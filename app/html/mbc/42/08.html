<p><strong>H. Ba’zi ayollar Isoga xizmat qiladi (8:1−3)</strong></p>
<p>Shuni unutmaslik kerakki, Injil Rabbimizning hayoti va xizmatidagi
faqat ayrim voqealarni tasvirlaydi. Muqaddas Ruh O‘z xohishi bilan ba’zi
mavzularni tanlab, boshqalarini tushirib qoldirgan. Bu yerda Isoning
shogirdlari bilan Jalilaning shahar va qishloqlarida xizmat qilgani
haqidagi oddiy hikoyani ko‘ramiz. U Xudoning Shohligi to‘g‘risidagi
Xushxabarni va’z qilganda, U barakalagan ayollar Unga, ehtimol, ovqat va
turar joy bilan xizmat qilishgan. Masalan, u yerda Magdalina deb atalgan
Maryam bor edi. U Magdala (Migdol)dan bo‘lgan oliyjanob ayol deb taxmin
qilinadi. Har holda, undan yetti jin mo‘jizaviy tarzda haydab
chiqarilgan. U yerda eri Hirodning uy boshqaruvchisi bo‘lgan Yoanna,
Susanna va boshqa ko‘plar ham bor edi. Ularning Rabbimizga bo‘lgan
muhabbati e’tiborsiz qolmagan. Ular o‘z mol-mulklarini Iso bilan baham
ko‘rar ekanlar, keyingi asrlardagi masihiylar ularning saxovati va
mehmondo‘stligi haqida o‘qishlari to‘g‘risida o‘ylab ham
o‘tirmaganlar.</p>
<p>Rabbimiz xizmatining asosiy mavzusi Xudoning Shohligi to‘g‘risidagi
Xushxabarni va’z qilish edi. Xudoning Shohligi, Xudoning hukmronligi tan
olinadigan hamma joyda, ko‘zga ko‘rinadigan va ko‘rinmaydigan Shohlikni
anglatadi. Matto "Samoviy Shohlik" iborasini ishlatadi, ammo uning
mohiyati bir xil bo‘lib, "Oliy Zot insonlar shohligi ustidan hukmronlik
qiladi" (Don 4:29) va "Uning shohligi avloddan-avlodga" (Don 4:31) degan
ma’noni anglatadi.</p>
<p>Yangi Ahdda Shohlikning rivojlanish bosqichlari haqida o‘qiymiz:</p>
<p>1. Avvalo, Yahyo cho‘mdiruvchi Shohlik haqida e’lon qilib, uning
yaqinlashganini aytdi (Mat 3:1-2).</p>
<p>2. Keyin Shohlik Shohning Shaxsida haqiqatan ham mavjud bo‘ldi
("chunki mana, Xudoning Shohligi orangizdadir," Luqo 17:21). Bu Iso
e’lon qilgan Shohlik haqidagi Xushxabar edi. U O‘zini Isroilning Shohi
sifatida taqdim etdi (Luqo 23:3).</p>
<p>3. So‘ngra Isroil xalqi Xudoning Shohligini rad etganini ko‘ramiz
(Luqo 19:14; Yuhanno 19:15).</p>
<p>4. Bugungi kunda Shohlik yashirin ko‘rinishda mavjud (Mat 13:11).
Masih-Shoh vaqtincha yo‘q, ammo yer yuzidagi ba’zi odamlar Uning
hukmronligini qalblarida tan olishadi. Ma’lum ma’noda, hozirgi kunda
Shohlik Xudoning hukmronligini tan olganman deb e’tirof etuvchi barcha
kishilarni, garchi ular haqiqatan imonga kelmagan bo‘lsalar ham, qamrab
oladi. Tashqi e’tirofning bu sohasi urug‘ sepuvchi va urug‘ (Luqo
8:4-15), bug‘doy va begona o‘t (Mat 13:24-30), shuningdek, to‘rdagi
baliq (Mat 13:47-50) haqidagi masallarda ko‘rinadi. Biroq, Shohlik
o‘zining eng chuqur, haqiqiy ma’nosida faqat o‘zgarganlarni (Mat 18:3)
yoki qayta tug‘ilganlarni (Yuhanno 3:3) o‘z ichiga oladi. Bu ichki
haqiqat sohasidir. (Mat 3:1-2 ga yozilgan izohga qarang.)</p>
<p>5. Bir kun kelib, Shohlik so‘zma-so‘z ma’noda shu yerda, yer yuzida
o‘rnatiladi va Rabbimiz Iso Masih shohlarning Shohi va hukmronlarning
Xo‘jayini sifatida ming yil hukmronlik qiladi (Vahiy 11:15; 19:16;
20:4).</p>
<p>6. So‘nggi bosqich Rabbimiz va Najotkorimiz Iso Masihning abadiy
Shohligi sifatida ma’lum (2 Butrus 1:11). Bu abadiy Shohlikdir.</p>
<p><strong>I. Urug‘ sepuvchi haqidagi masal (8:4−15)</strong></p>
<p><strong>8:4−8</strong> Urug‘ sepuvchi haqidagi masal Shohlikni
hozirgi ko‘rinishida tasvirlaydi. U bizga Xudoning Shohligi nafaqat
e’tirofni, balki haqiqiy mohiyatni ham o‘z ichiga olishini o‘rgatadi.
Bu, Xudoning Kalomini qanday tinglashimiz kerakligi to‘g‘risida jiddiy
ogohlantirish uchun asos bo‘lib xizmat qiladi. Muqaddas Yozuvdan va’z va
pand-nasihatlarni yengil-yelpi tinglash mumkin emas.</p>
<p>Uni tinglaganlar zimmasiga ilgarigidan ko‘ra ko‘proq mas’uliyat
yuklanadi. Agar ular eshitganlarini rad etib yoki tanlab-tanlab itoat
etsalar, o‘z halokatlariga yo‘l ochgan bo‘ladilar.</p>
<p>Lekin ular Kalomni tinglab, unga itoat etsalar, Xudodan kelgan nurni
ko‘proq qabul qila oladilar. Iso bu masalni xaloyiqqa aytib, keyin
shogirdlariga tushuntirdi. Masalda urug‘ sepuvchi, uning urug‘i, urug‘ni
qabul qilgan to‘rt xil tuproq va to‘rt xil natija haqida so‘z
boradi.</p>
<p><strong>Tuproq turi</strong> <strong>Natija</strong></p>
<p>1. Yo‘l yoqasida Odamlar tomonidan bosib-yanchilib, qushlar tomonidan
cho‘qib tashlanilgan.</p>
<p>2. Toshloq yerda Namlik yetishmaganligi sababli qurib qolgan.</p>
<p>3. Tikanli joyda O‘sishi tikanlar tomonidan bo‘g‘ib qo‘yilgan.</p>
<p>4. Unumdor yerda Har bir urug‘ yuzta don hosil bergan.</p>
<p>Xudovand masalni quyidagi so‘zlar bilan yakunladi: "Eshitadigan
quloqqa ega bo‘lganlar eshitsin!" Boshqacha aytganda, Xudoning Kalomini
eshitganingizda, uni qanday qabul qilayotganingizga e’tiborli bo‘ling.
Hosil bo‘lishi uchun urug‘ yaxshi tuproqqa tushishi lozim.</p>
<p><strong>8:9−10</strong> Isoning shogirdlari Undan bu masalning
ma’nosini so‘rashganda, Rabbimiz Xudo Shohligining sirlari har bir
kishiga tushunarli bo‘lmasligini tushuntirdi. Shogirdlar ishonishni va
itoat etishni xohlaganlari uchun, Masihning ta’limoti ma’nosini bilishga
muyassar bo‘ldilar. Biroq Iso, Unga nisbatan chin muhabbati bo‘lmaganlar
tushunmasligi uchun, ko‘p haqiqatlarni ataylab masallar orqali bayon
qildi; shunday qilib ular ko‘rib ko‘rmaydilar va eshitib tushunmaydilar.
Ma’lum ma’noda ular eshitgan va ko‘rgandilar. Masalan, Iso urug‘
sepuvchi va uning urug‘i haqida gapirayotganini bilishardi. Ammo bu
misolning chuqurroq ma’nosini anglamadilar. Ularning qalblari qattiq,
idrok etmaydigan, tikanlar bilan to‘lgan tuproq ekanini va eshitgan
So‘zdan foyda olmaganliklarini tushunishmadi.</p>
<p><strong>8:11−15</strong> Parvardigor faqat shogirdlariga masalning
ma’nosini ochib berdi. Ular olgan ta’limotni allaqachon qabul qilganlari
uchun, ularga ko‘proq beriladi. Iso urug‘ Xudoning Kalomi, ya’ni
Xudoning haqiqati, Uning ta’limoti ekanini tushuntirdi. Yo‘l yoqasiga
tushgani - Kalomni eshitib, unga yuzaki va yengiltaklik bilan
munosabatda bo‘lganlarning ramzidir. U ularning hayoti yuzasida qolib
ketdi. Shu bois iblis (osmon qushlari) ularning qalbidan Kalomni
osonlikcha olib ketdi.</p>
<p>Toshloq yerga o‘xshatilgan tinglovchilar ham So‘zni eshitdilar, lekin
uni o‘zlariga singdirmadilar. Ular tavba qilishmadi. Urug‘ ozuqa
(namlik) olmadi, shuning uchun qurib, nobud bo‘ldi. Ehtimol, dastlab
ular e’tiqodlarini ajoyib tarzda namoyish etgandir, ammo bu haqiqatga
to‘g‘ri kelmasdi. Ularning imon kurtagi tashqaridan tirikdek
ko‘rinsa-da, ichkaridan ildiz otmagan edi. Qiyinchiliklar kelganda, ular
masihiylik e’tiqodidan voz kechdilar.</p>
<p>Tikanli yerga o‘xshatilgan tinglovchilar bir muddat yaxshi yurishdi,
biroq davom etishga sabr-toqatlari yetmagani uchun o‘zlarini haqiqiy
imondor emasliklarini ko‘rsatishdi. Hayot tashvishlari, boylik va
lazzatlar ular ustidan g‘alaba qozondi, So‘z esa so‘ndirildi va
bostirildi.</p>
<p>Yaxshi tuproqqa tushgani haqiqiy imonlilarni ifodalaydi, ularning
qalbi ezgu va pokdir. Ular nafaqat So‘zni qabul qilishdi, balki unga o‘z
hayotlarini shakllantirishga imkon berishdi. Ular ta’limotni qabul
qilishga va unga itoat etishga tayyor bo‘lib, haqiqiy masihiylik
xulq-atvorini rivojlantirdilar va Xudo uchun hosil keltirishdi.</p>
<p>Darbi ushbu parchada aytilganlarni quyidagicha umumlashtiradi:</p>
<p>"Agar men So‘zni eshitib, nafaqat eshitganimdan quvonsam, balki uni
o‘zimniki kabi o‘zlashtirsam, agar eshitganim qalbimning bir qismiga
aylansa, unda men yanada ko‘proq narsaga ega bo‘laman; chunki haqiqat
qalbimning mulkiga aylanganda, yanada ko‘proq idrok etish qobiliyati
paydo bo‘ladi." (J. N. Darby, Luqa Injili, 61-bet.)</p>
<p><strong>K. Tinglovchilarning mas’uliyati (8:16−18)</strong></p>
<p><strong>8:16</strong> Bir qarashda bu va oldingi bo‘limlar bir-biriga
bog‘liq emasdek tuyuladi. Lekin aslida fikrning izchil oqimi bu yerda
uzilmaydi. Najotkor shogirdlari Uning ta’limotiga qanday munosabatda
bo‘lishlari muhimligini hamon ta’kidlamoqda. U O‘zini shamni yoqib, uni
idish bilan yopmaydigan yoki to‘shak ostiga qo‘ymaydigan, balki barcha
odamlar yorug‘likni ko‘rishlari uchun shamdonga qo‘yadigan kishiga
o‘xshatadi. Shogirdlariga Xudoning Shohligi tamoyillarini tushuntirar
ekan, U shamni yoqayotgan edi. Ular buni qanday ishlatishlari kerak?</p>
<p>Avvalo, ular uni idish bilan yopib qo‘ymasliklari kerak. Matto 5:15,
Mark 4:21 va Luqo 11:13 da ham savdo sohasida o‘lchov sifatida
ishlatilgan idish haqida so‘z boradi. Demak, o‘lchov idishi ostiga
yashirib qo‘yilgan sham shoshqaloq tijorat hayotida insonning guvohligi
xiralashganini yoki siqib chiqarilganini anglatishi mumkin. Shamni
o‘lchov idishiga qo‘yish, ya’ni xristianlikni biznes sohasida ham
qo‘llash va o‘z ishini Xushxabar tarqatish uchun minbar sifatida
ishlatish ma’qulroq bo‘lardi.</p>
<p>Bundan tashqari, shogirdlar shamni karavot ostiga yashirmasliklari
kerak. Karavot xotirjamlik, qulaylik, dangasalik va o‘ziga erk berishni
anglatadi. Bularning barchasi yorug‘likka to‘sqinlik qiladi!</p>
<p>Shogird shamni shamdonga qo‘yishi lozim. Boshqacha aytganda, u
haqiqatga muvofiq yashashi va uni hamma ko‘rishi uchun targ‘ib qilishi
kerak.</p>
<p><strong>8:17</strong>-oyat shuni ko‘rsatadiki, agar biz
ishbilarmonlik yoki dangasalik tufayli Xudoning So‘zini va’z
qilishimizni cheklasak, bizning e’tiborsizligimiz va layoqatsizligimiz
oshkor bo‘ladi. Yashirilgan haqiqat ma’lum bo‘ladi va uni
yashirganligimiz fosh etiladi.</p>
<p><strong>8:18</strong> Shuning uchun qanday tinglayotganimizga
e’tiborli bo‘lishimiz kerak. Agar biz haqiqatni boshqalarga to‘g‘ri
yetkazsak, Xudo bizga yangi va chuqurroq haqiqatlarni ochib beradi.
Aksincha, agar biz xushxabarni targ‘ib qilishda g‘ayratli bo‘lmasak,
Xudo bizni o‘zimizga ega deb o‘ylagan haqiqatdan mahrum qiladi.
Foydalanmagan narsani yo‘qotamiz. G. X. Lang shunday izohlaydi:</p>
<p>"Shogirdlar aql bilan tushunishni istab, ishonishga va itoat etishga
tayyor holda tinglashardi; boshqalar esa loqaydlik yoki qiziquvchanlik
bilan yoki eshitganlariga qat’iy qarshilik ko‘rsatib tinglashardi.
Birinchilarga ko‘proq bilim beriladi; ikkinchilar esa o‘zlari ega deb
o‘ylagan bilimdan ham mahrum bo‘ladilar". (G. H. Lang, "Muqaddas
Kitobning majoziy ta’limoti", 60-bet.) Foydalanmagan narsamizni
yo‘qotamiz.</p>
<p>Biz bu samoviy Xushxabarni Birinchisiga ko‘proq bilim beriladi,
ikkinchisi esa o‘zi bilgan bilimdan ham mahrum bo‘ladi." (G. H. Lang,
The Parabolic Teaching of the Scripture, p.</p>
<p>Albatta ulashishimiz kerak,</p>
<p>Agar uni saqlamoqchi bo‘lsak;</p>
<p>Berishni to‘xtatib qo‘ysak,</p>
<p>Egalikni yo‘qotamiz —</p>
<p>Muhabbatning qonuni shu.</p>
<p>(R. S. Trench)</p>
<p><strong>L. Isoning haqiqiy onasi va aka-ukalari
(8:19−21)</strong></p>
<p>Iso gapirayotgan paytda, Unga onasi va aka-ukalari kelganini va Uni
ko‘rishni istab kutib turishganini aytishdi. Ular odamlar tufayli Unga
yaqinlasha olmas edilar. Bunga javoban Iso U bilan haqiqiy munosabatlar
tabiiy aloqalarga emas, balki Xudoning Kalomiga itoat etishga
bog‘liqligini aytdi. U Kalomdan qo‘rqadigan, uni kamtarlik bilan qabul
qiladigan va itoat etishga tayyor bo‘lganlarning barchasini O‘z oilasi
a’zolari deb tan oldi. Hech qanday olomon Uning ruhiy oilasining Uni
tinglovchilar orasida bo‘lishiga to‘sqinlik qila olmaydi.</p>
<ol start="13" type="A">
<li><p><strong>Inson O‘g‘li bo‘ronni tinchlantiradi
(8:22−25)</strong></p>
<p>Ular odamlar tufayli Unga yaqinlasha olmadilar. Bunga javoban
Parvardigor U bilan haqiqiy munosabatlar tabiiy rishtalarga emas, balki
Xudoning Kalomiga bo‘ysunishga bog‘liqligini aytdi. U Kalomdan
qo‘rqadigan, uni kamtarlik bilan qabul qiladigan va itoatkorlikka tayyor
bo‘lganlarning barchasini O‘z oilasi a’zolari deb tan oldi.</p></li>
</ol>
<p><strong>8:22</strong> Bu bobning davomida Iso tabiat kuchlari,
jinlar, kasalliklar va hatto o‘lim ustidan O‘z hukmronligini qanday
namoyon etgani haqida hikoya qilinadi. Hamma narsa Uning so‘ziga
bo‘ysunadi; faqat odamlargina Uni rad etadilar. Jalila dengizida kuchli
bo‘ronlar kutilmaganda boshlanib, suzishni xavfli qiladi. Ammo aynan shu
bo‘ronni shayton uyushtirgan bo‘lishi mumkin; ehtimol u dunyo
Najotkorini yo‘q qilishga uringandir.</p>
<p><strong>8:23</strong> Bo‘ron ko‘tarilganda, Iso uxlab yotgan edi;
Uning uxlashi Uning haqiqiy insoniy tabiatini tasdiqlaydi. Bo‘ron
Isoning so‘zi bilan tindi; bu holat Uning mutlaq ilohiyligini
isbotlaydi.</p>
<p><strong>8:24</strong> Shogirdlar Ustozni uyg‘otib, qattiq qo‘rquv va
xavfsizliklaridan xavotirda ekanliklarini aytishdi. Iso butunlay
xotirjam holda o‘rnidan turib, shamol va to‘lqinlarga tanbeh berdi,
shunda sukunat cho‘kdi. U Jalila dengizida qilgan ishni bugun ham
qayg‘uga botgan, bo‘ronlarda qaltirayotgan shogird uchun qila oladi.</p>
<p><strong>8:25</strong> U shogirdlaridan: "Imoningiz qani?" deb
so‘radi. Ular tashvishlanmasliklari kerak edi. Uni uyg‘otishning hojati
yo‘q edi. Dengizlar, yerlar va osmonlarning Hukmdori bo‘lgan kema hech
qanday suvda cho‘kib ketmaydi. Masih bilan qayiqda bo‘lish - mutlaq
xavfsizlik va xotirjamlikda bo‘lish demakdir. Shogirdlar o‘z
Rabbiylarining qudrati chegaralarini to‘liq anglab yetmagandilar.
Ularning U haqidagi tushunchalari yetarli emas edi. Ular tabiat kuchlari
Unga bo‘ysunishidan hayratda qoldilar. Ular bizdan farq qilmasdilar.
Hayot bo‘ronlarida biz ham tez-tez umidsizlikka tushamiz. Keyin Rabbimiz
bizga yordamga kelganda, Uning qudrati namoyon bo‘lishidan
hayratlanamiz. Va biz Unga yanada ko‘proq ishonmayotganimizdan
ajablanamiz.</p>
<ol start="14" type="A">
<li><p><strong>Gadaralik jinni odamning shifo topishi
(8:26−39)</strong></p>
<p>Ular tashvishlanmasliklari kerak edi. Uni uyg‘otishning hojati yo‘q
edi. Dengizlar, yerlar va osmonlarning sayyidi bo‘lgan kemani hech
qanday suv yutolmaydi. Masih bilan qayiqda bo‘lish - mutlaq xavfsizlik
va xotirjamlikda bo‘lish demakdir. Shogirdlar Parvardigorning qudratiga
yetarli baho bermadilar. Ularning U haqdagi tushunchalari yetarli emas
edi. Ular tabiat kuchlari Unga bo‘ysunishidan hayratda edilar. Ularning
bizdan farqi yo‘q edi. Hayot bo‘ronlarida biz ham tez-tez tushkunlikka
tushamiz. Keyin Parvardigor bizga yordamga kelganda, Uning qudrati
namoyon bo‘lishidan hayratlanamiz.</p></li>
</ol>
<p><strong>8:26−27</strong> Iso va uning shogirdlari qirg‘oqqa yetib
kelgach, o‘zlarini Gadara yurtida ko‘rdilar. U yerda ularga jinlar
ta’siriga tushgan bir kishi duch keldi. Matto ikkita jinni haqida
gapirgan bo‘lsa, Mark va Luqo faqat bittasi haqida so‘zlashgan. Bunday
ko‘rinishdagi tafovut aslida ikki xil voqea bo‘lganini yoki bir muallif
boshqalariga qaraganda to‘liqroq tasvirlaganini ko‘rsatishi mumkin. Bu
aniq holatda qurbon kiyim kiymas, jamiyatdan qochar va qabrlarda yashar
edi.</p>
<p><strong>8:28−29</strong> U Isoni ko‘rib, o‘zini tinch qo‘yishlarini
yolvorib so‘radi. Albatta, bu bechora odam orqali yovuz ruh gapirardi.
Jinlar ta’siri - bu haqiqat. Bu shaytonlar shunchaki ta’sir emas edi.
Bular g‘ayritabiiy mavjudotlar bo‘lib, ular insonning ichiga kirib,
uning fikrlari, so‘zlari va xatti-harakatlarini boshqarardi. Aynan mana
shu jinlar odamni nihoyatda vahshiy qilib qo‘yardi - shunday g‘azabli
tutqanoqlardan birida u bog‘lab qo‘yilgan zanjirlarni uzib, cho‘lga
qochib ketardi. Va bu odamning o‘zida ikki mingga yaqin cho‘chqani halok
qilishga yetadigan darajada ko‘p jinlar to‘plangani hayratlanarli emas
(Mark 5:13 ga qarang).</p>
<p><strong>8:28−29</strong> U Isoni ko‘rib, o‘zini tinch qo‘yishlarini
iltijo qildi. Albatta, bu bechora odam orqali yovuz ruh gapirgan. Jinlar
vasvasasi - bu haqiqat. Bu shaytonlar shunchaki ta’sir emas edi. Bular
g‘ayritabiiy mavjudotlar bo‘lib, ular insonning ichiga kirib, uning
fikrlari, nutqi va xatti-harakatlarini boshqargan. Aynan mana shu
iblislar odamni o‘taketgan g‘azabnok qilib qo‘yardi - shunday g‘azabnok
tutqanoqlardan birida u bog‘lab qo‘yilgan zanjirlarni uzib, sahroga
qochib ketardi. Va bu odamning o‘zida ikki mingga yaqin cho‘chqani yo‘q
qilish uchun yetarlicha jinlar to‘planganini ko‘rganimizda, bu
ajablanarli emas (Mk 5:13 ga qarang).</p>
<p><strong>8:30−31</strong> Bu odamning ismi "legion" edi, chunki u
jinlar legioniga chalingan edi. Bu jinlar Isoni Xudo Taoloning O‘g‘li
deb tan olishardi. Ular o‘zlari ustidan hukm chiqarilishi muqarrarligini
va buni Iso amalga oshirishi lozimligini bilishardi. Ammo ular vaqtni
cho‘zmoqchi bo‘lib, Isodan tubsiz jar (jar) ga yuborilmaslikni iltimos
qilishdi.</p>
<p><strong>8:32−33</strong> Ular odamni tark etib, yaqin atrofdagi
tog‘da o‘tlab yurgan katta cho‘chqalar podasiga kirishga ruxsat
so‘rashdi. Iso ruxsat berdi, shunda cho‘chqalar podasi qiyalikdan ko‘lga
tashlanib, cho‘kib ketdi. Hozirgi kunda Isoni birovning mulkini yo‘q
qilgani uchun tanqid qilishadi. Biroq, agar cho‘chqalarni yahudiylar
boqqan bo‘lsa, bu ish harom va noqonuniy bo‘lgan. Yahudiy yoki majusiy
bo‘lishidan qat’i nazar, ikki mingta cho‘chqadan ko‘ra bitta insonni
qadrlash kerak edi.</p>
<p><strong>8:34−39</strong> Bu xabar tez orada butun atrofga tarqaldi.
Ko‘pchilik yig‘ilgach, ilgari jinlarga chalingan odamning butunlay
sog‘ayib, o‘ziga kelib, odob bilan o‘tirganini ko‘rdilar. Gadara o‘lkasi
aholisi shunchalik xavotirga tushdilarki, Isodan ketishini so‘rashdi.
Ular Najotkordan ko‘ra o‘z cho‘chqalari haqida ko‘proq qayg‘urishardi;
o‘z jonlaridan ko‘ra cho‘chqalarining ko‘payishi ularni ko‘proq
tashvishga solardi. Darbi shunday deydi:</p>
<p>"Dunyo o‘z rohat-farog‘atida yashashni istab, Isodan uzoqlashishni
so‘raydi, chunki u jinlar lashkaridan ko‘ra Xudoning qudratidan ko‘proq
bezovtalanadi. Iso ketadi. U shifolagan odam... U bilan birga bo‘lishni
istaydi, ammo Rabbimiz uni orqaga qaytaradi... unga ko‘rsatilgan inoyat
va qudratga guvoh bo‘lish uchun". (Darby, Synopsis, III:340.)</p>
<p>Keyinchalik, Iso yana O‘n shaharga tashrif buyurganida, uni ko‘plab
xayrixoh odamlar kutib olishdi (Mark 7:31−37). Bu shifo topgan jinli
odamning sodiq guvohligi natijasi bo‘lganmikan?</p>
<p><strong>O. Bedavoni davolash va o‘likni tiriltirish
(8:40−56)</strong></p>
<p><strong>8:40−42</strong> Iso Jalila ko‘li orqali g‘arbiy qirg‘oqqa
qaytdi. U yerda ko‘pchilik to‘planib, Uni kutib turishardi. Sinagoga
boshlig‘i Yoir, ayniqsa Uni ko‘rishga shoshilardi, chunki uning o‘n ikki
yoshli qizi o‘lim to‘shagida yotardi. U Isodan zudlik bilan uyiga
borishni iltimos qildi. Biroq xaloyiq Uni siqib, oldinga yurishiga
xalaqit berardi.</p>
<p><strong>8:43</strong> Olomon orasida o‘n ikki yildan beri qon
ketishidan azob chekayotgan tortinchoq, ammo umidsizlikka tushgan ayol
ham bor edi. Shifokor Luka uning barcha mol-mulki va jamg‘armasini
shifokorlarga sarflaganini, ammo hech kim uni davolay olmaganini
ta’kidlaydi. (Mark esa uning ahvoli yomonlashganini aytib,
noprofessional izoh beradi!)</p>
<p><strong>8:44−45</strong> Ayol Isoda o‘zini davolashga qodir kuch
borligini his qildi va shu bois olomon orasidan U turgan joyga o‘tdi.
Yaqinlashib, u Uning kiyimining etagiga - yahudiy libosining popugiga
yoki pastki chetiga qo‘l tekkizdi (Sonlar 15:38−39; Qonunlar 22:12). Shu
ondayoq uning qon ketishi to‘xtab, butunlay sog‘ayib ketdi. U sekin
chiqib ketmoqchi bo‘ldi, ammo Isoning: "Menga kim tegindi?" degan savoli
uning yo‘lini to‘sdi. Butrus va boshqa shogirdlar bu savolni unchalik
o‘rinli emas deb o‘ylashdi: har xil odamlar to‘planib, bir-birini
turtib, Unga tegib ketishayotgan edi-ku!</p>
<p><strong>8:46</strong> Biroq Iso mutlaqo boshqacha teginishni ilg‘adi.
Kimdir aytganidek: "Tan itaradi, imon esa tegadi". U o‘ziga ishonch
bilan teginganini bilardi, chunki Undan chiqqan kuchni - ayolni
shifolagan qudratni his etdi. U o‘zidan kuch chiqayotganini sezdi.
Albatta, U avvalgidek kuchli edi, ammo shifo berish Undan kuch talab
qildi. Qandaydir kuch sarflandi.</p>
<p><strong>8:47−48</strong> Ayol qaltirab-titrab kelib, uzr so‘rab, nima
uchun Unga teginganini tushuntirdi va sodir bo‘lgan mo‘jizani
minnatdorchilik bilan e’tirof etdi. Iso uning ochiq e’tirofini
mukofotlab, hammaning oldida uning ishonchini maqtadi va unga tinchlik
tiladi. Hech kim va hech qachon Isoga imon bilan tegmaydiki, U buni
bilmasa va O‘z barakasini bermasa. Hech kim va hech qachon Uni
ochiqchasiga tan olmaydiki, najot topishiga bo‘lgan ishonchi
mustahkamlanmasa.</p>
<p><strong>8:49</strong> Ehtimol, qon ketayotgan ayolni davolash Isoni
yo‘lda uzoq ushlab turmagan bo‘lsa-da, bu biroz vaqt oldi, chunki
xabarchi kelib Yoirning qizi vafot etgani va endi Ustozning xizmati
kerak emasligi haqida xabar yetkazdi. Uning shifo berishiga ishonch bor
edi-yu, ammo o‘liklarni tiriltirishiga ishonch yo‘q edi.</p>
<p><strong>8:50</strong> Biroq Isoni niyatidan qaytarish oson bo‘lmadi.
U tasalli, dalda va va’da so‘zlarini aytdi: "Qo‘rqma, faqat ishon,
shunda u qutqariladi".</p>
<p><strong>8:51−53</strong> Uyga yetib kelgach, U faqat Butrus, Yuhanno
va Yoqubni ota-onasi bilan birga olib, xonaga kirdi. Hammasi qayg‘udan
yig‘lardi, lekin Iso ularga yig‘lashni to‘xtatishni buyurdi, chunki qiz
o‘lmagan, balki uxlab yotibdi, dedi. Bu Uning ustidan kulishga sabab
bo‘ldi, chunki ular qizning o‘lganini aniq bilishardi.</p>
<p>U haqiqatan ham vafot etganmi yoki komaga o‘xshash chuqur uyquda
bo‘lganmi? Ko‘pchilik sharhlovchilar uning vafot etganiga qo‘shiladi.
Ular Iso Lazar haqida ham u uxlayapti deb aytganini, aslida uning
o‘lganini nazarda tutganini ta’kidlaydilar. Ser Robert Anderson esa
qizcha aslida o‘lmaganini aytadi. (Sir Robert Anderson, "Yangi Ahdning
noto‘g‘ri tushunilgan matnlari", 51-bet.) Uning dalillari
quyidagicha:</p>
<p>1. Iso qizga turishni buyurdi. U shu bobning 48-oyatidagi so‘zni
ishlatdi, u yerda bu so‘z tirilishga emas, balki shifo topishga
tegishli. Bu so‘z Yangi Ahdda hech qachon o‘liklardan tirilish haqida
ishlatilmagan.</p>
<p>2. Iso Lazar voqeasida "uxlash" ma’nosini anglatuvchi boshqa so‘zni
qo‘llagan.</p>
<p>3. Odamlar uni o‘lgan deb o‘ylashgan, lekin Iso uning uxlayotganini
aniq bilganda, O‘ziga o‘liklardan tiriltirishni nisbat bermas edi.</p>
<p>Anderson bu masala faqat kimga ishonishni xohlashimizga bog‘liq
ekanini aytadi. Iso uning uxlayotganini aytdi. Boshqalar esa uning
o‘lganini bilishadi deb o‘ylashdi.</p>
<p><strong>8:54−56</strong> Har holda, Iso unga: "Qizaloq! Tur!" dedi. U
shu ondayoq turdi. Uni ota-onasiga qaytarib bergach, Iso ularga mo‘jiza
haqida gapirib yurmasliklarini buyurdi. Uni shuhrat, xalqning beqaror
zavqi yoki behuda qiziqish qiziqtirmasdi. Shu bilan Isoning yerlik
xizmatining ikkinchi yili yakunlandi. 9-bob uchinchi yilni ochib beradi,
bu yil o‘n ikki shogirdni xizmatga yuborish bilan boshlanadi.</p>
