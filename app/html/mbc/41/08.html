<p><strong>U. To‘rt ming kishining to‘ydirilishi (8:1−10)</strong></p>
<p><strong>8:1−9</strong> Bu mo‘jiza besh ming kishining to‘ydirilishiga
o‘xshaydi. Ammo jadvalda keltirilgan farqlarga e’tibor qarating.</p>
<p>Isoda ish uchun material qanchalik kam bo‘lsa, U shunchalik ko‘p
ishlarni bajargan va ko‘proq ortib qolgan. 7-bobda biz dasturxon
ushoqlari majusiy ayolga tushayotganini ko‘rgan edik. Bu yerda esa
ko‘plab majusiylar to‘ydirilgan. Erdman shunday izohlaydi:</p>
<p>"Bu yerdagi birinchi mo‘jiza muhtoj majusiylar uchun dasturxondan non
ushoqlari tushishi mumkinligini anglatadi; ikkinchi mo‘jiza esa O‘z
xalqi tomonidan rad etilgan Iso butun dunyo uchun jonini berishini va
barcha xalqlar uchun hayot Noniga aylanishini ko‘rsatishi mumkin".
(Charles R. Erdman, The Gospel of Mark, p. 116.) To‘rt ming kishining
to‘ydirilishi kabi voqeani oddiy takrorlash deb qarash xavfi bor.
Muqaddas Kitobni o‘rganayotganimizda, garchi uni hozirgi
tushunchalarimiz darajasida anglay olmasak-da, Muqaddas Kitobdagi har
bir so‘z ma’naviy haqiqatga to‘la ekaniga ishonishimiz lozim.</p>
<p><strong>8:10</strong> Iso va uning shogirdlari O‘n shahardan chiqib,
Jalila ko‘lini kesib o‘tishdi va g‘arbiy qirg‘oqqa, Dalmanuf degan joyga
kelishdi (Matto 15:39 da Magdala deyilgan).</p>
<p><strong>V. Farziylar osmondan alomat ko‘rishni istaydilar
(8:11−13)</strong></p>
<p><strong>8:11</strong> Farziylar Uni kutib turgan edilar va osmondan
bir alomat talab qila boshladilar. Ularning ko‘rligi va surbeyligi
haddan ziyod edi. Eng buyuk alomat - Rabbimiz Iso Masihning O‘zi
ularning oldida turardi. U haqiqatan ham osmondan tushgan alomat edi,
lekin ular Uning qadriga yetmadilar. Ular Uning tengsiz so‘zlarini
eshitgan, Uning ajoyib mo‘jizalarini ko‘rgan, mutlaqo begunoh Inson -
tanada namoyon bo‘lgan Xudo bilan muloqot qilgan bo‘lsalar-da, o‘z
ko‘rliklarida osmondan alomat talab qilishardi!</p>
<p><strong>8:12−13</strong> Najotkorning chuqur xo‘rsinishi ajablanarli
emas! Agar dunyo tarixida biror avlod imtiyozga ega bo‘lgan bo‘lsa, bu
o‘sha farziylar yashaydigan yahudiylar avlodi edi. Shunday bo‘lsa-da,
ular Masihning kelishi haqidagi eng aniq dalillar oldida ko‘r bo‘lib,
yerdagi emas, osmondagi mo‘jizani talab qilishardi. Iso ularga shunday
javob berdi: "Boshqa hech qanday alomat berilmaydi. Imkoniyatni boy
berdingiz". U yana qayiqqa tushdi va ular sharqqa qarab yo‘l
oldilar.</p>
<p><strong>BESH MING</strong> <strong>TO‘RT MING</strong></p>
<p>1. Odamlar yahudiy edi (Yuhanno 6:14−15ga qarang). 1. Odamlar ehtimol
majusiy bo‘lgan (ular O‘nkentda yashaganlar).</p>
<p>2. Xalq Iso bilan bir kun bo‘ldi (6:35). 2. Bu xalq Iso bilan uch kun
birga qoldi (8:2).</p>
<p>3. Iso beshta non va ikkita baliqdan foydalandi (Matto 14:17). 3. U
yettita non va bir nechta baliqchadan foydalandi (8:5−7).</p>
<p>4. Besh ming erkak, shuningdek ayollar va bolalar to‘ydi</p>
<p>(Matto 14:21). 4. To‘rt ming erkak, shuningdek ayollar va bolalar
to‘ydi (Matto 15:38).</p>
<ol start="5" type="1">
<li><p>Qolgan ovqat bilan o‘n ikkita savat to‘ldirildi (Matto 14:20). 5.
Qolgan ovqat bilan yettita savat to‘ldirildi (8:8).</p>
<p><strong>X. Farziylar va Hirod xamirturushi (8:14−21)</strong></p>
<p><strong>8:14−15</strong> Safar paytida shogirdlar non olishni
unutganlarini esladilar. Iso hali ham farziylar bilan uchrashuvini
o‘ylab, ularni farziylarning va Hirodning xamirturushidan
ogohlantirayotgan edi. Muqaddas Kitobning har yerida xamirturush
yovuzlikning ramzi bo‘lib, u sekin va sezilmay tarqalib, tegishli hamma
narsaga ta’sir qiladi. Farziylarning xamirturushi ikkiyuzlamachilik,
marosimlarga berilish, o‘zini xudojo‘y deb bilish va ko‘r-ko‘rona
mutaassiblikni o‘z ichiga olardi. Farziylar tashqi ko‘rinishdan
o‘zlarini alohida muqaddas qilib ko‘rsatsalar-da, ichdan buzuq va nohaq
edilar. Hirod xamirturushi esa shubhalanish, axloqsizlik va ma’naviy
qiziqishlarning yo‘qligini o‘z ichiga olishi mumkin edi. Hirod
tarafdorlari ana shu gunohlari bilan ajralib turardi.</p>
<p><strong>8:16−21</strong> Shogirdlar Isoning so‘zlarini mutlaqo
tushunmadilar. Ular faqat ovqat haqida o‘ylayotgan edilar. Shunda U
ularga tez-tez to‘qqizta savol berdi. Dastlabki beshta savolda ularni
aqli pastligi uchun tanbeh berdi. So‘nggi to‘rtta savol esa U ular bilan
birga bo‘lganida o‘z ehtiyojlari haqida tashvishlanayotganlari uchun
tanbeh edi. U besh ming kishini besh non bilan to‘ydirganida, o‘n ikki
savat to‘la non bo‘laklari qolmaganmidi? Ha! To‘rt ming kishini yetti
non bilan to‘ydirganida, yetti savat to‘la non bo‘laklari qolmaganmidi?
Ha, U buni qilgandi. Unday bo‘lsa, nega ular U qayiqdagi bir hovuch
shogirdning ehtiyojlarini mo‘l-ko‘l qondira olishini tushunmayaptilar?
Nahotki ular bilan birga qayiqda koinotning Yaratuvchisi va Hukmdori
borligini anglamasalar?</p>
<p><strong>Y. Baytsaydada ko‘rni sog‘aytirish (8:22−26)</strong></p>
<p>Faqat Mark tomonidan tasvirlangan bu mo‘jiza bir nechta qiziqarli
savollarga duch keladi. Nega Iso odamni davolashdan oldin uni qishloqdan
tashqariga olib chiqdi? Nega bu odamni shunchaki unga tegib davolamadi?
Tupuk kabi g‘alati "vosita"dan foydalanishning nima keragi bor edi? Nega
odam darhol mukammal ko‘rish qobiliyatiga ega bo‘lmadi? (Ehtimol, odam
darhol ko‘ra boshlagan, lekin xuddi yangi tug‘ilgan chaqaloq kabi, u ham
nigohini narsalarga qaratishni o‘rganishi kerak bo‘lgan.)</p>
<p>(Bu Injilda bosqichma-bosqich sodir bo‘lgan davolanishning yagona
misolidir.) Va nihoyat, nima uchun Iso odamga qishloqda mo‘jiza haqida
gapirishni taqiqladi? Rabbimiz Egamizdir va U bizga O‘z harakatlarini
tushuntirishi shart emas. U nimaiki qilgan bo‘lsa, garchi biz buni ko‘ra
olmasak ham, buning jiddiy sababi bor edi. Barcha shifo topish holatlari
har bir insonning imonga kelishi kabi turlicha bo‘ladi. Ba’zilar imonga
kelishlari bilanoq ajoyib ruhiy ko‘rish qobiliyatiga ega bo‘ladilar.
Boshqalar esa avvaliga xira ko‘radilar, ammo vaqt o‘tishi bilan najot
topganliklariga to‘liq ishonch hosil qiladilar.</p>
<p><strong>Z. Butrusning buyuk e’tirofi (8:27−30)</strong></p>
<p>Ushbu bobning so‘nggi ikki qismi bizni o‘n ikki shogirdning ta’lim
olishidagi eng yuqori nuqtaga olib boradi. Iso ularga kelajakdagi yo‘l
haqida aytib berishidan va fidoyilik hamda qurbonlik hayoti orqali Unga
ergashishga taklif qilishidan oldin, shogirdlar Uning Kim ekanligini
shaxsan chuqur tushunishlari kerak edi. Ushbu parcha bizni
shogirdlikning mohiyatiga yetaklaydi. Ehtimol, bugungi kunda bu
masihiylik tafakkuri va amaliyotining eng e’tibordan chetda qolgan
sohasidir.</p>
<p><strong>8:27−28</strong> Iso shogirdlari bilan uzoq shimolda
yolg‘izlikni izladi. Qaysariya Filippiga borayotib, U bir mavzuga
to‘xtalib, odamlar U haqda nima deb o‘ylashlari to‘g‘risida so‘radi.
Umuman olganda, odamlar Uni Yahyo cho‘mdiruvchi, Ilyos yoki boshqa
payg‘ambarlarga teng keladigan buyuk inson ekanini tan olishgan. Ammo
inson sha’ni aslida sha’nsizlikdir. Agar Iso Xudo bo‘lmasa, u holda U
yolg‘onchi, telba yoki afsonaviy shaxsdir. Boshqa imkoniyat yo‘q.</p>
<p><strong>8:29−30</strong> Keyin Rabbimiz shogirdlaridan
to‘g‘ridan-to‘g‘ri O‘zi haqida qanday fikrda ekanliklarini so‘radi.
Butrus darhol U Masih, ya’ni Masih yoki Moy surtilgan Zot ekanligini
aytdi. Butrus buni aql bilan bilardi, lekin shu payt uning hayotida
nimadir sodir bo‘ldi, chunki endi bu chuqur shaxsiy ishonch edi.</p>
<p>Hayot endi hech qachon avvalgidek bo‘lolmasdi. Butrus endi o‘zini
o‘ylash bilan qanoatlana olmasdi. Agar Iso Masih bo‘lsa, u holda Butrus
o‘zini butunlay rad etib, U uchun yashashi kerak edi.</p>
<p><strong>SH. Xizmatkor O‘zining o‘limi va tirilishini bashorat qiladi
(8:31-38)</strong></p>
<p>Shu paytgacha biz Xudoning Xizmatkorining hayoti boshqalarga uzluksiz
xizmat qilishda o‘tganini kuzatdik. Biz uning dushmanlarining nafratini
va do‘stlarining tushunmasligini ko‘rdik. Biz dinamik kuch, axloqiy
mukammallik, g‘oyat katta muhabbat va kamtarlikka to‘la hayotni
ko‘rdik.</p>
<p><strong>8:31</strong> Biroq, Xudoga xizmat qilish yo‘li azob-uqubat
va o‘limga olib boradi. Shuning uchun Qutqaruvchi hozir O‘z
shogirdlariga ochiqchasiga aytdiki, U (1) azob chekishi; (2) rad
etilishi; (3) o‘ldirilishi; (4) tirilishi kerak. Uning uchun
shon-shuhrat yo‘li xoch va qabr orqali o‘tardi. F. U. Grant buni shunday
ifodalagan: "Xizmatning mohiyati fidokorlikda namoyon bo‘ladi".</p>
<p><strong>8:32-33</strong> Butrus Isoning azob chekishi va o‘lishi
kerakligi haqidagi fikrga qo‘shila olmasdi; bu uning Masih haqidagi
tasavvuriga zid edi. U shuningdek, o‘zining Xo‘jayini va Egasi
dushmanlari tomonidan o‘ldirilishini tasavvur qilishni ham xohlamasdi. U
Qutqaruvchini shunday gapirgani uchun koyidi. Aynan o‘shanda Iso
Butrusga: "Mendan nari tur, shayton, chunki sen Xudoning emas, balki
insonning narsalari haqida o‘ylayapsan", dedi. Iso Butrusni shayton
ekanligida yoki unga shayton kirib olganligida ayblamasdi. Uning
so‘zlari shuni anglatardi: "Sen shaytonning gapirganidek gapiryapsan. U
doimo bizni Xudoga to‘liq itoat etishdan qaytarishga intiladi. U bizni
taxtga oson yo‘lni tanlashga vasvasaga soladi". Butrusning so‘zlari
kelib chiqishi va mazmuni jihatidan shaytoniy edi, va bu Rabbiyning
g‘azabini qo‘zg‘atdi. Kelli shunday sharhlaydi:</p>
<p>"Rabbimizni nima shunchalik hayajonga soldi? Har birimizni poylab
turgan tuzoq: o‘zini asrashga intilish, xochga nisbatan oson yo‘lni
afzal ko‘rish. Bizga sinovlar, sharmandalik va rad etilishdan chetlanish
xos emasligi; biznikiga o‘xshash dunyoda Xudoning irodasini bajarishda
muqarrar bo‘lgan azob-uqubatlardan qochmayotganimiz; tinch, hurmatli
hayot yo‘lini afzal ko‘rmayotganimiz - qisqasi, har ikki dunyoning eng
yaxshisini xohlamasligimiz yolg‘on. Inson bunga qanday oson ilinib
qoladi! Butrus Masih nima uchun bu qayg‘u-alamlar yo‘lini bosib o‘tishi
kerakligini tushunmasdi. Biz uning o‘rnida bo‘lganimizda, bundan ham
yomonroq narsa aytgan yoki o‘ylagan bo‘lardik. Butrusning e’tirozi bu
kuchli insoniy moyillikdan xoli emasdi. U Qutqaruvchini butun qalbi
bilan sevardi. Ammo bu dunyoviy ruhning bexosdan namoyon bo‘lishi edi".
(Kelli, Mark, 136-bet.)</p>
<p>E’tibor bering, Iso avval O‘z shogirdlariga qaradi, keyin esa
Butrusni tanbeh berdi, go‘yo shunday demoqchi edi: "Agar Men xochga
chiqmasam, Mening shogirdlarim qanday najot topa oladi?"</p>
<p><strong>8:34</strong> Keyin Iso ularga haqiqatan ham shunday dedi:
"Men odamlarni qutqarish uchun azob-uqubat va o‘limga boryapman. Agar
siz Mening ortimdan bormoqchi bo‘lsangiz, har qanday xudbinlik
intilishidan voz kechishingiz, ongli ravishda sharmandaliк, azob-uqubat
va o‘lim yo‘lini tanlashingiz va Mening ortimdan ergashishingiz kerak.
Ehtimol, siz shaxsiy qulayliklardan, dunyoviy rohat-farog‘atlardan,
dunyoviy aloqalardan, ulkan maqsadlardan, moddiy boyliklardan va hatto
hayotingizdan ham voz kechishingizga to‘g‘ri keladi". Bunday bayonot
bizning oldimizga savol qo‘yadi: biz aslida hashamat va rohat-farog‘atda
hayot kechirishga haqli ekanligimizga qanday ishonishimiz mumkin? Biz
buyumparastlik, xudbinlik va qalblarimizning sovuqligini qanday
oqlashimiz mumkin? Uning so‘zlari bizni o‘zini inkor qilish, bo‘ysunish,
azob chekish va fidokorlik hayotiga chaqiradi.</p>
<p><strong>8:35</strong> Doimo o‘z jonini asrab qolish vasvasasi mavjud
- qulay yashash, kelajak uchun g‘amlab qo‘yish, o‘z tanlovini qilish,
shaxsiy "men"ni hamma narsaning markaziga qo‘yish. O‘z jonini
yo‘qotishning bundan ishonchliroq yo‘li yo‘q. Masih bizni O‘zi va
Xushxabar uchun hayotimizni to‘liq bag‘ishlashga chaqiradi. O‘zimizni
Unga ruh, jon va tana bilan bag‘ishlash. U bizni o‘zimizni sarf qilishga
va Uning muqaddas xizmatida sarflanishga, zarur bo‘lsa, dunyoni
evangellashtirish yo‘lida hayotimizni qurbon qilishga chaqiradi. Mana bu
jonni yo‘qotish degani. Jonni asrab qolishning bundan ishonchliroq yo‘li
yo‘q.</p>
<p><strong>8:36-37</strong> Hatto agar mo‘min o‘z umri davomida
dunyoning barcha boyliklarini to‘play olsa ham, undan qanday foyda
bo‘lardi? U o‘z hayotini Xudoning ulug‘vorligi va halokatga yuz
tutganlarni qutqarish uchun ishlatish imkoniyatini boy bergan bo‘lardi.
Bu yomon bitim bo‘lardi. Bizning hayotimiz bu dunyo taklif qilayotgan
hamma narsadan qimmatroq. Biz uni kimga bag‘ishlaymiz: o‘zimizga yoki
Masihgami?</p>
<p><strong>8:38</strong> Rabbimiz O‘zining ba’zi yosh shogirdlari
masxara qilinishdan qo‘rqib, shogirdlik yo‘lida qoqilishlari
mumkinligini tushunardi. Shuning uchun U ularga Undan uyalganlarni U
yerga hokimiyat bilan qaytib kelganda yanada ko‘proq uyatga qoldirishini
eslatdi. Qanday fikr! Tez orada Rabbimiz yerga qaytib keladi, bu safar
xo‘rlanib emas, balki O‘zining va Otasining ulug‘vorligi bilan, muqaddas
farishtalar bilan birga. Bu ko‘zni qamashtiruvchi manzara bo‘ladi.
Shunda U hozir Undan uyalganlardan uyaladi. Uning: "Kim bu bevafo va
gunohkor avlodda Mendan va Mening so‘zlarimdan uyalsa..." degan so‘zlari
qalblarimizga yangrab tursin. Ishonchsizlik va gunohkorlik bilan ajralib
turadigan dunyoda begunoh Qutqaruvchidan uyalish qanday
bema’nilik!</p></li>
</ol>
