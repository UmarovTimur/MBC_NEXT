<h1>28-ci fəsil </h1>
<p><strong>1-10</strong></p>
<h2 id="böyük-vəhy-matta-281-10">BÖYÜK VƏHY (Matta 28:1-10) </h2>
<p>Bu, Mattanın boş məzar haqqında hekayəsidir. Yeri gəlmişkən, dirilmiş
  Rəbb haqqında xəbəri ilk öyrənən, Onu görən Məcdəlli Məryəm və digər
  Məryəmin olması çox yaxşıdır. Onlar Məsih Çarmıxa çəkiləndə Onun yanında
  idilər, Onu məzara qoyanda da orada idilər. İndi məhəbbətlərinə görə
  mükafat isə Dirilmə barədə ilk bilmələri idi.</p>
<p>Boş məzarı və Dirilmiş Məsihi görən ilk iki qadının hekayəsini
  oxuyanda, düşünürük ki...</p>
<p>1. Onlar buna <em>inanmalı</em> idilər. Baş verənlər o qədər
  heyrətamiz idi ki, buna inanmaq mümkün deyildi. Bunun həqiqət olması çox
  heyrətamizdir. Mələk qadınlara İsa Məsihin vədini xatırladır və onlara
  boş məzarı göstərir. Mələyin hər bir sözü onları iman etməyə səsləyir.
  Hələ də çoxları fikirləşir ki, Məsihin vədlərinin həqiqət olması
  inanılmaz idi. Onun sözünə inansaq, tərəddüdlərimizi aradan qaldıra
  bilərik.</p>
<p>2. Onlar bu xəbəri <em>başqaları ilə bölüşməli</em> idilər. Qadınlar
  Məsihin dirilməsi barədə eşidəndə, bunu başqalarına bildirmək onların
  vəzifəsi idi. «Tez gedin!» — bu, İsa Məsihin möcüzəsini görən şəxsə
  verilən ilk əmrdir.</p>
<p>3. Onlar <em>sevinməli</em> idilər. Dirilən Məsih onları
  <em>hayrete</em> sözü ilə qarşıladı. Bu söz, adətən, salamlaşma kimi
  işlədilir, hərfi mənada «Sevinin!» deməkdir. Dirilən Rəblə görüşən insan
  Onun hüzurunda sevinc içində yaşamalıdır. Bu hüzurdan onu heç kim ​ayıra
  bilməz.
</p>
<p><strong>11-15</strong></p>
<h2 id="son-vasitə-matta-2811-15">SON VASİTƏ (Matta 28:11-15) </h2>
<p>Keşikçilərdən bəziləri baş kahinlərin yanına gəlib onlara boş məzar
  haqqında danışanda, yəhudi rəhbərlər çox narahat oldular. Doğrudanmı,
  onların bütün planları iflasa uğramışdı? Buna görə onlar sadə bir plan
  hazırladılar: yəhudi rəhbərlər əsgərlərə rüşvət verərək dedilər ki, guya
  onlar yatarkən şagirdləri gəlib İsanın cəsədini oğurlayıblar.</p>
<p>Yəhudi hakimiyyət orqanlarının çarəsizcəsinə İsanı məhv etmək üçün
  hansı üsullardan istifadə etdiklərini bir daha qeyd etmək maraqlı olar.
  Onu tutmaq üçün xəyanətdən istifadə etdilər. Onu ədalətsiz şəkildə
  mühakimə etdilər. Ponti Pilatın qarşısında Onu ittiham etmək üçün böhtan
  atdılar. İndi isə Onun haqqında həqiqəti susdurmaq üçün rüşvətə əl
  atdılar. Bütün bunlara baxmayaraq, <em>onlar uğursuzluğa düçar
    oldular</em>. Latın atalar sözündə deyilir ki, həqiqət qalib gələcək.
  Tarix də göstərir ki, sonda bütün insan hiylələri həqiqəti gizlədə və
  qarşısını ala bilməz. Xoş Xəbər pis sui-qəsdlərdən daha böyükdür.</p>
<p><strong>16-20</strong></p>
<h2 id="son-vədin-işiq-saçmasi-matta-2816-20">SON VƏDİN İŞIQ SAÇMASI
  (Matta 28:16-20) </h2>
<p>Burada biz Müjdə hekayəsinin sonuna gəlib çatırıq. İsa Məsihin
  şagirdlərinə dediyi son sözlərini eşidirik. Bu son görüşdə İsa Məsih üç
  şey etdi.</p>
<p>1. <em>O, şagirdlərini Ona verilən səlahiyyətə inandırdı</em>. Təbii
  ki, hər şey Çarmıxda Ölən və ölümə qalib Gələnin ixtiyarında idi. İndi
  onlar yerdə və göydə danılmaz səlahiyyəti olan Rəbbin qulları
  idilər.</p>
<p>2. O, <em>şagirdlərinə</em> tapşırıq verdi. İsa onları bütün dünyanı
  Onun şagirdləri etməyə göndərdi. Ola bilsin ki, vəftiz olunmaq əmri
  İsanın sözlərinin açıqlamasıdır. Bu, mübahisəli məqamdır. Bununla belə,
  vurğulamaq vacibdir ki, İsa Məsih şagirdlərinə bütün insanları
  inandırmağı və onları Onun yanına gətirməyi tapşırdı.</p>
<p>3. <em>O, şagirdlərinə həmişə onlarla olacağını vəd etdi</em>. On bir
  təvazökar qalileyalıya bütün dünyanı fəth etmək üçün göndərilmək
  heyrətamiz görünə bilərdi. Onlar bunu eşidəndə, yəqin ki,
  həyəcanlanmışdılar. Amma onlara tapşırıq veriləndən dərhal sonra vəd
  verildi. Onlar da bizim kimi dünyada böyük tapşırığı yerinə yetirmək
  üçün göndərildi. Lakin dünyanın ən böyük Adamı — İsa Məsih həmişə
  onlarla idi.</p>
<section id="footnotes" class="footnotes footnotes-end-of-document" role="doc-endnotes">
  <hr />
  <ol>
    <li id="fn1">
      <p><strong>Müntəxəbat</strong> — seçilmiş əsərlər məcmuəsi,
        dərslik.<a href="#fnref1" class="footnote-back" role="doc-backlink">↩︎</a></p>
    </li>
    <li id="fn2">
      <p><strong>Kompleks</strong> — bir tam təşkil edən şeylərin
        və hadisələrin məcmusu.<a href="#fnref2" class="footnote-back" role="doc-backlink">↩︎</a></p>
    </li>
    <li id="fn3">
      <p><strong>Yustín Filósof</strong> (Əzabkeş Yustin; Nablus
        (şəhər) — təq. 165, Roma) — erkən məsihçi apologeti. İlk dəfə xristian
        ehkamlarını antik fəlsəfi kateqoriyalarla uyğunlaşdırmaq yolunu
        tutmuşdur. Tarixin ilahiyyat baxımından izah edilməsinin əsasını
        qoymuşdur. Müqəddəs kilsə atasıdır.<a href="#fnref3" class="footnote-back" role="doc-backlink">↩︎</a></p>
    </li>
    <li id="fn4">
      <p><strong>Qay Svetoni Trankvill</strong> (lat. Gaius
        Suetonius Tranquillus) — Qədim Roma tarixçi və yazıçısı,
        ensiklopedist-alim, imperator Adrianın şəxsi katibi. Latın dilində
        yazdığı «On iki qeysərin həyatı» adlı bioqrafik məcmuəsi Qədim Roma
        tarixi üzrə mühüm mənbələrdəndir. Svetoninin digər əsərləri fraqmental
        şəkildə saxlanmışdır.<a href="#fnref4" class="footnote-back" role="doc-backlink">↩︎</a></p>
    </li>
    <li id="fn5">
      <p><strong>Tasit Korneli</strong> (təq. 54 və ya ən tezi 54
        və ən geci 56 — təq. 120, Roma İmperiyası) — Roma tarixçisi.<a href="#fnref5" class="footnote-back"
          role="doc-backlink">↩︎</a></p>
    </li>
    <li id="fn6">
      <p><strong>Lutsius Anneus Seneka</strong> (lat. Lucius
        Annaeus Seneca; e.ə. 4, Kordova, İspaniya — 65, Roma) —
        stoisist-filosof, şair, yazar, dövlət xadimi, Roma stoisizminin ən
        görkəmli nümayəndəsi. İmperator Neronun müəllimi olmuşdur. «Gənc Seneka»
        kimi də tanınır. Ancaq əksər hallarda onu sadəcə «Seneka» kimi
        tanıyırlar.<a href="#fnref6" class="footnote-back" role="doc-backlink">↩︎</a></p>
    </li>
    <li id="fn7">
      <p><strong>Talmud</strong> — ibranicə «təlim» deməkdir. Bu
        təfsir külliyatının müasir variantı 19 cilddən ibarətdir. Yəhudilər
        Talmuda Tövrat qədər hörmət edirlər. Kitab üç hissədən ibarətdir: Mişna;
        Qüds Gemarası; Babilistan Gemarası. Tövratı təfsir edən
        alimlər-ravvinlər yəhudi xalqının həyatında mühüm rol oynadılar. Onlar
        Tanahı (Tövrat) təfsirlə sadə camaata izah edirdilər. İnsanlar müxtəlif
        məsələlərlə bağlı ravvinlərə müraciət edir, onlardan gündəlik
        problemlərlə bağlı məsləhət alır, Əhdi-Ətiq müəllimləri isə öz
        növbəsində, yaranmış məsələlərə uyğun hökm çıxarırdılar. Bu hökmlər,
        qaydalar, təfsirlər əzbərlənərək nəsildən-nəsilə ötürülürdü. Zaman
        keçdikcə, şifahi ənənənin yazıya alınması zərurəti yarandı. Çünki hər
        gün məhkəmələrdə nikah, təsərrüfat və s. bu kimi məsələlərlə bağlı
        yüzlərlə iş qaldırılırdı; təəssüf ki, bunlara dair Əhdi-Ətiqdə heç bir
        şey deyilmirdi. Bunu nəzərə alan ravvinlər, Yəhudi dininin gələcəyini
        düşünərək, Tövratın nəsildən-nəsilə keçən təfsirini və izahını yazıya
        aldılar, nəticədə çoxcildli külliyat meydana gəldi. Qələmə alınan bu
        külliyyat Talmud adlandırıldı.<a href="#fnref7" class="footnote-back" role="doc-backlink">↩︎</a></p>
    </li>
    <li id="fn8">
      <p><strong>Origе́n</strong> (lat. Origenes Adamantius;
        təqribən 185, İsgəndəriyyə — təqribən 254, Tir) — yunandilli məsihçi
        ilahiyyatçısı, filosof, alim.<a href="#fnref8" class="footnote-back" role="doc-backlink">↩︎</a></p>
    </li>
    <li id="fn9">
      <p><strong>Sokrat</strong>, Sokrates və ya Süqrat (yun.
        Σωκράτης, təqribən e.ə. 469 — e.ə. 399) — Qərb fəlsəfəsinin
        yaradıcılarından biri sayılan klassik yunan filosofu, Platonun
        müəllimi.<a href="#fnref9" class="footnote-back" role="doc-backlink">↩︎</a></p>
    </li>
    <li id="fn10">
      <p><strong>Moralist</strong> — 1. əxlaqi əsərlər yazan
        yazıçı; 2. əxlaq dərsi verən vaiz; 3. əxlaqdan dəm vuran adam.<a href="#fnref10" class="footnote-back"
          role="doc-backlink">↩︎</a></p>
    </li>
    <li id="fn11">
      <p><strong>Aristotel</strong> (yun. Ἀριστοτέλης, tarixi
        mənbələrdə Ərəstu; e.ə. 384, Stagir, Xalkidiya liqası — e.ə. 322,
        Stagir, Makedoniya İmperiyası) — Qədim yunan filosofu və ensiklopediyaçı
        alimi, Platonun şagirdi, Peripatetik məktəbinin banisi, klassik yunan
        fəlsəfəsinin Sokrat və Platondan sonra üçüncü nümayəndəsi. Spontan
        Absurte nəzəriyyəsinin banisi.<a href="#fnref11" class="footnote-back" role="doc-backlink">↩︎</a></p>
    </li>
    <li id="fn12">
      <p><strong>Reverans</strong> — əyilərək salam vermə
        üsulu.<a href="#fnref12" class="footnote-back" role="doc-backlink">↩︎</a></p>
    </li>
    <li id="fn13">
      <p><strong>Kvínt Septímius Flórens Tertullián</strong>
        (lat. Quintus Septimius Florens Tertullianus; 155/165, Kartaca —
        225/240, Kartaca) — ən tanınmış erkən Xristianlığın yazıçılarından,
        ilahiyyatçılarından və apologetlərindən biri, 40-a yaxın əsərlərin
        müəllifi.<a href="#fnref13" class="footnote-back" role="doc-backlink">↩︎</a></p>
    </li>
    <li id="fn14">
      <p><strong>Magistrat</strong> — qədim Romada ali dövlət
        vəzifəsi<a href="#fnref14" class="footnote-back" role="doc-backlink">↩︎</a></p>
    </li>
    <li id="fn15">
      <p><strong>Kuporos</strong> — ağır metalların sulfat
        duzu.<a href="#fnref15" class="footnote-back" role="doc-backlink">↩︎</a></p>
    </li>
    <li id="fn16">
      <p><strong>Mişna</strong> — ibranicə "Təkrar" deməkdir və
        Talmudun əsas mətnini təşkil edir. Mişnada Yəhudi dininin dini-əxlaqi
        qayda və qanunları izah edilir.<a href="#fnref16" class="footnote-back" role="doc-backlink">↩︎</a></p>
    </li>
    <li id="fn17">
      <p><strong>İskəndəriyyəlí Filón</strong> (lat. Philos
        Alexandreos), Yəhudi Filon; təq. e.ə. 15, İsgəndəriyyə, Roma Misiri[d] —
        təq. 50, İsgəndəriyyə, Roma Misiri) — Antik dövrün yəhudi filosofu,
        Əhdi-Ətiqin ekzegeti (təfsirçisi), orta platonizm məktəbinin təmsilçici.
        Loqos haqqında özəl təlimi ilə tanınmışdır.<a href="#fnref17" class="footnote-back" role="doc-backlink">↩︎</a>
      </p>
    </li>
    <li id="fn18">
      <p><strong>Dirijor üçün xüsusi qurğu</strong> — hündür,
        üstü maili, musiqi partiturası üçün kürsüdə dayanan stenddir; zahirən
        kilsədə üzərinə ikona və ya dua kitabları qoyulan hündür stola
        bənzəyir.<a href="#fnref18" class="footnote-back" role="doc-backlink">↩︎</a></p>
    </li>
    <li id="fn19">
      <p><strong>Snobizm</strong> — özünü aristokratlara
        oxşatmağa çalışmaq. — tərcüm. qeydi.<a href="#fnref19" class="footnote-back" role="doc-backlink">↩︎</a></p>
    </li>
    <li id="fn20">
      <p><strong>Matrona</strong> — qədim romalılarda: böyük
        ailə anası.<a href="#fnref20" class="footnote-back" role="doc-backlink">↩︎</a></p>
    </li>
    <li id="fn21">
      <p><strong>Spurius Karvilius Maksimus Ruqa</strong> (lat.
        Spurius Carvilius Maximus Ruga; e.ə. 211-ci ildə vəfat edib) — eramızdan
        əvvəl 234 və 228-ci illərdə konsul olan Karviliya plebey ailəsindən olan
        qədim Roma siyasətçisi və hərbi rəhbəri.<a href="#fnref21" class="footnote-back" role="doc-backlink">↩︎</a></p>
    </li>
    <li id="fn22">
      <p><strong>İsgəndəriyyəli Kliment</strong> — II əsrin
        sonları III əsrin əvvəllərində yaşamış alim.<a href="#fnref22" class="footnote-back" role="doc-backlink">↩︎</a>
      </p>
    </li>
    <li id="fn23">
      <p><strong>Kvakerlər</strong> (ing. quakers) — hərfi
        mənası: titrəyənlər, XVII əsrin ortalarında İngiltərədə dini-xristian
        icmasının üzvləri. Əsası sənətkar C.Foks tərəfindən qoyulmuş bu icma
        ruhani institutunu və kilsə mərasimlərini rədd edib. Pasifizmi təbliğ
        edən kvakerlərin təliminə görə, insan Allahla birbaşa, kilsə və
        ruhanilərin vasitəçiliyi olmadan da ünsiyyətə girə bilər. İngilis
        hökuməti və Anqlikan kilsəsi tərəfindən təqib olunduqları üçün kvakerlər
        XVII əsrin 60-cı illərindən etibarən Şimali Amerikaya mühacirət etməyə
        başlayıblar. Lakin 1689-cu ildə İngiltərədə kvakerlərin statusu
        leqallaşdırılıb. Hazırda kvakerlərin əsas icmaları ABŞ, Böyük Britaniya
        və Şərqi Afrika ölkələrində yerləşir.<a href="#fnref23" class="footnote-back" role="doc-backlink">↩︎</a></p>
    </li>
    <li id="fn24">
      <p><strong>Xiton</strong> — qədim yunanlarda: uzun köynəyə
        oxşar geyim.<a href="#fnref24" class="footnote-back" role="doc-backlink">↩︎</a></p>
    </li>
    <li id="fn25">
      <p><strong>İmmanuel Kant</strong> (alm. Immanuel Kant‎, 22
        aprel 1724, Köniqsberq — 12 fevral 1804, Köniqsberq) — alman filosofu,
        neoklassik alman fəlsəfəsinin banisi, müasir Avropa fəlsəfə tarixinin ən
        nüfuzlu nümayəndələrindən, Qərbi Avropada İntibah dövrünün son böyük
        filosoflarından biri.<a href="#fnref25" class="footnote-back" role="doc-backlink">↩︎</a></p>
    </li>
    <li id="fn26">
      <p><strong>Martin Lüter</strong> (alm. Martin Luther‎ə) —
        Almaniyada reformasiyanın başçısı, alman protestantlığının (lüteranlıq)
        banisi. 1517-ci ildə katolik kilsəsinə qarşı 95 tezisi ilə çıxış
        etmişdi.<a href="#fnref26" class="footnote-back" role="doc-backlink">↩︎</a></p>
    </li>
    <li id="fn27">
      <p><strong>Behemot</strong> — bu gün bizə məlum olmayan
        nəhəng su heyvanı<a href="#fnref27" class="footnote-back" role="doc-backlink">↩︎</a></p>
    </li>
    <li id="fn28">
      <p><strong>Livyatan</strong> — bu gün bizə məlum olmayan
        nəhəng su heyvanı.<a href="#fnref28" class="footnote-back" role="doc-backlink">↩︎</a></p>
    </li>
    <li id="fn29">
      <p><strong>Mavr</strong> — orta ərlərdə Afrika ərəbləri və
        bərbərlərinin ümumi adı.<a href="#fnref29" class="footnote-back" role="doc-backlink">↩︎</a></p>
    </li>
    <li id="fn30">
      <p><strong>Anemon</strong> — qaymaqçiçəklilər fəsiləsindən
        bəzək bitkisi.<a href="#fnref30" class="footnote-back" role="doc-backlink">↩︎</a></p>
    </li>
    <li id="fn31">
      <p><strong>Mişel de Monten</strong> (tam adı: Mişel Ekem
        de Monten, fr. Michel de Montaigne; fr. Michel Eyquem de Montaigne; 28
        fevral 1533 — 13 sentyabr 1592 — fransız intibah dövrünün yazıçısı və
        filosofu.<a href="#fnref31" class="footnote-back" role="doc-backlink">↩︎</a></p>
    </li>
    <li id="fn32">
      <p><strong>Kirli Teodoret</strong> (qədim yunan Θεοδώρητος
        ὁ Κύρου; 386 (393?) — təxminən 458/466) — Kir şəhərinin yepiskopu,
        ilahiyyatçı, xristianlığın ən görkəmli apoloqlarından biri.<a href="#fnref32" class="footnote-back"
          role="doc-backlink">↩︎</a></p>
    </li>
    <li id="fn33">
      <p><strong>Yevxaristiya</strong> (yunan dilindən şükür) —
        Rəbbin Süfrəsi kimi bilinən bu ayin xristianlıqda ən mühüm müqəddəs
        mərasimlərdən biridir.<a href="#fnref33" class="footnote-back" role="doc-backlink">↩︎</a></p>
    </li>
    <li id="fn34">
      <p><strong>İsokrat</strong> (yun. Ἰσοκράτης, e.ə. 436,
        Afina — e.ə. 338, Afina) — afinalı ritorik, Teodorun oğlu, Qorgianın və
        başqa sofistlərin tələbəsi.<a href="#fnref34" class="footnote-back" role="doc-backlink">↩︎</a></p>
    </li>
    <li id="fn35">
      <p><strong>Epiktet</strong> (yun. Έπίκτητος, təq. 50,
        Hierapolis — 138) — yunandilli Roma filosofu, stoaçılıq məktəbinin
        ardıcılı. Öz fəlsəfəsində daha çox praktiki müdriklik haqqında danışan
        Epiktet, eramızın 50-138-ci illəri arasında yaşayan, yeni stoizmin (Roma
        stoizmi) nümayəndələrindən biridir.<a href="#fnref35" class="footnote-back" role="doc-backlink">↩︎</a></p>
    </li>
    <li id="fn36">
      <p><strong>Marcus Aurelius Severus Alexander</strong> (1
        oktyabr 208 — 18 mart 235) — Roma İmperatoru tez-tez Severan sülaləsinin
        üzvü (222-235) Severus Alexander adlanır.<a href="#fnref36" class="footnote-back" role="doc-backlink">↩︎</a></p>
    </li>
    <li id="fn37">
      <p><strong>Samoslu Pifaqor</strong> ya da Pithaqoras,
        Pisaqor, Pitaqor (təxminən m. ö. 570 — 490) — ilk qədim yunan
        filosoflarından biri olmuşdur, Pifaqorçuluğun yaradıcısı idi.<a href="#fnref37" class="footnote-back"
          role="doc-backlink">↩︎</a></p>
    </li>
    <li id="fn38">
      <p><strong>Publi Kvintili Var</strong> ( lat. Publius
        Quinctilius Varus; b.e. 9-cu ilin sentyabrında vəfat edib, Teutoburg
        meşəsi (müasir Bramşe), Almaniya) — Kvintiliusun patrisi ailəsindən olan
        Roma sərkərdəsi və siyasətçisi, e. ə. 13-cü ildə adi konsul.<a href="#fnref38" class="footnote-back"
          role="doc-backlink">↩︎</a></p>
    </li>
    <li id="fn39">
      <p><strong>Tomas Karleyl</strong> — 4 dekabr 1795 — 5
        fevral 1881) Şotlandiya tarixçisi, satirik yazıçı, esseist, tərcüməçi,
        filosof, riyaziyyatçı.<a href="#fnref39" class="footnote-back" role="doc-backlink">↩︎</a></p>
    </li>
    <li id="fn40">
      <p><strong>Edvard Buveri Pyusi</strong> (ingiliscə Edward
        Bouverie Pusey, 22 avqust 1800 — 16 sentyabr 1882) — İngilis anqlikan
        ilahiyyatçısı, şərqşünas, kilsə tarixçisi, müəllim, ruhani və elmi
        yazıçısı.<a href="#fnref40" class="footnote-back" role="doc-backlink">↩︎</a></p>
    </li>
    <li id="fn41">
      <p><strong>Züfa otu</strong> — qurbanlar üçün istifadə
        olunan bitki.<a href="#fnref41" class="footnote-back" role="doc-backlink">↩︎</a></p>
    </li>
    <li id="fn42">
      <p><strong>Senturionlar </strong>— Qədim Roma ordusunda
        bölmə komandiri. Senturion cəsur və təcrübəli döyüşçülərdən təyin
        olunurdu. Senturionlar sıravi legionerlərlə müqayisədə müəyyən
        imtiyazlara malik olub, sərt nizam-intizamın qorunmasında böyük rol
        oynayırdılar. Əsasən 100 nəfərdən ibarət ordu vahidinə başçılıq
        edirdilər.<a href="#fnref42" class="footnote-back" role="doc-backlink">↩︎</a></p>
    </li>
    <li id="fn43">
      <p><strong>Markus Terentius Varro</strong> — eramızdan
        əvvəl 1-ci əsrdə yaşamış romalı alim-ensiklopedist və yazıçı, doğulduğu
        yerə görə Reatinli Varro adlandırılmışdır.<a href="#fnref43" class="footnote-back" role="doc-backlink">↩︎</a>
      </p>
    </li>
    <li id="fn44">
      <p><strong>Mark Porsi Katon</strong> (təq. e.ə. 234 — e.ə.
        149, Roma) — Qədim Roma yazıçısı, Roma ədəbi nəsrinin banisi, dövlət
        xadimi.<a href="#fnref44" class="footnote-back" role="doc-backlink">↩︎</a></p>
    </li>
    <li id="fn45">
      <p><strong>Pyotr Krisoloq</strong> (təxminən 380 — 31 iyul
        450, İmola, Bolonya, İtaliya) — xristian ilahiyyatçısı, kilsə müəllimi.
        Pravoslav və Katolik Kilsəsinin müqəddəsləri arasındadır, iyulun 30-da
        anım mərasimi keçirilir.<a href="#fnref45" class="footnote-back" role="doc-backlink">↩︎</a></p>
    </li>
    <li id="fn46">
      <p><strong>Emanuel Svedenborq</strong> (əsl adı Emanuel
        Svedberg; 29 yanvar 1688, Stokholm — 29 mart 1772, London) — isveçli
        təbiətşünas, xristian mistik, teosofist, ixtiraçı idi. O, kosmologiya,
        mexanika, riyaziyyat, anatomiya, fiziologiya, siyasət, iqtisadiyyat,
        metallurgiya, geologiya, dağ-mədən və kimya üzrə təhsil alıb. Metal
        emalı üzrə əsərlərin müəllifidir. Beyin mineralogiyası və fiziologiyası
        kimi elmlərin banisi hesab olunur.<a href="#fnref46" class="footnote-back" role="doc-backlink">↩︎</a></p>
    </li>
    <li id="fn47">
      <p><strong>Herbert Corc Uells</strong> ya da daha çox
        tanındığı adla H. G. Uells (21 sentyabr 1866 — 13 avqust 1946, London) —
        Dünyalar döyüşü, Görünməz adam, Moreaunun adası və Zaman maşını adlı
        fantastik romanlarıyla tanınan amma, demək olar ki, ədəbiyyatın hər
        şaxəsində bir çox əsər yazmış İngilis yazıçısıdır.<a href="#fnref47" class="footnote-back"
          role="doc-backlink">↩︎</a></p>
    </li>
    <li id="fn48">
      <p><strong>Vilyam Batler Yeyts</strong> (13 iyun 1865 — 28
        yanvar 1939, Mentona) — ingilis dilində yazan İrlandiya şairi,
        dramaturqu, Ədəbiyyat üzrə Nobel mükafatı laureatı (1923).<a href="#fnref48" class="footnote-back"
          role="doc-backlink">↩︎</a></p>
    </li>
    <li id="fn49">
      <p><strong>Sinoplu Diogenes</strong> (təq. e.ə. 400, Sinop
        — təq. e.ə. 323) — qədim yunan filosofu, Antisfenin tələbəsi, kiniklər
        məktəbinin nümayəndəsi.<a href="#fnref49" class="footnote-back" role="doc-backlink">↩︎</a></p>
    </li>
    <li id="fn50">
      <p><strong>Sparta</strong> (Qədim Elence; Attika ləhcəsi:
        Σπάρτη Spártē, qədim Dor ləhcəsi: Σπάρτα Spártā) — klassik antik dövrdə
        ən çox „Λακεδαίμων" Lakedaimon olaraq adlandırılan şəhər. E.ə. II
        minilliyin sonunda Dori istilasından sonra Peloponnes (Mora)
        yarımadasında dorilər tərəfindən qurulan şəhər və şəhər dövləti.
        Yunanıstanda qədim dövlət.<a href="#fnref50" class="footnote-back" role="doc-backlink">↩︎</a></p>
    </li>
    <li id="fn51">
      <p><strong>Qalileo Qaliley</strong> (15 fevral 1564, Piza
        — 8 yanvar 1642, Arçetri) — italyan alimi, mexaniki, fiziki, astronomu,
        riyaziyyatçısı, müasir fizika və astronomiya elmlərinin və elmi
        düşüncənin banilərindən biri. Adı tarixdə 100 ən çox öyrənilmiş
        şəxsiyyətlər siyahısına daxil edilib.<a href="#fnref51" class="footnote-back" role="doc-backlink">↩︎</a></p>
    </li>
    <li id="fn52">
      <p><strong>Nikolay Kopernik</strong> (1473 -1543) —
        milliyətcə polyak olan Nikolay Kopernik astronom, riyaziyyatçı, mexanik,
        iqtisadçı və ilahiyyatçı olmaqla yanaşı daha çox ilk elmi inqilabın
        əsası hesab edilən Günəş sisteminin heliosentrik modelinin müəllifi kimi
        tanınır.<a href="#fnref52" class="footnote-back" role="doc-backlink">↩︎</a></p>
    </li>
    <li id="fn53">
      <p><strong>Tiberi Klavdi Neron Germanik</strong> (1 avqust
        e.ə. 10 — 13 oktyabr 54, Roma) — Yulilər-Klavdilər sülaləsindən Roma
        imperatoru (41-54).<a href="#fnref53" class="footnote-back" role="doc-backlink">↩︎</a></p>
    </li>
    <li id="fn54">
      <p><strong>Herodot</strong> (təq. e.ə. 484, Halikarnas —
        təq. e.ə. 425) — qədim yunan tarixçisi. O "Tarix" əsərinin
        müəllifidir.<a href="#fnref54" class="footnote-back" role="doc-backlink">↩︎</a></p>
    </li>
    <li id="fn55">
      <p><strong>Laktánsius</strong> (lat. Lucius Caecilius
        Firmianus Lactantius; təq. 250 — təq. 325, Trir) — sonuncu latındilli
        apologetlərdən biri. O Arnobiusun tələbəsi olub və Xristianlığın Romada
        rəsmi dövlət dininə çevrilməsi dövründə yaşamışdır. Bu səbəbdən, onun
        yeddi kitabdan ibarət «Divinae institutiones» (İlahi qanunlar haqqında)
        əsəri imperator Konstantina həsr edilmişdir. Gələcəkdə Xristianlığın
        geniş perspektivlərinin olduğunu duyan Laktantiusun kitabı optimist
        ruhunda yazılmışdır.<a href="#fnref55" class="footnote-back" role="doc-backlink">↩︎</a></p>
    </li>
    <li id="fn56">
      <p><strong>Kiçik Plini</strong> (tam adı: Gaius Pliny
        Caecilius Secundus; təxminən 61 — 113) — qədim Roma siyasətçisi və
        yazıçısı, hüquqşünası. Böyük Plininin qardaşı oğlu.<a href="#fnref56" class="footnote-back"
          role="doc-backlink">↩︎</a></p>
    </li>
    <li id="fn57">
      <p><strong>Rotterdamlı Erazm</strong> (lat. Desiderius
        Erasmus Roterodamus; 28 oktyabr 1466, Rotterdam, Cənubi Hollandiya — 12
        iyul 1536 və ya 1536, Bazel) — ilahiyyatçı, alim və yazar. Erazmus
        Renessans dövrünün böyük nümayəndələrindən hesab olunur. Avropa
        İntibahının böyük ustası və klassik ədəbiyyat tədqiqatçısı, humanist
        alim və ilahiyyatçı.<a href="#fnref57" class="footnote-back" role="doc-backlink">↩︎</a></p>
    </li>
    <li id="fn58">
      <p><strong>VIII Henri</strong> (28 iyun 1491 — 28 yanvar
        1547) — İngiltərə və İrlandiyanın Tüdor sülaləsindən olan ikinci
        kralıdır. 6 dəfə evlənməsi və İngiltərəni Katolik Kilsəsindən ayıraraq
        Anqlikan Kilsəsini qurmaqla tarixə iz qoymuşdur.<a href="#fnref58" class="footnote-back"
          role="doc-backlink">↩︎</a></p>
    </li>
    <li id="fn59">
      <p><strong>Makkabilər</strong> (ibranicə Makabim) Yunan
        Selevkilər sülaləsinin kralı Antiox IV Epifan üçün mübarizə aparan və
        müstəqilliyə nail olan yəhudi azadlıq hərəkatını təşkil edənlər.<a href="#fnref59" class="footnote-back"
          role="doc-backlink">↩︎</a></p>
    </li>
    <li id="fn60">
      <p><strong>Mark Ulpi Trayan</strong> (18 sentyabr 53 —
        avqust 117, Selinus, Roma İmperiyası) — Roma imperatoru, Antoninlər
        sülaləsindən, romalı olmayan ilk Roma imperatorudur.<a href="#fnref60" class="footnote-back"
          role="doc-backlink">↩︎</a></p>
    </li>
    <li id="fn61">
      <p><strong>Resenziya</strong> — bir əsər, tamaşa və s.
        haqqında yazılmış tənqidi rəy.<a href="#fnref61" class="footnote-back" role="doc-backlink">↩︎</a></p>
    </li>
    <li id="fn62">
      <p><strong>Maymonid</strong> (30 mart 1138, Kordova,
        Mürabitlər dövləti — 13 dekabr 1204, Qahirə, Əyyubilər dövləti) — Böyük
        yəhudi filosofu və ilahiyyatçısı, elm dünyasında "Maymonid", yəhudi
        qaynaqlarında isə "Rambam" adı ilə tanınan Moşe ben Maymon.<a href="#fnref62" class="footnote-back"
          role="doc-backlink">↩︎</a></p>
    </li>
    <li id="fn63">
      <p><strong>Qney Pompey</strong> (tam adı: Qney Pompey
        Maqn, lat. Gnaeus Pompeius Magnus, Böyük Pompey və ya sadəcə Pompey (ən
        tezi 29 sentyabr e.ə. 106 və ən geci 30 sentyabr e.ə. 106, Piçen, Roma
        respublikası — 28 sentyabr e.ə. 48, Pelusi, Ellin Misiri) — Roma siyasi
        və hərbi xadimi, e.ə. 70-ci, 55-ci və 52-ci illərdə Roma Respublikası
        konsulu, e.ə. 49–45-ci illərdə gerçəkləşmiş vətəndaş müharibəsində
        senata ləyaqətli olan qüvvələrin komandiri.<a href="#fnref63" class="footnote-back" role="doc-backlink">↩︎</a>
      </p>
    </li>
    <li id="fn64">
      <p><strong>Tit Flavi Vespasian</strong> (17 noyabr 9 — 23
        iyun 79) — Roma imperatoru, Flavilər sülaləsinin banisi.<a href="#fnref64" class="footnote-back"
          role="doc-backlink">↩︎</a></p>
    </li>
    <li id="fn65">
      <p><strong>Kvaker</strong> — İngiltərədə və ABŞ-da kilsə
        mərasimlərini inkar edən xristian dini təriqətinin üzvü.<a href="#fnref65" class="footnote-back"
          role="doc-backlink">↩︎</a></p>
    </li>
    <li id="fn66">
      <p><strong>Ayrıq</strong> — yemlik dənli bitki.<a href="#fnref66" class="footnote-back" role="doc-backlink">↩︎</a>
      </p>
    </li>
    <li id="fn67">
      <p><em><strong>Kisə</strong></em> — yunan mətnində
        <em>saton</em>, təqribən 37 litr.<a href="#fnref67" class="footnote-back" role="doc-backlink">↩︎</a>
      </p>
    </li>
    <li id="fn68">
      <p><strong>Pafos</strong> — coşğunluq, ruh yüksəkliyi,
        vəcd, həyəcan, təmtəraq.<a href="#fnref68" class="footnote-back" role="doc-backlink">↩︎</a></p>
    </li>
    <li id="fn69">
      <p><strong>Yupiter</strong> (lat. Iuppiter) — Qədim Roma
        dinində səmavi işığın, yağışın və göy gurultusunun baş tanrısı, Roma
        dövlətinin mərkəzləşmiş panteonunun rəhbəri. Yupiter bütün dünyanın
        hakimi və hökmdarı kimi təsəvvür edilirdi. E. ə. VI əsrdə Romada
        Kapitoli təpəsində Yupiter ibadətgahı tikilmişdir. Onun şərəfinə dövlət
        bayramları — sentyabrda Roma oyunları, noyabrda plebel və Kapitoli
        oyunları keçirilirdi. Yupiter Yunan mifologiyasındakı Zevslə
        eyniləşdirilir. Yupiter sözünün mənşəyi ehtimal ki Zevs + pator
        birləşməsindən yaranmışdır.<a href="#fnref69" class="footnote-back" role="doc-backlink">↩︎</a></p>
    </li>
    <li id="fn70">
      <p><strong>Antakyalı İgnatius</strong> (Suriya, 35 — Roma,
        110-115), Antakya yepiskopu. Trayanın hakimiyyəti dövründə Romada şəhid
        oldu (İs 98-117). O, ikinci əsr məsihçiləri arasında mühüm rol oynayıb,
        nüfuzlu və etibarlı bir şəxs idi.<a href="#fnref70" class="footnote-back" role="doc-backlink">↩︎</a></p>
    </li>
    <li id="fn71">
      <p><strong>Diana məbədi</strong> — Roma ilahəsi Diana
        (qədim yunanlar arasında — Artemida) üçün ziyarətgah, ibadət yeridir.<a href="#fnref71" class="footnote-back"
          role="doc-backlink">↩︎</a></p>
    </li>
    <li id="fn72">
      <p><strong>Samuel Conson</strong> (18 sentyabr 1709 -13
        dekabr 1784) — ingilis şairi və tənqidçisi, dramaturq, ədəbiyyatşünas,
        bioqraf.<a href="#fnref72" class="footnote-back" role="doc-backlink">↩︎</a></p>
    </li>
    <li id="fn73">
      <p><strong>Bertel Torvaldsen</strong> (dan. Bertel
        Thorvaldsen; 19 noyabr 1770, Kopenhagen — 24 mart 1844, Kopenhagen) —
        Danimarka rəssam və heykəltəraşı, son klassizmin ən parlaq nümayəndəsi.
        Romadakı müqəddəs Luka Akademiyasının (1833-cü ildən) prezidenti
        olmuşdur. Əsərləri əsasən mərmərdəndir.<a href="#fnref73" class="footnote-back" role="doc-backlink">↩︎</a></p>
    </li>
    <li id="fn74">
      <p><strong>Mohandas Karamçand «Mahatma» Qandi</strong> (2
        oktyabr 1869, Porbandar, Qucarat — 30 yanvar 1948, Yeni Dehli) —
        Hindistan Azadlıq Hərəkatının siyasi və ruhani lideri.<a href="#fnref74" class="footnote-back"
          role="doc-backlink">↩︎</a></p>
    </li>
    <li id="fn75">
      <p><strong>Renta</strong> — sahibinin fəaliyyəti tələb
        olunmadan kapital, əmlak və ya torpaqdan alınan gəlir.<a href="#fnref75" class="footnote-back"
          role="doc-backlink">↩︎</a></p>
    </li>
    <li id="fn76">
      <p><strong>Yulian, Flavius Klavdius</strong> (lat. Flavius
        Claudius Iulianus Augustus; 17 noyabr 331, Konstantinopol — 26 iyun 363,
        Mesopotamiya) — Roma imperatoru (361-363), neoplatonçu filosof və
        Xristianlığın tənqidçisi. Munisipal kuriyaların hüququnu genişləndirmiş,
        vergiləri azaltmış, dəbdəbəli, cah-cəlallı saray həyatından imtina
        etmişdi. Bütpərəstliyin tərəfdarı olan Mürtəd Yulianın fəaliyyətina görə
        xristian ruhaniləri ona bu ləqəbi vermişdilər. Bir sıra əsərin
        müəllifidir. Dəclə çayı kənarında iranlılara qarşı müharibədə aldığı
        yaradan ölmüşdür.<a href="#fnref76" class="footnote-back" role="doc-backlink">↩︎</a></p>
    </li>
    <li id="fn77">
      <p><strong>Teokratiya</strong> — siyasi hakimiyyətin
        ruhanilər əlində olan idarə üsulu.<a href="#fnref77" class="footnote-back" role="doc-backlink">↩︎</a></p>
    </li>
    <li id="fn78">
      <p><strong>Levirat</strong> (lat. «levir» — qayın) —
        nikahın kəbin qədim kəbin formalarından biri, vəfat etmiş qardaşın
        arvadı ilə subay qardaşın evlənməsi. Levirat adətinə görə kiçik uşaqları
        olan evli qardaşlardan biri cavan yaşlarında vəfat etdikdə onun subay
        qardaşı, subay qardaşı olmadıqda isə evli qardaşlardan biri mərhum
        qardaşının uşaqlarını saxlamaq niyyəti ilə onun dul qadınına
        evlənirdi.<a href="#fnref78" class="footnote-back" role="doc-backlink">↩︎</a></p>
    </li>
    <li id="fn79">
      <p><strong>Transliterasiya</strong> — bir yazı
        sistemindəki hərflərin başqa yazı sistemi hərflərilə verilməsi.<a href="#fnref79" class="footnote-back"
          role="doc-backlink">↩︎</a></p>
    </li>
    <li id="fn80">
      <p><strong>Tit Labien</strong> (lat. Titus Labienus; e.ə.
        17 mart 45-ci ildə Munda döyüşündə, Uzaq İspaniya, Roma Respublikasında
        vəfat edib) — Roma siyasətçisi və sərkərdəsi, e.ə. 63-cü ildə xalq
        tribunu. e.ə. 60 və ya 59-cu illərdə pretor vəzifəsində çalışmışdır.
        Leqat və onun bir çox uğurlarına töhfə verən Qay Yuli Sezarın Qalli
        kampaniyası zamanı ən yaxın tərəfdaşlarından biridir.<a href="#fnref80" class="footnote-back"
          role="doc-backlink">↩︎</a></p>
    </li>
    <li id="fn81">
      <p><strong>Soldan Xrizip</strong> (e.ə. 281-278,
        Kilikiyada Sola (və ya Tarsus) — e.ə. 208-205 Afina) — filosof, erkən
        stoisistlərin nümayəndəsi.<a href="#fnref81" class="footnote-back" role="doc-backlink">↩︎</a></p>
    </li>
    <li id="fn82">
      <p><strong>Assizli Fransisko</strong> — məşhur katolik din
        xadimi və Fransiskan Ordeninin banisidir.<a href="#fnref82" class="footnote-back" role="doc-backlink">↩︎</a></p>
    </li>
    <li id="fn83">
      <p><strong>Qay Sestiy Qallus</strong> (konsul 35 il) —
        qədim Roma siyasətçisi.<a href="#fnref83" class="footnote-back" role="doc-backlink">↩︎</a></p>
    </li>
    <li id="fn84">
      <h3
        id="güruh-1.-qeyri-mütəşəkkil-şüursuz-cahil-adamlar-yığını-yaxud-pis-bir-niyyətlə-birləşmiş-adamlar-dəstəsi.-güruhlardan-uzaq-durmaq.-2.-klassik-ədəbiyyatda-ümumiyyətlə-dəstə-mənalarında-işlənir.">
        <strong>Güruh — 1.</strong> Qeyri-mütəşəkkil, şüursuz, cahil adamlar
        yığını, yaxud pis bir niyyətlə birləşmiş adamlar dəstəsi.
        <em>Güruhlardan uzaq durmaq.</em> <strong>2<em>.</em></strong> Klassik
        ədəbiyyatda ümumiyyətlə, dəstə mənalarında işlənir.
      </h3>
      <a href="#fnref84" class="footnote-back" role="doc-backlink">↩︎</a>
    </li>
    <li id="fn85">
      <p><strong>Zürriyyət</strong> [zürriyət] — klassik
        ədəbiyyatda övlad, nəsil, soy mənalarında işlənmişdir. <em>«Mirzənin,
          budur, saqqalı düşüb qurşağına, amma zürriyyəti yoxdur»</em>. (Ə.
        Haqverdiyev).<a href="#fnref85" class="footnote-back" role="doc-backlink">↩︎</a></p>
    </li>
    <li id="fn86">
      <p><strong>İsgəndəriyyəlí Filón</strong> (lat. Philos
        Alexandreos), Yəhudi Filon; təq. e.ə. 15, İsgəndəriyyə, Roma Misiri[d] —
        təq. 50, İsgəndəriyyə, Roma Misiri) — Antik dövrün yəhudi filosofu,
        Əhdi-Ətiqin ekzegeti (təfsirçisi), orta platonizm məktəbinin
        təmsilçisi.<a href="#fnref86" class="footnote-back" role="doc-backlink">↩︎</a></p>
    </li>
    <li id="fn87">
      <p><strong>Aul Vitelli Germanik</strong> (lat. Aulus
        Vitellius Germanicus Augustus; 24 sentyabr 15 və ya 7 sentyabr 15 — 22
        dekabr 69, Roma) — 69-cu ilin 16 aprelindən 22 dekabrına qədər səkkiz ay
        Roma İmperatoru olub.<a href="#fnref87" class="footnote-back" role="doc-backlink">↩︎</a></p>
    </li>
    <li id="fn88">
      <p><strong>Evsebi Pamfil</strong> (təq. 265 və ya 270-ci
        illər, Fələstin Kesariyası, Roma imperiyası — may 339, Fələstin
        Kesariyası, Roma imperiyası) — İlk dövr xristian ilahiyyatçılarından
        biri (263–340).<a href="#fnref88" class="footnote-back" role="doc-backlink">↩︎</a></p>
    </li>
    <li id="fn89">
      <p><strong>Diadema</strong> — qadınların başlarına
        qoyduqları tacşəkilli daş-qaşlı bəzək.<a href="#fnref89" class="footnote-back" role="doc-backlink">↩︎</a></p>
    </li>
  </ol>
</section>