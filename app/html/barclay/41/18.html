<h1>16-cı fəsil</h1>
<p><strong>1-8</strong></p>
<h2 id="peterə-deyin-mark-161-8">PETERƏ DEYİN (Mark 16:1-8)</h2>
<p>Şagirdlərin İsaya son borcunu ödəməsi üçün vaxtları qalmamışdı —
Şənbə günü gəlib çatdı, İsanın bədənini ətirli maddələr və qiymətli
yağlarla məsh etmək istəyən qadınlar bunu edə bilmədilər. Lakin Şənbə
günü qurtaran kimi onlar yas tutaraq borclarını yerinə yetirmək üçün
səhər tezdən qəbrin yanına getdilər. Onların bir narahatlığı var idi:
qəbrin qapısı yox idi. Qapı dedikdə, mahiyyət etibarı ilə <em>mağaranın
ağzı, girişi</em> nəzərdə tutulurdu. Girişdə araba təkəri boyda yuvarlaq
bir daşın gedib-gəldiyi ensiz xəndək var idi. Qadınlar belə daşı
yerindən tərpədə bilməyəcəklərini bilirdilər. Məzarlığa yaxınlaşanda isə
gördülər ki, daş yuvarlanıb, qəbirdə isə Allahın mələyi oturub. Mələk
onlara İsanın ölülər arasından dirilməsi barədə inanılmaz xəbər
çatdırdı. Bir şey tamamilə aydındır — İsa ölülərdən dirilməsəydi, biz
heç vaxt Onun haqqında heç nə eşitməzdik. Axı qadınlar ölüyə son xidmət
göstərməyə gəlmişdilər. Şagirdlər isə bunun faciəli son olduğunu
düşünürdülər. Şübhəsiz, Məsihin dirilməsinin ən yaxşı sübutu — İmanlı
Cəmiyyətinin varlığıdır. Çünki kədərli və ümidsiz insanları sevincdən
nur saçan, cəsarətlə dolu insanlara başqa heç nə çevirə bilməzdi.
Məsihin dirilməsi bütün məsihçi inancının əsas və mərkəzi elementidir.
Bizim dirilməyə olan imanımızdan növbəti məqamlar yaranır.</p>
<p>1. İsa Məsih — kitabdakı personaj deyil, canlı bir İnsandır. İsanın
həyatını istənilən digər böyük tarixi şəxsiyyətin həyatı kimi sadəcə
öyrənmək kifayət deyil. Bundan başlamaq olar, sonra isə Onunla şəxsi
görüşlə bitirmək lazımdır.</p>
<p>2. İsa sadəcə keçmiş xatirə deyil, Onun hüzuru buradadır. Hətta ən
dəyərli xatirələr belə tədricən yox olur. Yunanların bir sözü var idi —
<em>zaman hər şeyi silib aparır</em>. Əgər İsa həmişə yanımızda
olmasaydı, zaman Onun adını çoxdan yaddaşımızdan siləcəkdi.</p>
<blockquote>
<p>O bizim isti, şirin, mülayim və daimi köməyimizdir.</p>
<p>İmanın öz Zeytun dağı, məhəbbətin isə öz Qalileyası var.</p>
</blockquote>
<p>İsa Məsih haqqında danışmaq lazım deyil, Onunla görüşmək
lazımdır.</p>
<p>3. Məsihçinin həyatı Məsih haqqında <em>bilən</em> insanın həyatı
deyil, Məsihi <em>şəxsən tanıyan</em> insanın həyatıdır. Bütün fərq elə
bundadır — bir insan haqqında <em>bilmək</em> və ya bir insanı şəxsən
<em>tanımaq</em>. Demək olar ki, hamı kraliça Elizabeti və ya Amerika
Birləşmiş Ştatlarının Prezidenti haqqında bilir, lakin çox az adam
onları <em>tanıyır</em>. İsa Məsih haqqında hər şeyi bilən dünyanın ən
böyük alimi Onu tanıyan ən təvazökar imanlıdan daha az bilir. Ancaq bu
hissədə ən qiymətli olanı — başqa Müjdələrdə olmayan iki sözdür. Allahın
mələyi dedi: «...gedin, Onun şagirdlərinə və <em>Peterə</em> belə
söyləyin...» Yəqin ki, Peter bu sözləri eşidəndə çox ruhlandı!
Xəyanətinin xatirəsi ona əzab verməli idi. Ancaq bunun əvəzində birdən
ona şəxsi xəbər gəldi. Bu, İsaya xas olan xasiyyət idi — O, Peterin
etdiyi pislik haqqında deyil, Peterə əzab verən vicdan əzabı haqqında
düşünürdü. İsa üçün tövbə edən günahkara təsəlli vermək onun günahını
cəzalandırmaqdan daha vacib idi. Bir adamın dediyi kimi: «İsa Məsihdə ən
gözəl və qiymətli şey — məğlubiyyətə uğradığımız anda bizə yenidən
güvənməsidir».</p>
<p><strong>9-20</strong></p>
<h2 id="imanli-cəmiyyətinə-tapşiriq-mark-169-20">İMANLI CƏMİYYƏTİNƏ
TAPŞIRIQ (Mark 16:9-20) </h2>
<p>Girişdə gördüyümüz kimi, Markın Müjdəsi 8-ci ayədə bitir. Artıq bu
hissəni oxuyanda Müjdənin qalan hissəsindən olan fərqi diqqət çəkir.
Bundan əlavə, bu hissə Müjdənin əsas siyahılarının heç birində yoxdur.
Bu, sonradan əlavə edilən xülasədir — ya Markın bu hissəni yazmağa vaxtı
qalmayıb, ya da bu hissə sonradan itib. Bu hissənin əhəmiyyəti ondan
ibarətdir ki, o, İmanlı Cəmiyyətinin və bizim vəzifəmizi çox gözəl
şəkildə ortaya qoyur. Bu hissənin müəllifi əmin idi ki, İsa Məsih İmanlı
Cəmiyyətinə müəyyən tapşırıqlar verib.</p>
<p>1. İmanlı Cəmiyyətinin üzərində təbliğ etmək vəzifəsi var. İsa
Məsihin gətirdiyi Xoş Xəbəri onu heç vaxt eşitməyən insanlara çatdırmaq
İmanlı Cəmiyyətinin və hər bir imanlının borcudur. Məsihçi İsanın elçisi
olmalıdır.</p>
<p>2. İmanlı Cəmiyyətinin üzərində şəfa vermək tapşırığı var. Biz bunu
dəfələrlə gördük. İman yolu təkcə insanın ruhuna və canına aid deyil,
həm də bədəninə aiddir. İsa Məsih həm bədənə, həm də cana şəfa vermək
istəyirdi.</p>
<p>3. İmanlı Cəmiyyətinin güc mənbəyi var. Hər şeyi hərfi mənada qəbul
etmək olmaz. Düşünmək lazım deyil ki, məsihçi özünə zərər verməkdən
qorxmadan zəhərli ilanları qaldırıb zəhər içə bilər. Bu məcazi
mənadadır, yəni məsihçi, heç kəs olmadığı kimi, həyat problemlərinin
öhdəsindən gəlmək üçün güc və bacarıqla təchiz edilib.</p>
<p>4. İmanlı Cəmiyyəti vəzifəsini yerinə yetirməkdə tək deyil. Məsih
həmişə onunla, onda və onun vasitəsilə iş görür. İmanlı Cəmiyyətinin
Ağası bu gün ondadır. O, bu gün də qüdrət Sahibidir.</p>
<p>Beləcə Müjdə həqiqi məsihçilərin hər zaman Çarmıxa çəkilmiş və
ölülərdən dirilmiş Şəxsin hüzurunda və qüdrətində yaşaması xəbəri ilə
bitir.</p>
<section id="footnotes" class="footnotes footnotes-end-of-document"
role="doc-endnotes">
<hr />
<ol>
<li id="fn1"><p><strong>Papias</strong> (yun. Παπίας) – öz işini II
əsrin birinci yarısında görmüşdür. O, müqəddəs kimi hörmət edilən İmanlı
Cəmiyyətinin ilk liderlərindən biridir. Qeysəriyyəli Eusebius ona
Frigiyada Hierapolis (Pamukkale) yepiskopu adını verir. Polikarpın dostu
idi.<a href="#fnref1" class="footnote-back"
role="doc-backlink">↩︎</a></p></li>
<li id="fn2"><p><strong>Stoik</strong> — stoisizm fəlsəfəsinin
tərəfdarı.<a href="#fnref2" class="footnote-back"
role="doc-backlink">↩︎</a></p></li>
<li id="fn3"><p><strong>Mark Avreli</strong>, Markus Avrelius (lat.
Marcus Aurelius Antoninus, 26 aprel 121, Roma, İtaliya, Roma İmperiyası
– 17 mart 180) — Roma imperatoru (161–180), stoaçı filosof.<a
href="#fnref3" class="footnote-back" role="doc-backlink">↩︎</a></p></li>
<li id="fn4"><p><strong>Artur Şopenhauer</strong> (alm. Arthur
Schopenhauer‎, 22 fevral 1788, Qdansk, Prussiya — 21 sentyabr 1860,
Frankfurt-Mayn, Almaniya ittifaqı) — fəlsəfə tarixində pessimist alim
kimi tanınan alman filosofu. Adı tarixdə 100 ən çox öyrənilmiş
şəxsiyyətlər siyahısına daxil edilib.<a href="#fnref4"
class="footnote-back" role="doc-backlink">↩︎</a></p></li>
<li id="fn5"><p><strong>Con Qolsuorsi</strong> (ing. John Galsworthy; 14
avqust 1867– 31 yanvar 1933, London) — ingilis yazıçısı və dramaturq,
məşhur “Forsaytlar haqqında saqa” silsiləsinin müəllifi, Ədəbiyyat üzrə
Nobel mükafatı laureatı (1932).<a href="#fnref5" class="footnote-back"
role="doc-backlink">↩︎</a></p></li>
<li id="fn6"><p><strong>Cozef Redyard Kiplinq</strong> (ing. Joseph
Rudyard Kipling; 30 dekabr 1865, Bombey, Britaniya Hindistanı – 18
yanvar 1936, London) — ingilis yazıçısı, şairi və novellaçısı, ədəbiyyat
üzrə Nobel mükafatını almış ilk ingilis (1907).<a href="#fnref6"
class="footnote-back" role="doc-backlink">↩︎</a></p></li>
<li id="fn7"><p><strong>Flanş</strong> — standart olaraq istehsal olunan
konstruksiya elementidir, iki borunu bir-birinə birləşdirmək və ya
quraşdırma elementini (nasos, valf, filtr, çek valf və s.) qurğuya
birləşdirmək üçün istifadə olunur. Flanşlar bəzi tətbiqlərdə maşınlar
arasında fırlanma hərəkətini ötürmək üçün də istifadə olunur.<a
href="#fnref7" class="footnote-back" role="doc-backlink">↩︎</a></p></li>
<li id="fn8"><p><strong>Şpindel</strong> — hərlənən dəzgahların əsas
valı.<a href="#fnref8" class="footnote-back"
role="doc-backlink">↩︎</a></p></li>
<li id="fn9"><p><strong>Trepanasiya</strong> — sümüyü deşmə
əməliyyatı.<a href="#fnref9" class="footnote-back"
role="doc-backlink">↩︎</a></p></li>
<li id="fn10"><p><strong>Satir</strong> — zool. başında buynuzaoxşar iki
çıxıntısı olan quş.<a href="#fnref10" class="footnote-back"
role="doc-backlink">↩︎</a></p></li>
<li id="fn11"><p><strong>Yepitrahil</strong> — (yun. επιτραχήλιον -
boyun ətrafında olan) — pravoslav keşişinin və yepiskopunun liturgik
geyimlərinə aiddir - boyuna sarılan və hər iki ucu ilə sinəyə enən uzun
lent.<a href="#fnref11" class="footnote-back"
role="doc-backlink">↩︎</a></p></li>
<li id="fn12"><p><strong>Novella</strong> — 1. ədəb. kiçik hekayə; 2.
hüq. qanunlar külliyyatına, nizamnaməyə və s. sonradan əlavə edilən yeni
qanun.<a href="#fnref12" class="footnote-back"
role="doc-backlink">↩︎</a></p></li>
<li id="fn13"><p><strong>Samsatlı Lukian</strong> (120 – təq. 192,
Afina, Axeya) — qədim yunan yazıçısı.<a href="#fnref13"
class="footnote-back" role="doc-backlink">↩︎</a></p></li>
<li id="fn14"><p><strong>Katexizis</strong> — xristianların sual-cavab
şəklində olan şəriət kitabı.<a href="#fnref14" class="footnote-back"
role="doc-backlink">↩︎</a></p></li>
<li id="fn15"><p><strong>Qeysər Avqust</strong> (23 sentyabr e.ə. 63,
Roma – 19 avqust 14) — Oktavian olaraq tanınan, e.ə. 27-ci eramızın
14-cü ilinə qədər hakimiyyətdə olan ilk Roma imperatoru.<a
href="#fnref15" class="footnote-back" role="doc-backlink">↩︎</a></p></li>
<li id="fn16"><p><strong>Panaseya</strong> — yalançı kimyagərlərdə: guya
bütün xəstəlikləri sağaldan dərman.<a href="#fnref16"
class="footnote-back" role="doc-backlink">↩︎</a></p></li>
<li id="fn17"><p><strong>Ekumenizm</strong> (yun. οἰκουμένη, məskunlaşan
dünya, kainat) — ümumməsihçi birliyi ideologiyası, ekumenik hərəkat
müxtəlif məsihçi konfessiyalarının yaxınlaşması və birləşməsi hərəkatı,
məsihçilərarası münasibətlərin mexanizmlərindən biridir.<a
href="#fnref17" class="footnote-back" role="doc-backlink">↩︎</a></p></li>
<li id="fn18"><p><strong>Asket</strong> [asket] isim yunan — maddi
nemətlərdən əl çəkməklə mənəvi kamilliyə can atan insan, zahid,
dərviş.<a href="#fnref18" class="footnote-back"
role="doc-backlink">↩︎</a></p></li>
<li id="fn19"><p><strong>İndulgensiya</strong> (lat. Indulgentia: lat.
indulgeo, "səbr etmək", "icazə vermək") — katolik kilsələrdə günaha görə
müvəqqəti cəzalardan azad olunma. Bir neçə alman rahibi tərəfindən
ortaya atılmış indulgensiya,buna görə məhz Almaniyada yaşamış olan alman
keşiş Martin Lutherin 95 tezisi yazmasına,buna qarşı çıxıb reformasiya
etməsinə səbəb olub.<a href="#fnref19" class="footnote-back"
role="doc-backlink">↩︎</a></p></li>
<li id="fn20"><p><strong>Nyuqeyt həbsxanası</strong> (Newgate Prison) —
1188-ci ildən 1902-ci ilə qədər 700 il ərzində Londonun əsas həbsxanası
olub. O, London şəhərinin şimal və ya Yeni qapısında, Old Bayli cinayət
məhkəməsinin bilavasitə yaxınlığında yerləşirdi və burada ölümə məhkum
edilənlər həbsxanaya aparıldı.<a href="#fnref20" class="footnote-back"
role="doc-backlink">↩︎</a></p></li>
<li id="fn21"><p><strong>Vitraj</strong> — qapıya, pəncərəyə və s.-yə
salınan rəngli şüşələrdən düzəldilmiş şəkil və ya naxış.<a
href="#fnref21" class="footnote-back" role="doc-backlink">↩︎</a></p></li>
<li id="fn22"><p><strong>Erudisiya</strong> — hər hansı bir sahədə dərin
bilik, geniş məlumat.<a href="#fnref22" class="footnote-back"
role="doc-backlink">↩︎</a></p></li>
<li id="fn23"><p><strong>Partitura</strong> — çoxsəsli musiqi əsərinin
bütün əsas partiyalarının məcmusu.<a href="#fnref23"
class="footnote-back" role="doc-backlink">↩︎</a></p></li>
<li id="fn24"><p><strong>Bolonka</strong> — ağ, yumşaq tüklü otaq iti.<a
href="#fnref24" class="footnote-back" role="doc-backlink">↩︎</a></p></li>
<li id="fn25"><p><strong>Şürer, Emil</strong> (1844-1910) — alman
protestant ilahiyyatçısı, İsa Məsih dövründə yəhudilərin mənəvi
həyatının tarixçisi.<a href="#fnref25" class="footnote-back"
role="doc-backlink">↩︎</a></p></li>
<li id="fn26"><p><strong>İsgəndəriyyəlí Filón</strong> (lat. Philos
Alexandreos), Yəhudi Filon; təq. e.ə. 15, İsgəndəriyyə, Roma Misiri –
təq. 50, İsgəndəriyyə, Roma Misiri) — Antik dövrün yəhudi filosofu,
Əhdi-Ətiqin ekzegeti (təfsirçisi), orta platonizm məktəbinin təmsilçici.
Loqos haqqında özəl təlimi ilə tanınmışdır.<a href="#fnref26"
class="footnote-back" role="doc-backlink">↩︎</a></p></li>
<li id="fn27"><p><strong>Plutarx</strong> (yun. Πλούταρχος, ən tezi 45
və ən geci 50, Xeroneya, Axeya, Qədim Roma – ən tezi 120 və ən geci 125,
bilinmir) — Roma imperiyası dövründə yaşamış yunan tarixçisi, bioqrafı
və filosofu. Orta platonçuluq məktəbinin təmsilçisi sayılır.<a
href="#fnref27" class="footnote-back" role="doc-backlink">↩︎</a></p></li>
<li id="fn28"><p><strong>Kvint Fabi Maksim Kunktator</strong> (
Kunktator lat. astagəl, ləng, ehtiyatlanan) — II Pun müharibəsi zamanı
Hannibalın ordusuna qarşı vuruşan diktator.<a href="#fnref28"
class="footnote-back" role="doc-backlink">↩︎</a></p></li>
<li id="fn29"><p><strong>Flavi ​​​​Stilixon</strong> (təqribən 358 - 22
avqust 408) — vandal mənşəli (ata tərəfindən) Roma sərkərdəsi, Honorius
dövründə Qərbi Roma İmperiyasının faktiki hökmdarı.<a href="#fnref29"
class="footnote-back" role="doc-backlink">↩︎</a></p></li>
<li id="fn30"><p><strong>Kamillo Kavur</strong> (10 avqust 1810 - 6 iyun
1861, Torino) — italyan dövlət xadimi, beynəlxalq və inqilabçı
hərəkatlardan yararlanaraq Savoyya sülaləsi idarəsində İtaliyanın
birliyini yaradan və yeni krallığın ilk baş nazırı olan Piyemontlu
mühavizəkar dövlət adamı.<a href="#fnref30" class="footnote-back"
role="doc-backlink">↩︎</a></p></li>
<li id="fn31"><p><strong>Stenli Boldvin</strong> (ing. Stanley Baldwin;
3 avqust 1867, Byudli, Vusterşir – 14 dekabr 1947, Byudli, Vusterşir) —
ingilis dövlət xadimi, 1935-1937-ci illərdə Böyük Britaniyanın 59-cu baş
naziri.<a href="#fnref31" class="footnote-back"
role="doc-backlink">↩︎</a></p></li>
<li id="fn32"><p><strong>Desimus Yuni Yuvenal</strong> ( lat. Decimus
Iunius Iuvenalis ; çox vaxt sadəcə olaraq Yuvenal ; 50-60 arasında,
Akino , Roma İmperiyası - 127-dən sonra , Roma , Roma İmperiyası ) —
Roma satirik şairi, yazıçısı və natiqi.<a href="#fnref32"
class="footnote-back" role="doc-backlink">↩︎</a></p></li>
<li id="fn33"><p><strong>Robert Luis Stivenson</strong> (ing. Robert
Louis Balfour Stevenson; 13 noyabr 1850, Edinburq - 3 dekabr 1894,
Upolu, Samoa) — Şotland yazıçısı və şairi, macəra romanları və qısa
hekayələr müəllifi, neo-romantizmin ən böyük nümayəndəsi.<a
href="#fnref33" class="footnote-back" role="doc-backlink">↩︎</a></p></li>
<li id="fn34"><p><strong>Oliver Kromvel</strong> (ing. Oliver Cromwell;
25 aprel (5 may) 1599 – 3 (13) sentyabr 1658, Vestminster, Böyük London
və ya Vestminster borosu, İngiltərə Respublikası) — İngiltərə burjua
inqilabının başçısı.<a href="#fnref34" class="footnote-back"
role="doc-backlink">↩︎</a></p></li>
<li id="fn35"><p><strong>Brüs Barton</strong> (Bruce Fairchild Barton; 5
avqust 1886, Tennessi, ABŞ - 5 iyul 1967) — amerikalı yazıçı,
kopirayter, iş adamı, konqresmen, xeyriyyəçi, ən böyük BBDO reklam
agentliyinin rəhbərlərindən və qurucularından biridir.<a href="#fnref35"
class="footnote-back" role="doc-backlink">↩︎</a></p></li>
<li id="fn36"><p>Nissalı Qriqori (yun. Γρηγόριος Νύσσης; d. 335 – ö.
394, Kappadokiya) — məsihçi yazıçısı, ilahiyyatçısı, Nissa şəhərinin
yepiskopu, kilsə müqəddəsi, Kappadokiya kilsə atalarından biri.<a
href="#fnref36" class="footnote-back" role="doc-backlink">↩︎</a></p></li>
<li id="fn37"><p><strong>Livyatan</strong> – bu gün bizə məlum olmayan
nəhəng su heyvanı.<a href="#fnref37" class="footnote-back"
role="doc-backlink">↩︎</a></p></li>
<li id="fn38"><p><strong>Lombardlı Peter</strong> (1160-cı ildə vəfat
edib; Peter Novara, Peter Lombard, Lombard, Lombard; lat. Petrus
Lombardus) — 12-ci əsrin katolik ilahiyyatçısı və sxolastik filosofu,
aforizmlərin ustası (lat. Magister sententiarum, öz ləqəbini ən məşhur
əsərinin “Dörd kitabda aforizmlər” kitabından alıb).<a href="#fnref38"
class="footnote-back" role="doc-backlink">↩︎</a></p></li>
<li id="fn39"><p><strong>Transliterasiya</strong> — bir yazı
sistemindəki hərflərin başqa bir yazı sisteminin hərfləri ilə
verilməsi.<a href="#fnref39" class="footnote-back"
role="doc-backlink">↩︎</a></p></li>
<li id="fn40"><p><strong>Jozef Lui Laqranj</strong> (25 yanvar 1736,
Turin və ya Turin – 10 aprel 1813, Paris) — fransız riyaziyyatçısı,
mexanik və astronomu.<a href="#fnref40" class="footnote-back"
role="doc-backlink">↩︎</a></p></li>
<li id="fn41"><p><strong>Dağarcıq</strong> [dağarcıx] — kiçik dağar; çox
vaxt dəridən tikilən kiçik torba, çanta.<a href="#fnref41"
class="footnote-back" role="doc-backlink">↩︎</a></p></li>
<li id="fn42"><p><strong>Arkada</strong> — tağla örtülən, təkrarlanan
eyni oyuqların sırasıdır. Arkadanın qurulması üçün bir sıra ölçülər –
oyuqların eni və hündürlüyü, divarın pəncərə və qapılar arasındakı
hissəsi, o cümlədən divarın qalınlığı müəyyənləşdirilməlidir. Bütün
deyilən ölçülər bir-birindən asılıdır.<a href="#fnref42"
class="footnote-back" role="doc-backlink">↩︎</a></p></li>
<li id="fn43"><p><strong>Prokurator</strong> (lat. procurator -
“idarəçi”) — qədim Romada idarəçinin adı. Tarixən bu, ağa malikanələrini
idarə edən qulluqçuların, sonra eyniadlı dövlət vəzifəsinin gəlməsi ilə
imperiya mülkünün bu və ya digər hissəsinə rəhbərlik edən yüksək
vəzifəli məmurların və əyalətlərin valilərinin adı idi.<a
href="#fnref43" class="footnote-back" role="doc-backlink">↩︎</a></p></li>
<li id="fn44"><p><strong>Publius Sulpisius Kvirini</strong> (e.ə.
təxminən 45-ci ildə anadan olub; e.ə. 21-ci ildə dünyasını dəyişib) —
qədim Roma siyasətçisi, e.ə. 12-ci ildə konsul, (e.ə.6-cı ildə) Suriya
əyalətinin Roma valisi olub.<a href="#fnref44" class="footnote-back"
role="doc-backlink">↩︎</a></p></li>
<li id="fn45"><p><strong>Qalileyalı Yəhuda</strong> (Yəhuda ben Xizgiya;
Qamaladan Yəhuda) — Qaliley üsyançısı, "fəlsəfi məktəbinin banisi",
Qamla (Qamala) şəhərindəndir. İosif Flaviusda Yəhuda "sofistlər", yəni
alim adlanır.<a href="#fnref45" class="footnote-back"
role="doc-backlink">↩︎</a></p></li>
<li id="fn46"><p><strong>Natura</strong> — pul əvəzində verilən mal,
məhsul, əmtəə.<a href="#fnref46" class="footnote-back"
role="doc-backlink">↩︎</a></p></li>
<li id="fn47"><p><strong>Levirat</strong> (lat. “levir” - qayın) —
nikahın kəbin qədim kəbin formalarından biri, vəfat etmiş qardaşın
arvadı ilə subay qardaşın evlənməsi. Levirat adətinə görə kiçik uşaqları
olan evli qardaşlardan biri cavan yaşlarında vəfat etdikdə onun subay
qardaşı, subay qardaşı olmadıqda isə evli qardaşlardan biri mərhum
qardaşının uşaqlarını saxlamaq niyyəti ilə onun dul qadınına
evlənirdi.<a href="#fnref47" class="footnote-back"
role="doc-backlink">↩︎</a></p></li>
<li id="fn48"><p><strong>Apokalipsis</strong> (yun. apokalypsis hərf,
kəşf) — dünyanın sonu və bəşərin məhvinin mümkünlüyü haqda dini
ehtimal.<a href="#fnref48" class="footnote-back"
role="doc-backlink">↩︎</a></p></li>
<li id="fn49"><p><strong>Valhalla</strong> — German-skandinav
mifologiyasında döyüşdə həlak olan qəhrəmanların məskəni, Asgardda, həm
də baş tanrı Odinin sarayıdır. Valkyrie`lər döyüşdə ölmüş qəhrəmanların
ruhlarını buraya gətirir və onlar böyük döyüş, dünyanın sonuna,
Raqnaroka kimi burada qalırlar.<a href="#fnref49" class="footnote-back"
role="doc-backlink">↩︎</a></p></li>
<li id="fn50"><p><strong>Mezuza</strong> — Yəhudi evlərinin giriş
qapısının sağ tərəfində, Tövratdan olan mətnlərdən ibarət qoyulmuş bir
qutu və evin qapısına ilişdirilmiş bir qutu parçası. İvrit dilində
“mezuza” qapıya yapışdırılan və ya quraşdırılan yamaca deyilir. Yalnız
bu fərqlə ki, düzəldilib yapışdırılmış və ya quraşdırılmış taxta və ya
metal qutuda Tövratın “qanunun təkrarı” kitabından mətnlər yazılır.<a
href="#fnref50" class="footnote-back" role="doc-backlink">↩︎</a></p></li>
<li id="fn51"><p><strong>Abbat, rahib</strong> — 1. katolik monastırının
başçısı; 2. katolik keşişi.<a href="#fnref51" class="footnote-back"
role="doc-backlink">↩︎</a></p></li>
<li id="fn52"><p><strong>Futurologiya</strong> — gələcəyi
proqnozlaşdıran, ictimai inkişafın mümkün gələcəyi barədə ehtimallar
irəli sürən elm sahəsi.<a href="#fnref52" class="footnote-back"
role="doc-backlink">↩︎</a></p></li>
<li id="fn53"><p><strong>İmpressionist</strong> — 1. İmpressionizm
tərəfdarı olan rəssam, musiqiçi, yazıçı. 2. Sifət kimi: impressionizm
mahiyyətində olan, impressionizm üçün səciyyəvi olan; şəxsi təəssürat və
əhvali-ruhiyyəyə əsaslanan.<a href="#fnref53" class="footnote-back"
role="doc-backlink">↩︎</a></p></li>
<li id="fn54"><p><strong>Bidətçi</strong> — iman yolunda olmayan şeyi
qanun kimi qəbul edən insanlar.<a href="#fnref54" class="footnote-back"
role="doc-backlink">↩︎</a></p></li>
<li id="fn55"><p><strong>Bidət</strong> (isim ərəb) — hamı tərəfindən
qədimdən bəri qəbul edilmiş qayda və adətə, yaxud dinə zidd olan şey,
keyfiyyət.<a href="#fnref55" class="footnote-back"
role="doc-backlink">↩︎</a></p></li>
<li id="fn56"><p><strong>Sibillər</strong> (qədim yunanca σίβυλλαι, tək
σίβυλλα, lat. sibylla, sibulla) — qədim mədəniyyətdə gələcəyi, çox vaxt
fəlakətləri vəcdlə xəbər verən peyğəmbərlər və falçılar.<a
href="#fnref56" class="footnote-back" role="doc-backlink">↩︎</a></p></li>
<li id="fn57"><p><strong>Ellada</strong> —Yunanıstanın öz adıdır. Ellada
termini çox vaxt Qədim Yunanıstana şamil edilir.<a href="#fnref57"
class="footnote-back" role="doc-backlink">↩︎</a></p></li>
<li id="fn58"><p><strong>Sprint qaçışı</strong> — populyar idman
sahələrindən biri deyil, eyni zamanda fiziki formanı qorumaq, sağlamlığı
yaxşılaşdırmaq və kilo vermək üçün təsirli bir məşqdir. Atletikadakı bu
istiqamətə qısa məsafəyə qaçış da deyilir.<a href="#fnref58"
class="footnote-back" role="doc-backlink">↩︎</a></p></li>
<li id="fn59"><p><strong>Əllinci Gün bayramı</strong> — yunan mətnində
pentikosti sözü olub Pasxa bayramından sonra əllinci gün qeyd edilir.<a
href="#fnref59" class="footnote-back" role="doc-backlink">↩︎</a></p></li>
<li id="fn60"><p><strong>Dante Aligyeri</strong> (əsl adı it. Durante di
Alighiero degli Alighieri; ən tezi 21 may 1265 və ən geci 21 iyun 1265,
Florensiya – 14 sentyabr 1321, Ravenna, Papa dövləti) — italyan şairi,
italyan ədəbi dilinin banisi.<a href="#fnref60" class="footnote-back"
role="doc-backlink">↩︎</a></p></li>
<li id="fn61"><p><strong>Homer</strong> (e. ə. IX əsr, Xios – e. ə. VIII
əsr) — Antik dönəmdə yaşamış İoniyalı şair.<a href="#fnref61"
class="footnote-back" role="doc-backlink">↩︎</a></p></li>
<li id="fn62"><p><strong>Axilles</strong> — «İliada» poemasının baş
qəhrəmanı, yunan ordusunun ən cəsur sərkərdəsi, yunanların qəhrəmanı.<a
href="#fnref62" class="footnote-back" role="doc-backlink">↩︎</a></p></li>
<li id="fn63"><p><strong>Odissey</strong> (yun. Ὀδυσσεύς; lat. Ulysses)
— yunan mifologiyasında qəhrəman və İtaka çarı, Penelopanın əri və
Telemaxın atası.<a href="#fnref63" class="footnote-back"
role="doc-backlink">↩︎</a></p></li>
<li id="fn64"><p><strong>Orfey</strong> — əfsanəvi müğənni və lirik,
qədim yunan miflərinin qəhrəmanıdır.<a href="#fnref64"
class="footnote-back" role="doc-backlink">↩︎</a></p></li>
<li id="fn65"><p><strong>Kooptasiya</strong> — hər hansı bir seçilən
orqanın öz heyətinə seçkisiz olaraq yeni üzv daxil etməsi.<a
href="#fnref65" class="footnote-back" role="doc-backlink">↩︎</a></p></li>
<li id="fn66"><p><strong>Koqorta</strong> — qədim Romada təxminən 600
nəfərlik qoşun dəstəsi; legionun onda biri;<a href="#fnref66"
class="footnote-back" role="doc-backlink">↩︎</a></p></li>
<li id="fn67"><p><strong>Mantiya</strong> — plaş şəklində qolsuz, uzun
üst geyim.<a href="#fnref67" class="footnote-back"
role="doc-backlink">↩︎</a></p></li>
</ol>
</section>
