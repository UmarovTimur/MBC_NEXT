<div itemprop="articleBody" class="text">
  <div id="1"><sup><a href="https://www.kitobook.com/compare/book/40/07/1/" title="Muqaddas kitobiga sharhlari">1</a></sup> “Boshqalarni hukm qilishni bas qilinglar, shunda Xudo ham sizlarni hukm qilmaydi.</div>
  <div id="2"><sup><a href="https://www.kitobook.com/compare/book/40/07/2/" title="Muqaddas kitobiga sharhlari">2</a></sup> Sizlar boshqalarni qanday hukm qilsangizlar, Xudo ham sizlarni xuddi shunday hukm qiladi. Sizlar boshqalarni hukm qilganda qanday o‘lchovdan foydalansangizlar, Xudo ham sizni hukm qilganda xuddi o‘shanday o‘lchovdan foydalanadi.</div>
  <div id="3"><sup><a href="https://www.kitobook.com/compare/book/40/07/3/" title="Muqaddas kitobiga sharhlari">3</a></sup> Nega sen birodaringning ko‘zidagi zirapchani ko‘rasan– u, o‘z ko‘zingdagi xodani sezmaysan?</div>
  <div id="4"><sup><a href="https://www.kitobook.com/compare/book/40/07/4/" title="Muqaddas kitobiga sharhlari">4</a></sup> O‘z ko‘zingda xoda bo‘la turib, qanday qilib birodaringga: “Kel, ko‘zingdagi zirapchani olib tashlaylik”, — deb aytasan?</div>
  <div id="5"><sup><a href="https://www.kitobook.com/compare/book/40/07/5/" title="Muqaddas kitobiga sharhlari">5</a></sup> Hoy, ikkiyuzlamachi! Oldin ko‘zingdagi xodani chiqarib ol, shunda ko‘zing tiniq ko‘radi va birodaringning ko‘zidan zirapchani chiqara olasan.</div>
  <div id="6"><sup><a href="https://www.kitobook.com/compare/book/40/07/6/" title="Muqaddas kitobiga sharhlari">6</a></sup> Muqaddas bo‘lgan narsani itlarga bermang, marvaridlaringizni cho‘chqalar oldiga tashlamang. Aks holda, ular muqaddas narsalaringizni oyoq osti qilib, o‘zingizni ham tilka–pora qiladilar!”</div>
  <div id="7"><sup><a href="https://www.kitobook.com/compare/book/40/07/7/" title="Muqaddas kitobiga sharhlari">7</a></sup> “So‘rang, sizga beriladi. Izlang, topasizlar. Taqillating, eshik ochiladi.</div>
  <div id="8"><sup><a href="https://www.kitobook.com/compare/book/40/07/8/" title="Muqaddas kitobiga sharhlari">8</a></sup> Chunki so‘ragan har bir odam oladi, izlagan topadi, taqillatganga eshik ochiladi.</div>
  <div id="9"><sup><a href="https://www.kitobook.com/compare/book/40/07/9/" title="Muqaddas kitobiga sharhlari">9</a></sup> Orangizdan qaysi bir ota o‘g‘li non so‘raganda, unga tosh beradi?</div>
  <div id="10"><sup><a href="https://www.kitobook.com/compare/book/40/07/10/" title="Muqaddas kitobiga sharhlari">10</a></sup> Yoki baliq so‘raganda, unga ilon beradi?</div>
  <div id="11"><sup><a href="https://www.kitobook.com/compare/book/40/07/11/" title="Muqaddas kitobiga sharhlari">11</a></sup> Sizlar gunohkor bo‘la turib bolalaringizga yaxshi hadyalar bera olar ekansiz, osmondagi Otangiz ham Undan so‘raganlarga a’lo ne’matlar berishga qanchalar tayyor!</div>
  <div id="12"><sup><a href="https://www.kitobook.com/compare/book/40/07/12/" title="Muqaddas kitobiga sharhlari">12</a></sup> Odamlar sizlarga nima qilishlarini istasangiz, sizlar ham ularga o‘shani qilinglar. Tavrot va payg‘ambarlar ta’limotining mag‘zi shundadir.”</div>
  <div id="13"><sup><a href="https://www.kitobook.com/compare/book/40/07/13/" title="Muqaddas kitobiga sharhlari">13</a></sup> “Tor eshikdan kiringlar! Chunki halokatga olib boradigan darvoza enli, yo‘li ham kengdir. Bu yo‘ldan yurayotganlar ko‘p.</div>
  <div id="14"><sup><a href="https://www.kitobook.com/compare/book/40/07/14/" title="Muqaddas kitobiga sharhlari">14</a></sup> Hayotga olib boradigan eshik esa juda tor, yo‘li ensizdir. Bu yo‘lni topadiganlar oz.”</div>
  <div id="15"><sup><a href="https://www.kitobook.com/compare/book/40/07/15/" title="Muqaddas kitobiga sharhlari">15</a></sup> “Soxta payg‘ambarlardan ehtiyot bo‘linglar! Ular sizning oldingizga qo‘y po‘stinida keladilar, lekin ichlaridan yirtqich bo‘rilardir.</div>
  <div id="16"><sup><a href="https://www.kitobook.com/compare/book/40/07/16/" title="Muqaddas kitobiga sharhlari">16</a></sup> Ularning kimligini qilgan ishlaridan bilib olasiz. Axir, tikanzordan uzumni, yantoqdan anjirni terib bo‘lmaydi–ku!</div>
  <div id="17"><sup><a href="https://www.kitobook.com/compare/book/40/07/17/" title="Muqaddas kitobiga sharhlari">17</a></sup> Har bir yaxshi daraxt yaxshi meva beradi, yomon daraxt esa yomon meva beradi.</div>
  <div id="18"><sup><a href="https://www.kitobook.com/compare/book/40/07/18/" title="Muqaddas kitobiga sharhlari">18</a></sup> Yaxshi daraxt yomon meva berolmaydi, yomon daraxt ham yaxshi meva berolmaydi.</div>
  <div id="19"><sup><a href="https://www.kitobook.com/compare/book/40/07/19/" title="Muqaddas kitobiga sharhlari">19</a></sup> Yaxshi meva bermaydigan har bir daraxt esa kesilib, olovga tashlanadi.</div>
  <div id="20"><sup><a href="https://www.kitobook.com/compare/book/40/07/20/" title="Muqaddas kitobiga sharhlari">20</a></sup> Shunday qilib, soxta payg‘ambarlarni mevalaridan bilib olasizlar.</div>
  <div id="21"><sup><a href="https://www.kitobook.com/compare/book/40/07/21/" title="Muqaddas kitobiga sharhlari">21</a></sup> Meni “Yo Rabbiy, yo Rabbiy!” deb chaqirgan har kim Osmon Shohligiga kiravermaydi. U yerga faqat osmondagi Otamning irodasini bajargan odamlargina kiradi.</div>
  <div id="22"><sup><a href="https://www.kitobook.com/compare/book/40/07/22/" title="Muqaddas kitobiga sharhlari">22</a></sup> Qiyomat kunida ko‘plar Menga shunday deydilar: “Yo Rabbiy, yo Rabbiy, biz Sening noming bilan va’z qilgan edik! Sening noming bilan jinlarni quvib chiqargandik! Sening noming bilan ko‘p mo‘jizalar qilgan edik–ku!”</div>
  <div id="23"><sup><a href="https://www.kitobook.com/compare/book/40/07/23/" title="Muqaddas kitobiga sharhlari">23</a></sup> Men esa ularga deyman: Men sizlarni aslo tanimayman! Yo‘qolinglar, ey badkirdorlar!”</div>
  <div id="24"><sup><a href="https://www.kitobook.com/compare/book/40/07/24/" title="Muqaddas kitobiga sharhlari">24</a></sup> “Kim Mening bu so‘zlarimni eshitib, ularga amal qilsa, uyini tosh ustiga qurgan dono odamga o‘xshaydi.</div>
  <div id="25"><sup><a href="https://www.kitobook.com/compare/book/40/07/25/" title="Muqaddas kitobiga sharhlari">25</a></sup> Yomg‘ir yog‘ib, sellar toshib, shamollar esib, o‘sha uyni bosib qolibdi. Lekin tosh ustiga o‘rnatilgani uchun uy qulamabdi.</div>
  <div id="26"><sup><a href="https://www.kitobook.com/compare/book/40/07/26/" title="Muqaddas kitobiga sharhlari">26</a></sup> Biroq kim Mening bu so‘zlarimni eshitib, ularga amal qilmasa, o‘z uyini qum ustiga qurgan ahmoq odamga o‘xshaydi.</div>
  <div id="27"><sup><a href="https://www.kitobook.com/compare/book/40/07/27/" title="Muqaddas kitobiga sharhlari">27</a></sup> Yomg‘ir yog‘ib, sellar toshib, shamollar esib, o‘sha uyni bosib qolibdi. Uy qulab, butunlay vayron bo‘libdi!”</div>
  <div id="28"><sup><a href="https://www.kitobook.com/compare/book/40/07/28/" title="Muqaddas kitobiga sharhlari">28</a></sup> Iso bu gaplarini aytib bo‘lgandan keyin, olomon Uning ta’limotidan hayratga tushdi.</div>
  <div id="29"><sup><a href="https://www.kitobook.com/compare/book/40/07/29/" title="Muqaddas kitobiga sharhlari">29</a></sup> Chunki Iso Tavrot tafsirchilariday emas, balki hokimiyat egasiday ta’lim berar edi.</div>
</div>