<div itemprop="articleBody" class="text">
  <div id="1"><sup><a href="https://www.kitobook.com/compare/book/40/18/1/" title="Muqaddas kitobiga sharhlari">1</a></sup> Shu payt shogirdlar Isoning oldiga kelib: — Osmon Shohligida eng kattasi kim bo‘ladi? — deb so‘radilar.</div>
  <div id="2"><sup><a href="https://www.kitobook.com/compare/book/40/18/2/" title="Muqaddas kitobiga sharhlari">2</a></sup> Iso yoniga bir bolani chaqirdi, uni o‘rtalarida turg‘izib,</div>
  <div id="3"><sup><a href="https://www.kitobook.com/compare/book/40/18/3/" title="Muqaddas kitobiga sharhlari">3</a></sup> dedi: — Sizlarga chinini aytayin: agar sizlar o‘zgarmasangiz va bolalarday bo‘lmasangiz, hech qachon Osmon Shohligiga kira olmaysizlar.</div>
  <div id="4"><sup><a href="https://www.kitobook.com/compare/book/40/18/4/" title="Muqaddas kitobiga sharhlari">4</a></sup> Agar o‘zingizni mana shu bola singari past tutsangiz, Osmon Shohligida eng kattasi bo‘lasiz.</div>
  <div id="5"><sup><a href="https://www.kitobook.com/compare/book/40/18/5/" title="Muqaddas kitobiga sharhlari">5</a></sup> Kim shunday bir bolani Mening nomimdan qabul qilsa, Meni qabul qilgan bo‘ladi.</div>
  <div id="6"><sup><a href="https://www.kitobook.com/compare/book/40/18/6/" title="Muqaddas kitobiga sharhlari">6</a></sup> “Menga ishongan shu kichiklarning birontasini yo‘ldan ozdirgan odamning holiga voy. Bunday qilgandan ko‘ra, o‘sha odamning bo‘yniga tegirmon toshini osib, dengiz tubiga cho‘ktirilgani o‘zi uchun yaxshiroq bo‘lar edi.</div>
  <div id="7"><sup><a href="https://www.kitobook.com/compare/book/40/18/7/" title="Muqaddas kitobiga sharhlari">7</a></sup> Odamlarni yo‘ldan ozdiradigan vasvasalar dastidan bu dunyoning holiga voy! Vasvasalar albatta keladi, lekin vasvasaga sababchi bo‘lgan odamning holiga voy!</div>
  <div id="8"><sup><a href="https://www.kitobook.com/compare/book/40/18/8/" title="Muqaddas kitobiga sharhlari">8</a></sup> Agar yo‘ldan ozishingga qo‘ling yoki oyog‘ing sababchi bo‘lsa, uni chopib tashlab, uloqtirib yubor. Ikki qo‘l yoki ikki oyoq bilan abadiy olovga tashlangandan ko‘ra, mayib yoki cho‘loq bo‘lib abadiy hayotdan bahramand bo‘lganing yaxshiroqdir.</div>
  <div id="9"><sup><a href="https://www.kitobook.com/compare/book/40/18/9/" title="Muqaddas kitobiga sharhlari">9</a></sup> Agar yo‘ldan ozishingga ko‘zing sababchi bo‘lsa, uni o‘yib olib, uloqtirib yubor. Ikki ko‘zing bilan do‘zax oloviga tushgandan ko‘ra, bir ko‘z bilan abadiy hayotdan bahramand bo‘lganing yaxshiroqdir.”</div>
  <div id="10"><sup><a href="https://www.kitobook.com/compare/book/40/18/10/" title="Muqaddas kitobiga sharhlari">10</a></sup> “Ehtiyot bo‘linglar, bu kichiklardan birontasini ham xor qilmanglar. Sizlarga shuni aytay: osmonda ularning farishtalari doimo osmondagi Otamning jamolini ko‘rib turadi.</div>
  <div id="11"><sup><a href="https://www.kitobook.com/compare/book/40/18/11/" title="Muqaddas kitobiga sharhlari">11</a></sup> Inson O‘g‘li esa adashib gumroh bo‘lganlarni qutqarish uchun kelgan.</div>
  <div id="12"><sup><a href="https://www.kitobook.com/compare/book/40/18/12/" title="Muqaddas kitobiga sharhlari">12</a></sup> Nima deb o‘ylaysiz: agar bir odamning yuzta qo‘yi bo‘lsayu, ulardan biri adashib qolsa, u to‘qson to‘qqizini tog‘larda qoldirib, adashib qolganini izlab ketmaydimi?!</div>
  <div id="13"><sup><a href="https://www.kitobook.com/compare/book/40/18/13/" title="Muqaddas kitobiga sharhlari">13</a></sup> Agarda uni topib olsa, sizga chinini aytay: adashmagan to‘qson to‘qqiztasidan ko‘ra, shu bitta qo‘y uchun u ko‘proq sevinadi.</div>
  <div id="14"><sup><a href="https://www.kitobook.com/compare/book/40/18/14/" title="Muqaddas kitobiga sharhlari">14</a></sup> Shu singari osmondagi Otangiz ham bu kichiklardan birontasining yo‘qolib qolishini istamaydi.”</div>
  <div id="15"><sup><a href="https://www.kitobook.com/compare/book/40/18/15/" title="Muqaddas kitobiga sharhlari">15</a></sup> “Agar birodaringiz sizga qarshi gunoh qilsa, uning oldiga boring. U bilan yakka holda gaplashib aybini yuziga ayting. Agar u sizga quloq solsa, siz orangizdagi birodarlik rishtalarini tiklagan bo‘lasiz.</div>
  <div id="16"><sup><a href="https://www.kitobook.com/compare/book/40/18/16/" title="Muqaddas kitobiga sharhlari">16</a></sup> Agar sizga quloq solmasa, o‘zingiz bilan yana bir yoki ikki kishini olib boring, chunki “har bir masala ikkita yoki uchta guvohning so‘zlari asosida ko‘rib chiqiladi.”</div>
  <div id="17"><sup><a href="https://www.kitobook.com/compare/book/40/18/17/" title="Muqaddas kitobiga sharhlari">17</a></sup> Agar birodaringiz ularga ham quloq solmasa, imonlilar jamoatiga ayting. Agar imonlilar jamoatiga ham quloq solmasa, uni butparast yoki soliqchi deb hisoblab, u bilan aloqani uzing.</div>
  <div id="18"><sup><a href="https://www.kitobook.com/compare/book/40/18/18/" title="Muqaddas kitobiga sharhlari">18</a></sup> Sizlarga chinini aytayin: yer yuzida sizlar nimani taqiqlasangizlar, osmonda ham taqiqlanadi. Yer yuzida sizlar nimaga ijozat bersangizlar, osmonda ham ijozat beriladi.</div>
  <div id="19"><sup><a href="https://www.kitobook.com/compare/book/40/18/19/" title="Muqaddas kitobiga sharhlari">19</a></sup> Sizlarga yana shuni ham aytay: oralaringizdan ikkitangiz yakdil bo‘lib biron narsa uchun ibodat qilsangizlar, osmondagi Otam tilagingizni bajaradi.</div>
  <div id="20"><sup><a href="https://www.kitobook.com/compare/book/40/18/20/" title="Muqaddas kitobiga sharhlari">20</a></sup> Qayerda ikki yoki uch kishi Mening nomim uchun yig‘ilsa, Men o‘sha yerda ularning orasida bo‘laman.”</div>
  <div id="21"><sup><a href="https://www.kitobook.com/compare/book/40/18/21/" title="Muqaddas kitobiga sharhlari">21</a></sup> Shundan keyin Butrus kelib Isoga dedi: “Hazrat, agar birodarim menga qarshi gunoh qilsa, uni necha marta kechiray? Yetti martami?”</div>
  <div id="22"><sup><a href="https://www.kitobook.com/compare/book/40/18/22/" title="Muqaddas kitobiga sharhlari">22</a></sup> “Sizlarga shuni aytay: yetti marta emas, — dedi Iso, — balki yetmish karra yetti marta.</div>
  <div id="23"><sup><a href="https://www.kitobook.com/compare/book/40/18/23/" title="Muqaddas kitobiga sharhlari">23</a></sup> Shu sababli Osmon Shohligini bir shohga qiyoslash mumkin. Bu shoh o‘z xizmatkorlari bilan hisob– kitob qilmoqchi bo‘libdi.</div>
  <div id="24"><sup><a href="https://www.kitobook.com/compare/book/40/18/24/" title="Muqaddas kitobiga sharhlari">24</a></sup> Hisob–kitobni boshlaganda, uning huzuriga ming–minglab tilla tanga qarzdor bo‘lgan xizmatkorini olib kelibdilar.</div>
  <div id="25"><sup><a href="https://www.kitobook.com/compare/book/40/18/25/" title="Muqaddas kitobiga sharhlari">25</a></sup> Lekin qarz to‘lashga qurbi yetmagani uchun, shoh unga: — O‘zingni, xotiningni, bolalaringni va butun mol–mulkingni sotib, qarzingni to‘laysan, — deb buyuribdi.</div>
  <div id="26"><sup><a href="https://www.kitobook.com/compare/book/40/18/26/" title="Muqaddas kitobiga sharhlari">26</a></sup> Xizmatkor shohning oyog‘iga yiqilib: — Ozgina sabr qiling, hamma qarzimni to‘layman, — debdi.</div>
  <div id="27"><sup><a href="https://www.kitobook.com/compare/book/40/18/27/" title="Muqaddas kitobiga sharhlari">27</a></sup> Xizmatkoriga shohning rahmi kelibdi. Shoh uni qo‘yib yuborib, qarzidan kechibdi.</div>
  <div id="28"><sup><a href="https://www.kitobook.com/compare/book/40/18/28/" title="Muqaddas kitobiga sharhlari">28</a></sup> U xizmatkor esa tashqariga chiqib, o‘zidan yuz kumush tanga qarzdor bo‘lgan bir sherigini uchratib qolibdi. Uni yoqasidan olib: — Qarzingni to‘la! — deb bo‘g‘a boshlabdi.</div>
  <div id="29"><sup><a href="https://www.kitobook.com/compare/book/40/18/29/" title="Muqaddas kitobiga sharhlari">29</a></sup> Sherigi esa uning oyoqlariga yiqilib: — Ozgina sabr qiling, qarzimni to‘layman, — deb yolvoribdi.</div>
  <div id="30"><sup><a href="https://www.kitobook.com/compare/book/40/18/30/" title="Muqaddas kitobiga sharhlari">30</a></sup> Ammo u ko‘nmabdi: — Qarzingni to‘lamaguningcha zindonda yotasan, — deb sherigini qamatib qo‘yibdi.</div>
  <div id="31"><sup><a href="https://www.kitobook.com/compare/book/40/18/31/" title="Muqaddas kitobiga sharhlari">31</a></sup> Boshqa xizmatkorlar yuz bergan voqeani ko‘rib, xafa bo‘libdilar. Shohning huzuriga borib, hammasini aytib beribdilar.</div>
  <div id="32"><sup><a href="https://www.kitobook.com/compare/book/40/18/32/" title="Muqaddas kitobiga sharhlari">32</a></sup> Shunda shoh xizmatkorini huzuriga chaqirib: — Ey yaramas xizmatkor! — debdi. — Menga yolvorganing uchun barcha qarzingdan kechdim.</div>
  <div id="33"><sup><a href="https://www.kitobook.com/compare/book/40/18/33/" title="Muqaddas kitobiga sharhlari">33</a></sup> Men senga rahm qilganimday, sen ham sherigingga rahm qilsang bo‘lmasmidi?!</div>
  <div id="34"><sup><a href="https://www.kitobook.com/compare/book/40/18/34/" title="Muqaddas kitobiga sharhlari">34</a></sup> G‘azablangan shoh xizmatkorini zindonbonning qo‘liga topshirib: — Hamma qarzini to‘lamaguncha unga azob beringlar, — deb buyuribdi.</div>
  <div id="35"><sup><a href="https://www.kitobook.com/compare/book/40/18/35/" title="Muqaddas kitobiga sharhlari">35</a></sup> Xullas, agar sizlar birodaringizni chin ko‘ngildan kechirmasangiz, osmondagi Otam sizlarni ham shu ko‘yga soladi.”</div>
</div>