<div itemprop="articleBody" class="text">
  <div id="1"><sup><a href="https://www.kitobook.com/compare/book/40/01/1/" title="Muqaddas kitobiga sharhlari">1</a></sup> Ibrohim va Dovud avlodidan bo‘lgan Iso Masihning nasabnomasi quyidagicha:</div>
  <div id="2"><sup><a href="https://www.kitobook.com/compare/book/40/01/2/" title="Muqaddas kitobiga sharhlari">2</a></sup> Ibrohimdan Is’hoq tug‘ildi. Is’hoqdan Yoqub tug‘ildi. Yoqubdan Yahudo va uning aka–ukalari tug‘ildilar.</div>
  <div id="3"><sup><a href="https://www.kitobook.com/compare/book/40/01/3/" title="Muqaddas kitobiga sharhlari">3</a></sup> Yahudo va Tamaradan Paraz va Zarah tug‘ildilar. Parazdan Xazron tug‘ildi. Xazrondan Oram tug‘ildi.</div>
  <div id="4"><sup><a href="https://www.kitobook.com/compare/book/40/01/4/" title="Muqaddas kitobiga sharhlari">4</a></sup> Oramdan Ominadov tug‘ildi. Ominadovdan Naxsho‘n tug‘ildi. Naxsho‘ndan Salmo‘n tug‘ildi.</div>
  <div id="5"><sup><a href="https://www.kitobook.com/compare/book/40/01/5/" title="Muqaddas kitobiga sharhlari">5</a></sup> Salmo‘n va Rahobadan Bo‘az tug‘ildi. Bo‘az va Rutdan Obid tug‘ildi. Obiddan Essay tug‘ildi.</div>
  <div id="6"><sup><a href="https://www.kitobook.com/compare/book/40/01/6/" title="Muqaddas kitobiga sharhlari">6</a></sup> Essaydan shoh Dovud tug‘ildi. Shoh Dovud va Uriyoning sobiq xotinidan Sulaymon tug‘ildi.</div>
  <div id="7"><sup><a href="https://www.kitobook.com/compare/book/40/01/7/" title="Muqaddas kitobiga sharhlari">7</a></sup> Sulaymondan Raxabom tug‘ildi. Raxabomdan Abiyo tug‘ildi. Abiyodan Oso tug‘ildi.</div>
  <div id="8"><sup><a href="https://www.kitobook.com/compare/book/40/01/8/" title="Muqaddas kitobiga sharhlari">8</a></sup> Osodan Yohushafat tug‘ildi. Yohushafatdan Yo‘ram tug‘ildi. Yo‘ramdan Uzziyo tug‘ildi.</div>
  <div id="9"><sup><a href="https://www.kitobook.com/compare/book/40/01/9/" title="Muqaddas kitobiga sharhlari">9</a></sup> Uzziyodan Yo‘tom tug‘ildi. Yo‘tomdan Oxoz tug‘ildi. Oxozdan Xizqiyo tug‘ildi.</div>
  <div id="10"><sup><a href="https://www.kitobook.com/compare/book/40/01/10/" title="Muqaddas kitobiga sharhlari">10</a></sup> Xizqiyodan Manashe tug‘ildi. Manashedan Omon tug‘ildi. Omondan Yo‘shiyo tug‘ildi.</div>
  <div id="11"><sup><a href="https://www.kitobook.com/compare/book/40/01/11/" title="Muqaddas kitobiga sharhlari">11</a></sup> Isroil xalqi Bobilga surgun qilingan davrda Yo‘shiyo Yexoniyoni va boshqa o‘g‘il farzandlarni ko‘rdi.</div>
  <div id="12"><sup><a href="https://www.kitobook.com/compare/book/40/01/12/" title="Muqaddas kitobiga sharhlari">12</a></sup> Isroil xalqi Bobilga surgun qilingandan keyin Yoxoniyodan Shaltiyol tug‘ildi. Shaltiyoldan Zarubabel tug‘ildi.</div>
  <div id="13"><sup><a href="https://www.kitobook.com/compare/book/40/01/13/" title="Muqaddas kitobiga sharhlari">13</a></sup> Zarubabeldan Abihud tug‘ildi. Abihuddan Eliyaqim tug‘ildi. Eliyaqimdan Azo‘r tug‘ildi.</div>
  <div id="14"><sup><a href="https://www.kitobook.com/compare/book/40/01/14/" title="Muqaddas kitobiga sharhlari">14</a></sup> Azo‘rdan Zodo‘x tug‘ildi. Zodo‘xdan Axim tug‘ildi. Aximdan Elihud tug‘ildi.</div>
  <div id="15"><sup><a href="https://www.kitobook.com/compare/book/40/01/15/" title="Muqaddas kitobiga sharhlari">15</a></sup> Elihuddan Elazar tug‘ildi. Elazardan Mattan tug‘ildi. Mattandan Yoqub tug‘ildi.</div>
  <div id="16"><sup><a href="https://www.kitobook.com/compare/book/40/01/16/" title="Muqaddas kitobiga sharhlari">16</a></sup> Yoqubdan Maryamning eri Yusuf tug‘ildi. Maryamdan esa Masih deb atalgan Iso tug‘ildi.</div>
  <div id="17"><sup><a href="https://www.kitobook.com/compare/book/40/01/17/" title="Muqaddas kitobiga sharhlari">17</a></sup> Shunday qilib, Ibrohimdan Dovudgacha hammasi bo‘lib o‘n to‘rt nasl, Dovuddan Bobildagi surgungacha o‘n to‘rt nasl va Bobildagi surgundan Masih tug‘ilgungacha o‘n to‘rt nasldir.</div>
  <div id="18"><sup><a href="https://www.kitobook.com/compare/book/40/01/18/" title="Muqaddas kitobiga sharhlari">18</a></sup> Iso Masihning tug‘ilishi shunday sodir bo‘ldi: Isoning onasi Maryam Yusufga unashtirib qo‘yilgan edi. Ularning nikohidan oldin Maryam Muqaddas Ruhdan homilador ekanini bildi. </div>
  <div id="19"><sup><a href="https://www.kitobook.com/compare/book/40/01/19/" title="Muqaddas kitobiga sharhlari">19</a></sup> Maryamning bo‘lg‘usi eri Yusuf solih odam bo‘lib, Maryamni sharmanda qilishni istamay, birovga bildirmasdan fotihasini buzmoqchi bo‘ldi. </div>
  <div id="20"><sup><a href="https://www.kitobook.com/compare/book/40/01/20/" title="Muqaddas kitobiga sharhlari">20</a></sup> Yusuf bu haqda o‘ylab yurganda, Egamizning bir farishtasi unga tushida zohir bo‘lib dedi: “Ey Dovud o‘g‘li Yusuf! Maryamga uylanishdan qo‘rqma, chunki qornidagi bola Muqaddas Ruhdan paydo bo‘lgan. </div>
  <div id="21"><sup><a href="https://www.kitobook.com/compare/book/40/01/21/" title="Muqaddas kitobiga sharhlari">21</a></sup> Maryam O‘g‘il tug‘adi, Uning ismini Iso qo‘yasan, chunki U O‘z xalqini gunohlardan qutqaradi.”</div>
  <div id="22"><sup><a href="https://www.kitobook.com/compare/book/40/01/22/" title="Muqaddas kitobiga sharhlari">22</a></sup> Bu barcha voqealar Egamizning payg‘ambar orqali aytgan quyidagi so‘zlari bajo bo‘lishi uchun yuz bergan edi:</div>
  <div id="23"><sup><a href="https://www.kitobook.com/compare/book/40/01/23/" title="Muqaddas kitobiga sharhlari">23</a></sup> “Qiz homilador bo‘ladi, u o‘g‘il tug‘adi, Uning ismini Immanuil, deb qo‘yishadi.” Immanuil “Xudo biz bilan” deganidir.</div>
  <div id="24"><sup><a href="https://www.kitobook.com/compare/book/40/01/24/" title="Muqaddas kitobiga sharhlari">24</a></sup> Yusuf uyg‘onib ketdi. Egamizning farishtasi buyurgandek, u Maryamga uylandi. </div>
  <div id="25"><sup><a href="https://www.kitobook.com/compare/book/40/01/25/" title="Muqaddas kitobiga sharhlari">25</a></sup> Ammo Maryam O‘g‘il tug‘magunicha unga yaqinlashmadi. Bola tug‘ilganda esa Yusuf Unga Iso deb ism qo‘ydi.</div>
</div>