<div itemprop="articleBody" class="text">
  <div id="1"><sup><a href="https://www.kitobook.com/compare/book/42/01/1/" title="Muqaddas kitobiga sharhlari">1</a></sup> Hurmatli Teofil! O‘zingizga ma’lumki, ko‘p odamlar oramizda Xudoning qilgan ishlari tafsilotini yozishga kirishganlar. </div>
  <div id="2"><sup><a href="https://www.kitobook.com/compare/book/42/01/2/" title="Muqaddas kitobiga sharhlari">2</a></sup> Bu voqealarni yozishda ular bo‘lib o‘tgan hodisalarni boshidan ko‘rgan va ularni bizga yetkazgan odamlarning so‘zlarini asos qilib olganlar.</div>
  <div id="3"><sup><a href="https://www.kitobook.com/compare/book/42/01/3/" title="Muqaddas kitobiga sharhlari">3</a></sup> Shuning uchun, men ham hammasini boshidan sinchiklab tekshirganimdan keyingina, bu voqealarning tafsilotini tartib bilan sizga yozib berishga qaror qildim, </div>
  <div id="4"><sup><a href="https://www.kitobook.com/compare/book/42/01/4/" title="Muqaddas kitobiga sharhlari">4</a></sup> toki sizga o‘rgatilgan ta’limotning haqiqiyligiga o‘zingiz ishonch hosil qiling.</div>
  <div id="5"><sup><a href="https://www.kitobook.com/compare/book/42/01/5/" title="Muqaddas kitobiga sharhlari">5</a></sup> ahudiya shohi Hirod davrida Zakariyo degan bir ruhoniy bor edi. U Abiyo urug‘idan kelib chiqqandi, xotini Elizabet esa Horun naslidan edi.</div>
  <div id="6"><sup><a href="https://www.kitobook.com/compare/book/42/01/6/" title="Muqaddas kitobiga sharhlari">6</a></sup> Ikkovi ham Xudo oldida solih bo‘lib, Egamizning amru farmonlariga bekami–ko‘st rioya qilishardi. </div>
  <div id="7"><sup><a href="https://www.kitobook.com/compare/book/42/01/7/" title="Muqaddas kitobiga sharhlari">7</a></sup> Elizabet bepusht bo‘lgani uchun, ularning farzandi yo‘q edi. Buning ustiga ikkovi ham keksayib qolgan edilar.</div>
  <div id="8"><sup><a href="https://www.kitobook.com/compare/book/42/01/8/" title="Muqaddas kitobiga sharhlari">8</a></sup> Zakariyoning ruhoniylar bo‘linmasi Ma’badda navbatchilik qilayotgan kunlarning birida, Zakariyo Xudoning huzurida ruhoniylik vazifasini bajarayotgan edi. </div>
  <div id="9"><sup><a href="https://www.kitobook.com/compare/book/42/01/9/" title="Muqaddas kitobiga sharhlari">9</a></sup> Ruhoniylarning odati bo‘yicha, Egamizning Ma’badiga kirib xushbo‘y tutatqilar tutatish qur’asi unga tushgandi.</div>
  <div id="10"><sup><a href="https://www.kitobook.com/compare/book/42/01/10/" title="Muqaddas kitobiga sharhlari">10</a></sup> Tutatqi tutatish vaqtida katta bir olomon tashqarida ibodat qilayotgan edi. </div>
  <div id="11"><sup><a href="https://www.kitobook.com/compare/book/42/01/11/" title="Muqaddas kitobiga sharhlari">11</a></sup> Shu payt Egamizning bir farishtasi Zakariyoga zohir bo‘ldi. Farishta tutatqi qurbongohining o‘ng tomonida turardi. </div>
  <div id="12"><sup><a href="https://www.kitobook.com/compare/book/42/01/12/" title="Muqaddas kitobiga sharhlari">12</a></sup> Zakariyo uni ko‘rib, qo‘rqqanidan o‘zini yo‘qotib qo‘ydi.</div>
  <div id="13"><sup><a href="https://www.kitobook.com/compare/book/42/01/13/" title="Muqaddas kitobiga sharhlari">13</a></sup> Farishta unga dedi: — Zakariyo, qo‘rqma, sening iltijolaring ijobat bo‘ldi. Xotining Elizabet senga bir o‘g‘il tug‘ib beradi. Uning ismini Yahyo qo‘yasan. </div>
  <div id="14"><sup><a href="https://www.kitobook.com/compare/book/42/01/14/" title="Muqaddas kitobiga sharhlari">14</a></sup> U senga shodlik va quvonch keltiradi, uning tug‘ilganidan ko‘pchilik xursand bo‘ladi.</div>
  <div id="15"><sup><a href="https://www.kitobook.com/compare/book/42/01/15/" title="Muqaddas kitobiga sharhlari">15</a></sup> U Egamiz nazarida ulug‘ bo‘ladi, sharobu o‘tkir ichimliklarni og‘ziga olmaydi. Onasining qornidayoq Muqaddas Ruhga to‘ladi.</div>
  <div id="16"><sup><a href="https://www.kitobook.com/compare/book/42/01/16/" title="Muqaddas kitobiga sharhlari">16</a></sup> Isroil xalqidan bo‘lgan ko‘plarni u Egasi Xudoga qaytaradi. </div>
  <div id="17"><sup><a href="https://www.kitobook.com/compare/book/42/01/17/" title="Muqaddas kitobiga sharhlari">17</a></sup> U Ilyos payg‘ambarning ruhi va qudratiga to‘lib, RabbimizMasihdan oldin keladi. Rabbimizga tayyor bir xalqni taqdim qilish uchun, otalarning yuraklarini farzandlariga moyil qiladi, itoatsizlarning fikrini solihlar donoligi tomon buradi.</div>
  <div id="18"><sup><a href="https://www.kitobook.com/compare/book/42/01/18/" title="Muqaddas kitobiga sharhlari">18</a></sup> Zakariyo farishtaga dedi: — Men bunga qanday amin bo‘laman? Axir, men keksayib qolganman, xotinim ham qarib qolgan bo‘lsa?</div>
  <div id="19"><sup><a href="https://www.kitobook.com/compare/book/42/01/19/" title="Muqaddas kitobiga sharhlari">19</a></sup> Farishta unga shunday javob berdi: — Men Xudoning huzurida turadigan Jabroilman. Sen bilan gaplashgani, senga bu Xushxabarni e’lon qilgani yuborilganman. </div>
  <div id="20"><sup><a href="https://www.kitobook.com/compare/book/42/01/20/" title="Muqaddas kitobiga sharhlari">20</a></sup> Senga aytganlarim o‘z vaqtida bajo bo‘ladi. Ammo mening so‘zlarimga ishonmaganing uchun tildan qolasan. Aytganlarim bajo bo‘lmaguncha, gapirolmaysan.</div>
  <div id="21"><sup><a href="https://www.kitobook.com/compare/book/42/01/21/" title="Muqaddas kitobiga sharhlari">21</a></sup> Shu orada Zakariyoni kutib turgan xalq uning Ma’badda imillab qolganiga hayron bo‘ldi. </div>
  <div id="22"><sup><a href="https://www.kitobook.com/compare/book/42/01/22/" title="Muqaddas kitobiga sharhlari">22</a></sup> Nihoyat, Zakariyo tashqariga chiqdi, ammo so‘zlamoqqa tili aylanmadi. Xalq uning Ma’badda vahiy ko‘rganligini tushundi. Zakariyo soqov bo‘lib qolgani uchun xalq bilan imo–ishoralar orqali so‘zlashishga majbur bo‘ldi.</div>
  <div id="23"><sup><a href="https://www.kitobook.com/compare/book/42/01/23/" title="Muqaddas kitobiga sharhlari">23</a></sup> Ma’baddagi xizmat muddati tugagach, Zakariyo uyiga qaytib bordi.</div>
  <div id="24"><sup><a href="https://www.kitobook.com/compare/book/42/01/24/" title="Muqaddas kitobiga sharhlari">24</a></sup> Oradan ko‘p o‘tmay, xotini Elizabet homilador bo‘ldi. U dastlabki besh oy davomida uyidan chiqmay yurdi. U shunday derdi: </div>
  <div id="25"><sup><a href="https://www.kitobook.com/compare/book/42/01/25/" title="Muqaddas kitobiga sharhlari">25</a></sup> “Buni men uchun Egam qildi. U menga marhamat ko‘rsatib, xalq orasida meni sharmandalikdan qutqardi.”</div>
  <div id="26"><sup><a href="https://www.kitobook.com/compare/book/42/01/26/" title="Muqaddas kitobiga sharhlari">26</a></sup> Elizabetning homilasi olti oylik bo‘lganda, Xudo farishta Jabroilni Jalilaning Nosira degan shahriga, </div>
  <div id="27"><sup><a href="https://www.kitobook.com/compare/book/42/01/27/" title="Muqaddas kitobiga sharhlari">27</a></sup> Dovud avlodidan Yusuf ismli yigitga unashtirilgan bir qizga yubordi. Qizning oti Maryam edi. </div>
  <div id="28"><sup><a href="https://www.kitobook.com/compare/book/42/01/28/" title="Muqaddas kitobiga sharhlari">28</a></sup> Farishta uning oldiga borib: — Salom, ey Xudo yorlaqagan qiz! Egamiz sen bilandir, — dedi.</div>
  <div id="29"><sup><a href="https://www.kitobook.com/compare/book/42/01/29/" title="Muqaddas kitobiga sharhlari">29</a></sup> Maryam farishtaning so‘zlaridan sarosimaga tushdi. “Bunday salomlashuv nimani bildirar ekan?” deb o‘ylanib qoldi.</div>
  <div id="30"><sup><a href="https://www.kitobook.com/compare/book/42/01/30/" title="Muqaddas kitobiga sharhlari">30</a></sup> Farishta unga dedi: — Maryam, qo‘rqma, sen Xudodan inoyat topding. </div>
  <div id="31"><sup><a href="https://www.kitobook.com/compare/book/42/01/31/" title="Muqaddas kitobiga sharhlari">31</a></sup> Sen homilador bo‘lib, o‘g‘il tug‘asan. Uning ismini Iso qo‘yasan. </div>
  <div id="32"><sup><a href="https://www.kitobook.com/compare/book/42/01/32/" title="Muqaddas kitobiga sharhlari">32</a></sup> U buyuk bo‘ladi. Uni Xudoyi Taoloning O‘g‘li deb atashadi. Egamiz Xudo Unga bobosi Dovudning taxtini beradi. </div>
  <div id="33"><sup><a href="https://www.kitobook.com/compare/book/42/01/33/" title="Muqaddas kitobiga sharhlari">33</a></sup> U to abad Yoqub nasli ustidan hukmronlik qiladi, hukmronligining oxiri bo‘lmaydi.</div>
  <div id="34"><sup><a href="https://www.kitobook.com/compare/book/42/01/34/" title="Muqaddas kitobiga sharhlari">34</a></sup> — Men hali er ko‘rmagan bo‘lsam, bu qanday bo‘ladi? — deb so‘radi farishtadan Maryam.</div>
  <div id="35"><sup><a href="https://www.kitobook.com/compare/book/42/01/35/" title="Muqaddas kitobiga sharhlari">35</a></sup> Farishta javob berdi: — MuqaddasRuh seni qamrab oladi, Xudoyi Taoloning qudrati seni qoplaydi. Shu bois tug‘adigan O‘g‘ling muqaddas bo‘ladi, U Xudoning O‘g‘li deb ataladi. </div>
  <div id="36"><sup><a href="https://www.kitobook.com/compare/book/42/01/36/" title="Muqaddas kitobiga sharhlari">36</a></sup> Mana, qarindoshing Elizabet ham qariligida homilador bo‘ldi, u o‘g‘il tug‘adi. Homilasi olti oylik. Odamlar esa uni bepusht deb aytardilar. </div>
  <div id="37"><sup><a href="https://www.kitobook.com/compare/book/42/01/37/" title="Muqaddas kitobiga sharhlari">37</a></sup> Xudo uchun imkonsiz narsa yo‘q!</div>
  <div id="38"><sup><a href="https://www.kitobook.com/compare/book/42/01/38/" title="Muqaddas kitobiga sharhlari">38</a></sup> — Men Egamning bandasiman. Hammasi sen aytganday bo‘lsin, — deb javob berdi Maryam. Shundan keyin farishta ketdi.</div>
  <div id="39"><sup><a href="https://www.kitobook.com/compare/book/42/01/39/" title="Muqaddas kitobiga sharhlari">39</a></sup> Ko‘p o‘tmay Maryam shoshilganicha Yahudiya qirlaridagi shaharga yo‘l oldi. </div>
  <div id="40"><sup><a href="https://www.kitobook.com/compare/book/42/01/40/" title="Muqaddas kitobiga sharhlari">40</a></sup> U Zakariyoning uyiga kirib, Elizabet bilan salomlashdi. </div>
  <div id="41"><sup><a href="https://www.kitobook.com/compare/book/42/01/41/" title="Muqaddas kitobiga sharhlari">41</a></sup> Elizabet Maryamning salomini eshitgani zahoti qornidagi bolasi o‘ynoqlab ketdi. Elizabet Muqaddas Ruhga to‘lib, </div>
  <div id="42"><sup><a href="https://www.kitobook.com/compare/book/42/01/42/" title="Muqaddas kitobiga sharhlari">42</a></sup> baland ovozda shunday xitob qildi: — Sen ayollar ichra muboraksan, qorningdagi bola ham muborakdir! </div>
  <div id="43"><sup><a href="https://www.kitobook.com/compare/book/42/01/43/" title="Muqaddas kitobiga sharhlari">43</a></sup> Men kim bo‘libmanki, Rabbim Masihning onasi mening huzurimga kelibdi! </div>
  <div id="44"><sup><a href="https://www.kitobook.com/compare/book/42/01/44/" title="Muqaddas kitobiga sharhlari">44</a></sup> Sening saloming qulog‘imga yetishi bilanoq, qornimdagi bola quvonchdan o‘ynoqlab ketdi. </div>
  <div id="45"><sup><a href="https://www.kitobook.com/compare/book/42/01/45/" title="Muqaddas kitobiga sharhlari">45</a></sup> Naqadar baxtlisan! Chunki Egamiz aytganlarini amalga oshirishiga sen ishonding.</div>
  <div id="46"><sup><a href="https://www.kitobook.com/compare/book/42/01/46/" title="Muqaddas kitobiga sharhlari">46</a></sup> Maryam shunday dedi: “Butun vujudim bilan Egamni ulug‘layman,</div>
  <div id="47"><sup><a href="https://www.kitobook.com/compare/book/42/01/47/" title="Muqaddas kitobiga sharhlari">47</a></sup> Najotkorim Xudodan ko‘nglim shod–xurram.</div>
  <div id="48"><sup><a href="https://www.kitobook.com/compare/book/42/01/48/" title="Muqaddas kitobiga sharhlari">48</a></sup> Axir, U menday arzimas bandasiga nazar soldi. Jamiki nasllar endi meni baxtli deb aytadi.</div>
  <div id="49"><sup><a href="https://www.kitobook.com/compare/book/42/01/49/" title="Muqaddas kitobiga sharhlari">49</a></sup> Zotan, Qodir Xudo men uchun buyuk ishlar qildi, Muqaddasdir Uning nomi.</div>
  <div id="50"><sup><a href="https://www.kitobook.com/compare/book/42/01/50/" title="Muqaddas kitobiga sharhlari">50</a></sup> Undan qo‘rqqanlarga U nasllar osha marhamat qiladi.</div>
  <div id="51"><sup><a href="https://www.kitobook.com/compare/book/42/01/51/" title="Muqaddas kitobiga sharhlari">51</a></sup> U O‘zining qudratini ko‘rsatdi, Yuragi takabburlarni to‘zg‘itib tashladi.</div>
  <div id="52"><sup><a href="https://www.kitobook.com/compare/book/42/01/52/" title="Muqaddas kitobiga sharhlari">52</a></sup> Hukmdorlarni taxtlaridan tushirdi, Faqirlarni esa yuksaltirdi.</div>
  <div id="53"><sup><a href="https://www.kitobook.com/compare/book/42/01/53/" title="Muqaddas kitobiga sharhlari">53</a></sup> Ochlarni ne’matlar ila to‘ydirdi, Boylarni esa quruq jo‘natdi.</div>
  <div id="54"><sup><a href="https://www.kitobook.com/compare/book/42/01/54/" title="Muqaddas kitobiga sharhlari">54</a></sup> Ota–bobolarimizga bergan va’dasi bo‘yicha, Ibrohimga, uning nasliga</div>
  <div id="55"><sup><a href="https://www.kitobook.com/compare/book/42/01/55/" title="Muqaddas kitobiga sharhlari">55</a></sup> Shafqat qilishni to abad yodida tutdi. Quli Isroilga yordam berdi.”</div>
  <div id="56"><sup><a href="https://www.kitobook.com/compare/book/42/01/56/" title="Muqaddas kitobiga sharhlari">56</a></sup> Shunday qilib, Maryam Elizabetnikida uch oycha qoldi, keyin uyiga qaytib ketdi.</div>
  <div id="57"><sup><a href="https://www.kitobook.com/compare/book/42/01/57/" title="Muqaddas kitobiga sharhlari">57</a></sup> Elizabetning oy–kuni yetib, o‘g‘il tug‘di. </div>
  <div id="58"><sup><a href="https://www.kitobook.com/compare/book/42/01/58/" title="Muqaddas kitobiga sharhlari">58</a></sup> Qo‘ni–qo‘shni va qarindoshlari Egamizning unga ko‘rsatgan buyuk marhamatini eshitib, u bilan birga quvonishdi.</div>
  <div id="59"><sup><a href="https://www.kitobook.com/compare/book/42/01/59/" title="Muqaddas kitobiga sharhlari">59</a></sup> Ular sakkizinchi kuni bolaning sunnatiga kelishdi. Unga Zakariyo, deb otasining ismini qo‘ymoqchi bo‘lishdi. </div>
  <div id="60"><sup><a href="https://www.kitobook.com/compare/book/42/01/60/" title="Muqaddas kitobiga sharhlari">60</a></sup> Bunga bolaning onasi e’tiroz bildirib: — Yo‘q, ismini Yahyo qo‘yamiz, — dedi. </div>
  <div id="61"><sup><a href="https://www.kitobook.com/compare/book/42/01/61/" title="Muqaddas kitobiga sharhlari">61</a></sup> Lekin boshqalar: — Qarindosh–urug‘ing orasida bu ism bilan atalgan hech kim yo‘q–ku, — deyishdi unga.</div>
  <div id="62"><sup><a href="https://www.kitobook.com/compare/book/42/01/62/" title="Muqaddas kitobiga sharhlari">62</a></sup> Shu payt otasiga imo–ishora qilib, undan bolaga qanday ism qo‘ymoqchi ekanligini so‘rashdi.</div>
  <div id="63"><sup><a href="https://www.kitobook.com/compare/book/42/01/63/" title="Muqaddas kitobiga sharhlari">63</a></sup> Zakariyo imo–ishora orqali bir taxtacha so‘radi va: “Uning ismi Yahyo bo‘ladi”, — deb yozdi. Hamma hayron qoldi.</div>
  <div id="64"><sup><a href="https://www.kitobook.com/compare/book/42/01/64/" title="Muqaddas kitobiga sharhlari">64</a></sup> Shu payt Zakariyo yana tilga kirib, gapira boshladi va Xudoga hamdu sano aytdi.</div>
  <div id="65"><sup><a href="https://www.kitobook.com/compare/book/42/01/65/" title="Muqaddas kitobiga sharhlari">65</a></sup> Hamma qo‘shnilari hayratda qoldi, butun Yahudiya qirlarida bu voqea ovoza bo‘lib ketdi. </div>
  <div id="66"><sup><a href="https://www.kitobook.com/compare/book/42/01/66/" title="Muqaddas kitobiga sharhlari">66</a></sup> Bu haqda eshitganlarning hammasi: “Ajabo, bu bola kim bo‘larkin?” — deya mulohaza qilishardi. Chunki Egamizning qudrati unda namoyon edi.</div>
  <div id="67"><sup><a href="https://www.kitobook.com/compare/book/42/01/67/" title="Muqaddas kitobiga sharhlari">67</a></sup> Chaqaloqning otasi Zakariyo Muqaddas Ruhga to‘lib, bashorat qila boshladi:</div>
  <div id="68"><sup><a href="https://www.kitobook.com/compare/book/42/01/68/" title="Muqaddas kitobiga sharhlari">68</a></sup> “Isroilning Xudosi Egamizga hamdu sanolar bo‘lsin! U bizga yordamga keldi, O‘z xalqini asoratdan xalos qildi.</div>
  <div id="69"><sup><a href="https://www.kitobook.com/compare/book/42/01/69/" title="Muqaddas kitobiga sharhlari">69</a></sup> Azaldan bizga va’da berganday, Muqaddas payg‘ambarlari orqali aytganday,</div>
  <div id="70"><sup><a href="https://www.kitobook.com/compare/book/42/01/70/" title="Muqaddas kitobiga sharhlari">70</a></sup> Quli Dovud xonadonidan Bizga qudratli Najotkorni yubordi.</div>
  <div id="71"><sup><a href="https://www.kitobook.com/compare/book/42/01/71/" title="Muqaddas kitobiga sharhlari">71</a></sup> Toki U bizni dushmanlarimizdan qutqarsin, Bizdan nafratlanadiganlarning hammasidan xalos etsin.</div>
  <div id="72"><sup><a href="https://www.kitobook.com/compare/book/42/01/72/" title="Muqaddas kitobiga sharhlari">72</a></sup> Shunday qilib, Xudo ota–bobolarimizga iltifot ayladi, Muqaddas ahdini yodida tutdi.</div>
  <div id="73"><sup><a href="https://www.kitobook.com/compare/book/42/01/73/" title="Muqaddas kitobiga sharhlari">73</a></sup> Otamiz Ibrohimga bergan o‘sha qasamyodiga ko‘ra,</div>
  <div id="74"><sup><a href="https://www.kitobook.com/compare/book/42/01/74/" title="Muqaddas kitobiga sharhlari">74</a></sup> U bizni yovlarimiz qo‘lidan qutqardi, Endi biz Unga qo‘rqmasdan xizmat qila olamiz.</div>
  <div id="75"><sup><a href="https://www.kitobook.com/compare/book/42/01/75/" title="Muqaddas kitobiga sharhlari">75</a></sup> Butun umrimiz davomida Uning oldida muqaddas va solih bo‘la olamiz.</div>
  <div id="76"><sup><a href="https://www.kitobook.com/compare/book/42/01/76/" title="Muqaddas kitobiga sharhlari">76</a></sup> Sen ham, bolajonim, Xudoyi Taoloning payg‘ambari deb atalasan. Zero, sen Rabbimiz Masihdan oldin yurasan, U yuradigan yo‘lni hozirlaysan.</div>
  <div id="77"><sup><a href="https://www.kitobook.com/compare/book/42/01/77/" title="Muqaddas kitobiga sharhlari">77</a></sup> Xalqiga najot topishlarini e’lon qilasan, Xudo ularning gunohlarini kechirishini aytasan.</div>
  <div id="78"><sup><a href="https://www.kitobook.com/compare/book/42/01/78/" title="Muqaddas kitobiga sharhlari">78</a></sup> Zero, Xudoyimiz mehr–shafqatga boy, U samodan bizga ufq nurini sochadi.</div>
  <div id="79"><sup><a href="https://www.kitobook.com/compare/book/42/01/79/" title="Muqaddas kitobiga sharhlari">79</a></sup> Zulmatda, o‘lim soyasida o‘tirganlarni yoritadi, Tinchlikka olib boradigan yo‘lni bizga ko‘rsatadi.”</div>
  <div id="80"><sup><a href="https://www.kitobook.com/compare/book/42/01/80/" title="Muqaddas kitobiga sharhlari">80</a></sup> Bola ulg‘ayib, ruhan kuchaydi. Isroil xalqiga xizmat qiladigan vaqti kelmaguncha, sahroda yashadi.</div>
</div>