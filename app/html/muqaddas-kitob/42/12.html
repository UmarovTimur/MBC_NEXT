<div itemprop="articleBody" class="text">
  <div id="1"><sup><a href="https://www.kitobook.com/compare/book/42/12/1/" title="Muqaddas kitobiga sharhlari">1</a></sup> Shu orada minglab odamlar to‘planib, bir– birlarini itarib siqishayotgan edilar. Iso avval shogirdlariga gapira boshladi: “Farziylarning xamirturushidan, ya’ni ularning ikkiyuzlamachiligidan ehtiyot bo‘linglar!</div>
  <div id="2"><sup><a href="https://www.kitobook.com/compare/book/42/12/2/" title="Muqaddas kitobiga sharhlari">2</a></sup> Axir, har qanday yashirin narsa ma’lum bo‘ladi, har qanday sir ochiladi.</div>
  <div id="3"><sup><a href="https://www.kitobook.com/compare/book/42/12/3/" title="Muqaddas kitobiga sharhlari">3</a></sup> Shu bois qorong‘ida aytganlaringiz yorug‘likda eshitiladi, yopiq eshiklar ortida shivirlab aytganlaringizni uylarning tomi ustida baqirib e’lon qilishadi.”</div>
  <div id="4"><sup><a href="https://www.kitobook.com/compare/book/42/12/4/" title="Muqaddas kitobiga sharhlari">4</a></sup> “Sizlarga shuni aytay, do‘stlarim, tanani o‘ldirib, undan keyin boshqa biron narsa qila olmaydiganlardan qo‘rqmanglar.</div>
  <div id="5"><sup><a href="https://www.kitobook.com/compare/book/42/12/5/" title="Muqaddas kitobiga sharhlari">5</a></sup> Biroq kimdan qo‘rqishingiz kerakligini sizlarga uqtiray: Xudodan qo‘rqinglar, chunki U odamni o‘ldirib, do‘zaxga tashlashga ham qodir. Ha, sizlarga aytaman, Xudodan qo‘rqinglar!</div>
  <div id="6"><sup><a href="https://www.kitobook.com/compare/book/42/12/6/" title="Muqaddas kitobiga sharhlari">6</a></sup> Beshta chumchuq ikki tangaga sotiladi, shunday emasmi? Biroq bularning birontasi ham Xudoning nazaridan chetda qolmagan.</div>
  <div id="7"><sup><a href="https://www.kitobook.com/compare/book/42/12/7/" title="Muqaddas kitobiga sharhlari">7</a></sup> Sizlarning esa hatto boshingizdagi har bir tola sochingiz sanalgan. Qo‘rqmanglar, sizlar ko‘plab chumchuqlardan qadrliroqsizlar.</div>
  <div id="8"><sup><a href="https://www.kitobook.com/compare/book/42/12/8/" title="Muqaddas kitobiga sharhlari">8</a></sup> Sizlarga yana shuni aytay: kim Meni insonlar oldida tan olsa, Inson O‘g‘li ham Xudoning farishtalari oldida uni tan oladi.</div>
  <div id="9"><sup><a href="https://www.kitobook.com/compare/book/42/12/9/" title="Muqaddas kitobiga sharhlari">9</a></sup> Ammo kim insonlar oldida Meni rad etsa, u ham Xudoning farishtalari oldida rad etiladi.</div>
  <div id="10"><sup><a href="https://www.kitobook.com/compare/book/42/12/10/" title="Muqaddas kitobiga sharhlari">10</a></sup> Kimki Inson O‘g‘liga qarshi so‘z aytsa, kechiriladi. Lekin kim Muqaddas Ruhga kufrlik qilsa, kechirilmaydi.</div>
  <div id="11"><sup><a href="https://www.kitobook.com/compare/book/42/12/11/" title="Muqaddas kitobiga sharhlari">11</a></sup> Sizlarni sinagogalarga, boshliqlar va hokimlar oldiga olib kelganlarida: “O‘zimizni qanday himoya qilamiz, nima aytamiz”, deb xavotir olmanglar.</div>
  <div id="12"><sup><a href="https://www.kitobook.com/compare/book/42/12/12/" title="Muqaddas kitobiga sharhlari">12</a></sup> Nima deb gapirishingizni o‘sha vaqtda sizga MuqaddasRuh o‘rgatadi.”</div>
  <div id="13"><sup><a href="https://www.kitobook.com/compare/book/42/12/13/" title="Muqaddas kitobiga sharhlari">13</a></sup> Olomon orasidan kimdir Isoga aytdi: — Ustoz, akamga ayting, otamiz bizga qoldirgan merosni men bilan bo‘lishsin.</div>
  <div id="14"><sup><a href="https://www.kitobook.com/compare/book/42/12/14/" title="Muqaddas kitobiga sharhlari">14</a></sup> — Ey inson! Kim Meni sizlarga qozi yoki meros bo‘luvchi qilib qo‘yibdi? — dedi unga Iso.</div>
  <div id="15"><sup><a href="https://www.kitobook.com/compare/book/42/12/15/" title="Muqaddas kitobiga sharhlari">15</a></sup> So‘ng xaloyiqqa dedi: — Ehtiyot bo‘linglar, o‘zingizni har qanday ochko‘zlikdan saqlanglar. Zero, insonning umri mol–mulkining ko‘pligiga bog‘liq emas.</div>
  <div id="16"><sup><a href="https://www.kitobook.com/compare/book/42/12/16/" title="Muqaddas kitobiga sharhlari">16</a></sup> Iso ularga shunday masal aytdi: —Bir boy odamning dalasi mo‘l hosil beribdi.</div>
  <div id="17"><sup><a href="https://www.kitobook.com/compare/book/42/12/17/" title="Muqaddas kitobiga sharhlari">17</a></sup> Boy ko‘nglida: “Nima qilsam ekan, hosilimni saqlashga yetarli joyim yo‘q–ku”, deb o‘ylabdi.</div>
  <div id="18"><sup><a href="https://www.kitobook.com/compare/book/42/12/18/" title="Muqaddas kitobiga sharhlari">18</a></sup> Nihoyat, u shunday debdi: “Endi bunday qilaman: omborlarimni buzib, kattaroqlarini quraman. Hamma don–dunlarimni, boyliklarimni o‘sha yerda saqlayman.</div>
  <div id="19"><sup><a href="https://www.kitobook.com/compare/book/42/12/19/" title="Muqaddas kitobiga sharhlari">19</a></sup> Shunda o‘zimga o‘zim deyman: ko‘p yillarga yetadigan mol–mulk to‘pladim. Endi rohatlanaman, yeb–ichaman, kayfu safo qilaman.”</div>
  <div id="20"><sup><a href="https://www.kitobook.com/compare/book/42/12/20/" title="Muqaddas kitobiga sharhlari">20</a></sup> Ammo Xudo unga shunday debdi: “Ey nodon! Shu tundayoq joning olinadi. Shunda yig‘ib–tergan mol–mulking kimga qoladi?”</div>
  <div id="21"><sup><a href="https://www.kitobook.com/compare/book/42/12/21/" title="Muqaddas kitobiga sharhlari">21</a></sup> Ha, o‘zi uchun boylik yiqqan, ammo Xudoning nazarida boy bo‘lmagan odamning qismati shunday bo‘ladi.”</div>
  <div id="22"><sup><a href="https://www.kitobook.com/compare/book/42/12/22/" title="Muqaddas kitobiga sharhlari">22</a></sup> Iso shogirdlariga shunday dedi: — Shuning uchun sizlarga aytaman: “Tirikchiligingizdan xavotir olib, nima yerkanmiz, ustimizga nima kiyarkanmiz, demanglar.</div>
  <div id="23"><sup><a href="https://www.kitobook.com/compare/book/42/12/23/" title="Muqaddas kitobiga sharhlari">23</a></sup> Axir, hayot ovqatdan, tana esa kiyimdan muhimroq–ku!</div>
  <div id="24"><sup><a href="https://www.kitobook.com/compare/book/42/12/24/" title="Muqaddas kitobiga sharhlari">24</a></sup> Qarg‘alarga qaranglar: ular na ekadi, na o‘radi, na omborlari, na qo‘ralari bor. Shunga qaramay, Xudo ularning rizqini beradi. Sizlar esa qushlardan ancha qadrlisizlar!</div>
  <div id="25"><sup><a href="https://www.kitobook.com/compare/book/42/12/25/" title="Muqaddas kitobiga sharhlari">25</a></sup> Birontangiz tashvishlanib, umringizni bir lahzaga bo‘lsa ham uzaytira olarmidingiz?!</div>
  <div id="26"><sup><a href="https://www.kitobook.com/compare/book/42/12/26/" title="Muqaddas kitobiga sharhlari">26</a></sup> Shunday arzimas ish qo‘lingizdan kelmas ekan, nega qolgan narsalar haqida tashvish tortasiz?</div>
  <div id="27"><sup><a href="https://www.kitobook.com/compare/book/42/12/27/" title="Muqaddas kitobiga sharhlari">27</a></sup> Nilufar gullarning qanday o‘sishiga e’tibor qiling: ular mehnat qilmaydi, ip yigirmaydi. Ammo sizlarga aytamanki, hatto shoh Sulaymon o‘zining shuhrat cho‘qqisida ham o‘sha gullarning biriday kiyinmagan.</div>
  <div id="28"><sup><a href="https://www.kitobook.com/compare/book/42/12/28/" title="Muqaddas kitobiga sharhlari">28</a></sup> Bugun bor, ertaga esa o‘choqqa tashlanadigan dala o‘tini Xudo shunday bezagan bo‘lsa, nahotki sizlarni kiyintirmasa, ey imoni sustlar!</div>
  <div id="29"><sup><a href="https://www.kitobook.com/compare/book/42/12/29/" title="Muqaddas kitobiga sharhlari">29</a></sup> Nima yeymiz, nima ichamiz, deb qayg‘urib bezovta bo‘lmanglar.</div>
  <div id="30"><sup><a href="https://www.kitobook.com/compare/book/42/12/30/" title="Muqaddas kitobiga sharhlari">30</a></sup> Dunyo xalqlari hadeb bu narsalarning payida yuradilar. Lekin osmondagi Otangiz bularga muhtoj ekaningizni biladi–ku!</div>
  <div id="31"><sup><a href="https://www.kitobook.com/compare/book/42/12/31/" title="Muqaddas kitobiga sharhlari">31</a></sup> Sizlar, yaxshisi, Xudoning Shohligi payida bo‘linglar va qolgan narsalar ham sizga beriladi.</div>
  <div id="32"><sup><a href="https://www.kitobook.com/compare/book/42/12/32/" title="Muqaddas kitobiga sharhlari">32</a></sup> Ey kichik suruv, qo‘rqmanglar! Osmondagi Otangiz O‘z Shohligini sizlarga berishni ma’qul topdi.</div>
  <div id="33"><sup><a href="https://www.kitobook.com/compare/book/42/12/33/" title="Muqaddas kitobiga sharhlari">33</a></sup> Mol–mulkingizni sotib, sadaqa beringlar. O‘zingizga eskirmaydigan hamyonlar, samolarda bitmas–tuganmas xazina tayyorlanglar. U yerga o‘g‘ri yaqinlasha olmaydi, xazinangizni kuya yeya olmaydi.</div>
  <div id="34"><sup><a href="https://www.kitobook.com/compare/book/42/12/34/" title="Muqaddas kitobiga sharhlari">34</a></sup> Xazinangiz qayerda bo‘lsa, yuragingiz ham o‘sha yerda bo‘ladi.”</div>
  <div id="35"><sup><a href="https://www.kitobook.com/compare/book/42/12/35/" title="Muqaddas kitobiga sharhlari">35</a></sup> “Har doim tayyor holda turinglar: belbog‘laringiz belingizda bog‘langan, chiroqlaringiz yonib turgan bo‘lsin!</div>
  <div id="36"><sup><a href="https://www.kitobook.com/compare/book/42/12/36/" title="Muqaddas kitobiga sharhlari">36</a></sup> Sizlar xo‘jayinining to‘ydan qaytishini intizorlik bilan kutgan xizmatkorlarday bo‘linglar. Xo‘jayin kelib, eshikni taqillatishi bilanoq eshikni ochadigan bo‘linglar.</div>
  <div id="37"><sup><a href="https://www.kitobook.com/compare/book/42/12/37/" title="Muqaddas kitobiga sharhlari">37</a></sup> Xo‘jayin kelganda hushyor turgan xizmatkorlar baxtlidir! Sizlarga chinini aytay: xo‘jayin belini bog‘lab, xizmatkorlarini dasturxonga o‘tqazadi va ularga o‘zi xizmat qiladi.</div>
  <div id="38"><sup><a href="https://www.kitobook.com/compare/book/42/12/38/" title="Muqaddas kitobiga sharhlari">38</a></sup> Xo‘jayin yarim tunda keladimi yoki tongga yaqin keladimi, xizmatkorlarini hushyor holda ko‘rsa, o‘sha xizmatkorlar naqadar baxtlidir!</div>
  <div id="39"><sup><a href="https://www.kitobook.com/compare/book/42/12/39/" title="Muqaddas kitobiga sharhlari">39</a></sup> Ammo shuni bilib qo‘yingki, agar uy egasi o‘g‘rining qachon kelishini bilganda edi, uyiga buzib kirishga o‘g‘riga yo‘l qo‘ymagan bo‘lardi.</div>
  <div id="40"><sup><a href="https://www.kitobook.com/compare/book/42/12/40/" title="Muqaddas kitobiga sharhlari">40</a></sup> Shuningdek, sizlar ham tayyor turinglar, chunki Inson O‘g‘li sizlar kutmagan vaqtda keladi.”</div>
  <div id="41"><sup><a href="https://www.kitobook.com/compare/book/42/12/41/" title="Muqaddas kitobiga sharhlari">41</a></sup> Shu payt Butrus so‘radi: — Hazrat, bu masalni faqat bizga aytyapsizmi yo hammagami?</div>
  <div id="42"><sup><a href="https://www.kitobook.com/compare/book/42/12/42/" title="Muqaddas kitobiga sharhlari">42</a></sup> Rabbimiz Iso shunday javob berdi: — Ishonchli va aqlli uy boshqaruvchisi kim? Xo‘jayin bunday odamni o‘z xizmatkorlariga boshliq qilib qo‘yadi, ularga o‘z vaqtida ovqat tarqatishni unga topshiradi.</div>
  <div id="43"><sup><a href="https://www.kitobook.com/compare/book/42/12/43/" title="Muqaddas kitobiga sharhlari">43</a></sup> Xo‘jayin uyga qaytganda o‘sha xizmatkorini yumush ustida ko‘rsa, xizmatkor naqadar baxtli!</div>
  <div id="44"><sup><a href="https://www.kitobook.com/compare/book/42/12/44/" title="Muqaddas kitobiga sharhlari">44</a></sup> Sizlarga chinini aytay: xo‘jayin o‘sha xizmatkorini butun mulki ustidan boshqaruvchi qilib qo‘yadi.</div>
  <div id="45"><sup><a href="https://www.kitobook.com/compare/book/42/12/45/" title="Muqaddas kitobiga sharhlari">45</a></sup> Ammo o‘sha xizmatkor o‘ziga: “Xo‘jayinim kechikib keladi”, deb boshqa xizmatkorlarni ura boshlasa, yeb– ichib, mast bo‘lsa,</div>
  <div id="46"><sup><a href="https://www.kitobook.com/compare/book/42/12/46/" title="Muqaddas kitobiga sharhlari">46</a></sup> xizmatkor kutmagan kunda, o‘ylamagan soatda xo‘jayini kelib qoladi, xizmatkorini tilka–pora qiladi, boshiga sadoqatsizlarning kunini soladi.</div>
  <div id="47"><sup><a href="https://www.kitobook.com/compare/book/42/12/47/" title="Muqaddas kitobiga sharhlari">47</a></sup> Xo‘jayinning xohishini bilgan, ammo hozirlik ko‘rmagan va uning xohishini bajarmagan xizmatkor ko‘p kaltak yeydi.</div>
  <div id="48"><sup><a href="https://www.kitobook.com/compare/book/42/12/48/" title="Muqaddas kitobiga sharhlari">48</a></sup> Bilmay turib jazoga munosib ish qilgan xizmatkor esa ko‘p kaltaklanmaydi. Kimga ko‘p berilgan bo‘lsa, undan ko‘p so‘raladi. Kimga ko‘p ishonib topshirilgan bo‘lsa, undan ko‘proq talab qilinadi.”</div>
  <div id="49"><sup><a href="https://www.kitobook.com/compare/book/42/12/49/" title="Muqaddas kitobiga sharhlari">49</a></sup> “Men yer yuziga olov keltirgani keldim. Qaniydi, bu olov hoziroq alanga olib ketsa!</div>
  <div id="50"><sup><a href="https://www.kitobook.com/compare/book/42/12/50/" title="Muqaddas kitobiga sharhlari">50</a></sup> Men chuqur qayg‘u–alamlarga botaman. Bu amalga oshmaguncha qattiq iztirob chekaman!</div>
  <div id="51"><sup><a href="https://www.kitobook.com/compare/book/42/12/51/" title="Muqaddas kitobiga sharhlari">51</a></sup> Meni yer yuziga tinchlik olib kelgan, deb o‘ylaysizlarmi? Yo‘q, deb aytaman, bo‘linish olib kelganman!</div>
  <div id="52"><sup><a href="https://www.kitobook.com/compare/book/42/12/52/" title="Muqaddas kitobiga sharhlari">52</a></sup> Zero, bundan buyon bir uyda yashagan besh kishi bo‘linadi, uchtasi ikkitasiga va ikkitasi uchtasiga qarshi bo‘ladi.</div>
  <div id="53"><sup><a href="https://www.kitobook.com/compare/book/42/12/53/" title="Muqaddas kitobiga sharhlari">53</a></sup> Ha, ular bo‘linadi: Ota o‘g‘liga qarshi chiqadi, O‘g‘il otasiga qarshi bo‘ladi, Ona qiziga qarshi chiqadi, Qiz onasiga qarshi bo‘ladi, Qaynana keliniga qarshi chiqadi, Kelin qaynanasiga qarshi bo‘ladi.”</div>
  <div id="54"><sup><a href="https://www.kitobook.com/compare/book/42/12/54/" title="Muqaddas kitobiga sharhlari">54</a></sup> Iso olomonga shunday dedi: — G‘arbda bulut ko‘tarilib kelayotganini ko‘rganingizda, sizlar darrov: “Hozir yomg‘ir yog‘adi”, deb aytasizlar. Shunday bo‘ladi ham.</div>
  <div id="55"><sup><a href="https://www.kitobook.com/compare/book/42/12/55/" title="Muqaddas kitobiga sharhlari">55</a></sup> Janubdan shamol esayotganini ko‘rganingizda, sizlar: “Jazirama issiq bo‘ladi”, deb aytasizlar. Shunday bo‘ladi ham.</div>
  <div id="56"><sup><a href="https://www.kitobook.com/compare/book/42/12/56/" title="Muqaddas kitobiga sharhlari">56</a></sup> Ey ikkiyuzlamachilar! Sizlar yeru osmonning avzoyiga qarab, ob–xavoni aniqlay olasizlar–ku! Nima uchun hozirgi zamonni talqin qila olmaysizlar?!</div>
  <div id="57"><sup><a href="https://www.kitobook.com/compare/book/42/12/57/" title="Muqaddas kitobiga sharhlari">57</a></sup> Nima to‘g‘riligini nega o‘zingiz qaror qila olmaysizlar?</div>
  <div id="58"><sup><a href="https://www.kitobook.com/compare/book/42/12/58/" title="Muqaddas kitobiga sharhlari">58</a></sup> Shunday ekan, birontasi bilan da’volashib, u bilan birga mahkamaga ketayotaningizda, yo‘lda u bilan yarashishga harakat qiling. Agar shunday qilmasangiz, u sizni qozining oldiga sudrab boradi, qozi sizni zindonbonga topshiradi. Zindonbon esa sizni zindonga tashlaydi.</div>
  <div id="59"><sup><a href="https://www.kitobook.com/compare/book/42/12/59/" title="Muqaddas kitobiga sharhlari">59</a></sup> Sizlarga shuni aytay: qarzingizni oxirgi tiyinigacha to‘lamaguningizcha, u yerdan chiqolmaysiz.</div>
</div>