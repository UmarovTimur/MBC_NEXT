<div class='s'>Padşah Xizqiyanın Yeşayadan məsləhət alması </div> <div class='r'>(Yeş. 37:1-7)  </div><div class='p'> <span class="verse" id="V1">1&#160;</span>Padşah Xizqiya bunu eşidəndə paltarını cırdı və çula bürünüb Rəbbin məbədinə girdi.   <span class="verse" id="V2">2&#160;</span>O, saray rəisi Elyaqimi, mirzə Şevnanı və kahinlərin ağsaqqallarını çula bürünmüş halda peyğəmbər Amots oğlu Yeşayanın yanına göndərdi.   <span class="verse" id="V3">3&#160;</span>Onlar Yeşayaya dedilər: «Xizqiya belə deyir: “Bu gün bəla, təhqir və rüsvayçılıq günüdür, çünki uşaqların doğulması vaxtı çatıb, ancaq doğmağa güc yoxdur.   <span class="verse" id="V4">4&#160;</span>Bəlkə ağası Aşşur padşahının var olan Allahı təhqir etməyə göndərdiyi baş vəzirin bütün sözlərini Allahın Rəbb eşidib buna görə məzəmmət edər. Ona görə də qalanlar üçün dua et”».   <span class="verse" id="V5">5&#160;</span>Padşah Xizqiyanın adamları Yeşayanın yanına gələndə   <span class="verse" id="V6">6&#160;</span>Yeşaya onlara dedi: «Ağanıza söyləyin ki, Rəbb belə deyir: “Aşşur padşahının nökərlərinin Mənə qarşı küfr edərək söylədiyi və sənin eşitdiyin sözlərdən qorxma.   <span class="verse" id="V7">7&#160;</span>Mən onun daxilinə elə bir ruh göndərəcəyəm ki, bir xəbər eşidib öz ölkəsinə qayıdacaq və orada onu qılıncla öldürtdürəcəyəm”».   </div><div class='s'>Aşşur padşahının məktubu </div> <div class='r'>(Yeş. 37:8-20)  </div><div class='p'> <span class="verse" id="V8">8&#160;</span>Baş vəzir geri qayıdıb Aşşur padşahının Livna üzərinə hücum etdiyini gördü. Çünki Lakişdən geri çəkildiyini eşitmişdi.   <span class="verse" id="V9">9&#160;</span>Aşşur padşahına «Kuş padşahı Tirhaqa sənin üstünə vuruşmağa gəlir» xəbəri çatdı. O, Xizqiyanın yanına yenidən qasidlər göndərib dedi:   <span class="verse" id="V10">10&#160;</span>«Yəhuda padşahı Xizqiyaya belə söyləyin: “Qoy güvəndiyin Allahın ‹Yerusəlim Aşşur padşahına təslim edilməyəcək› deyə səni aldatmasın.   <span class="verse" id="V11">11&#160;</span>Axı sən eşitdin ki, Aşşur padşahları bütün ölkələrə nə ediblər, oraları necə viran ediblər. Sən qurtula biləcəksənmi?   <span class="verse" id="V12">12&#160;</span>Atalarımın məhv etdikləri millətlərin – Qozanın, Xaranın, Resefin və Telassarda olan Edenlilərin allahları onları qurtardımı?   <span class="verse" id="V13">13&#160;</span>Hanı Xamat padşahı, Arpad padşahı, Sefarvayim şəhərinin, Henanın və Avvanın padşahı?”»   </div><div class='p'> <span class="verse" id="V14">14&#160;</span>Xizqiya məktubu qasidlərdən alıb oxudu. O, Rəbbin məbədinə qalxıb məktubu Rəbbin önündə yerə sərdi.   <span class="verse" id="V15">15&#160;</span> Xizqiya Rəbbin önündə dua edib dedi: «Ey keruvlar üstündə əyləşən İsrailin Allahı Rəbb! Bütün dünya padşahlıqlarının Allahı yalnız Sənsən. Göyü və yeri Sən yaratmısan.   <span class="verse" id="V16">16&#160;</span>Ya Rəbb, qulağın eşitsin, gözün görsün, Sanxerivin var olan Allaha qarşı küfr edərək göndərdiyi sözlərə qulaq as.   <span class="verse" id="V17">17&#160;</span>Ya Rəbb, doğrudur, Aşşur padşahları millətləri və onların torpaqlarını talan etdilər,   <span class="verse" id="V18">18&#160;</span>allahlarını oda atıb məhv etdilər. Çünki onlar Allah deyildi, insanlar onları ağac və daşdan düzəltmişdilər.   <span class="verse" id="V19">19&#160;</span>Ey Allahımız Rəbb, indi isə yalvarıram, bizi onun əlindən qurtar və bütün dünya padşahlıqları bilsinlər ki, ya Rəbb, Sən, yalnız Sən Allahsan!»   </div><div class='s'>Aşşurluların məğlubiyyəti barədə Yeşayanın peyğəmbərlik etməsi </div> <div class='r'>(Yeş. 37:21-38)  </div><div class='p'> <span class="verse" id="V20">20&#160;</span>Amots oğlu Yeşaya Xizqiyaya xəbər göndərib dedi: «İsrailin Allahı Rəbb belə deyir: “Aşşur padşahı Sanxeriv barədə Mənə etdiyin duanı eşitdim”.   <span class="verse" id="V21">21&#160;</span>Onun haqqında Rəbbin söylədiyi söz budur:  </div><div class='q'>“Bakirə Sion qızı  </div><div class='q'>Sənə xor baxıb lağ edir,  </div><div class='q'>Yerusəlim qızı  </div><div class='q'>Sənin arxanca başını bulayır.   </div><div class='q'> <span class="verse" id="V22">22&#160;</span>Kimi söyüb küfr etdin?  </div><div class='q'>Kimə qarşı səsini qaldırdın?  </div><div class='q'>Kimə lovğalıqla baxdın?  </div><div class='q'>İsrailin Müqəddəsinə!   </div><div class='q'> <span class="verse" id="V23">23&#160;</span>Qasidlərinin vasitəsilə  </div><div class='q'>Rəbbi təhqir edib dedin:  </div><div class='q'>‹Çoxlu döyüş arabalarımla  </div><div class='q'>Dağların zirvəsinə,  </div><div class='q'>Livanın ən uca yerlərinə çıxdım.  </div><div class='q'>Uca sidr ağaclarını,  </div><div class='q'>Gözəl sərv ağaclarını kəsdim,  </div><div class='q'>Ən son məskəninə,  </div><div class='q'>Yaşıl meşələrinə girdim.   </div><div class='q'> <span class="verse" id="V24">24&#160;</span>Quyu qazdım və özgə sularını içdim,  </div><div class='q'>Misirin bütün çaylarını ayağımla qurutdum›.   </div><div class='b'> &#160; </div> <div class='q'> <span class="verse" id="V25">25&#160;</span>Məgər eşitməmisən ki,  </div><div class='q'>Mən çoxdan bu işi hazırladım,  </div><div class='q'>Qədimdən bəri müəyyən etdiyimi  </div><div class='q'>İndi yerinə yetirirəm ki,  </div><div class='q'>Sən qalalı şəhərləri dağıdıb  </div><div class='q'>Viranəliyə çevirəsən.   </div><div class='q'> <span class="verse" id="V26">26&#160;</span>Bu şəhərlərin sakinləri zəiflədi,  </div><div class='q'>Çaşqınlığa və xəcalətə düşdülər.  </div><div class='q'>Yetişməmişdən əvvəl yandırılan  </div><div class='q'>Çöl otu, göyərti və damda bitən ot kimi oldular.   </div><div class='q'> <span class="verse" id="V27">27&#160;</span>Sənin oturuşunu,  </div><div class='q'>Girişini-çıxışını,  </div><div class='q'>Mənə qarşı hiddətini bilirəm.   </div><div class='q'> <span class="verse" id="V28">28&#160;</span>Mənə qarşı hiddətləndiyinə görə,  </div><div class='q'>Lovğalığın qulağıma çatdığına görə  </div><div class='q'>Halqamı burnuna və yüyənimi ağzına taxacağam,  </div><div class='q'>Səni gəldiyin yolla geri qaytaracağam.   </div><div class='b'> &#160; </div> <div class='q'> <span class="verse" id="V29">29&#160;</span>Ancaq sənin üçün əlamət budur, ey Xizqiya!  </div><div class='q'>Bu il və gələn il özü yetişən barını,  </div><div class='q'>Üçüncü il isə taxıl zəmilərini,  </div><div class='q'>Üzüm bağları salıb onların bəhrəsini yeyin.   </div><div class='q'> <span class="verse" id="V30">30&#160;</span>Yəhuda nəslindən xilas olub qalanlar  </div><div class='q'>Yenə aşağıya doğru kök atacaqlar,  </div><div class='q'>Yuxarıya doğru bəhrə verəcəklər.   </div><div class='q'> <span class="verse" id="V31">31&#160;</span>Çünki qalanlar Yerusəlimdən,  </div><div class='q'>Xilas olanlar Sion dağından çıxacaqlar.  </div><div class='q'>Rəbbin qeyrəti bunu edəcək”.   </div><div class='b'> &#160; </div> <div class='q'> <span class="verse" id="V32">32&#160;</span>Buna görə Aşşur padşahı barədə Rəbb belə deyir:  </div><div class='q'>“O bu şəhərə girməyəcək,  </div><div class='q'>Oraya ox atmayacaq,  </div><div class='q'>Qarşısına qalxanla çıxmayacaq,  </div><div class='q'>Qala önündə torpaq qalağı qurmayacaq.   </div><div class='q'> <span class="verse" id="V33">33&#160;</span>Ancaq gəldiyi yolla geri qayıdacaq,  </div><div class='q'>Bu şəhərə girməyəcək”  </div><div class='q'>Rəbb belə bəyan edir.   </div><div class='q'> <span class="verse" id="V34">34&#160;</span>“Mən bu şəhəri Özüm üçün,  </div><div class='q'>Qulum Davudun xatirinə qoruyub xilas edəcəyəm”».   </div><div class='p'> <span class="verse" id="V35">35&#160;</span>O gecə Rəbbin mələyi çıxıb Aşşur ordugahında yüz səksən beş min nəfəri qırdı. Səhər erkən qalxıb gördülər ki, onların hamısı öldürülüb.   <span class="verse" id="V36">36&#160;</span>Aşşur padşahı Sanxeriv geri çəkilib getdi və Ninevada qaldı.   <span class="verse" id="V37">37&#160;</span>O öz allahı Nisrokun məbədində səcdə edərkən oğulları Adrammelek və Şareser onu qılıncla öldürdülər və Urartu ölkəsinə qaçdılar. Sanxerivin yerinə oğlu Esar-Xaddon padşah oldu.   </div>