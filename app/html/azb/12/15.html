<div class='s'>Yəhuda padşahı Azarya </div> <div class='r'>(2Saln. 26:1-23)  </div><div class='p'> <span class="verse" id="V1">1&#160;</span>İsrail padşahı Yarovamın padşahlığının iyirmi yeddinci ilində Yəhuda padşahı Amasyanın oğlu Azarya padşah oldu.   <span class="verse" id="V2">2&#160;</span>O padşah olduğu vaxt on altı yaşında idi və Yerusəlimdə əlli iki il padşahlıq etdi. Anası Yerusəlimdən olub adı Yekolya idi.   <span class="verse" id="V3">3&#160;</span>Azarya atası Amasyanın etdiyi kimi Rəbbin gözündə doğru olan işlər etdi.   <span class="verse" id="V4">4&#160;</span>Lakin səcdəgahlar aradan qaldırılmadı, xalq hələ səcdəgahlarda qurban gətirir və buxur yandırırdı.   </div><div class='p'> <span class="verse" id="V5">5&#160;</span>Rəbb padşaha bəla göndərdi, o, ölüm gününə qədər cüzamlı oldu. Padşah başqa bir evdə yaşayırdı. Onun oğlu Yotam isə saraya başçılıq edərək ölkə xalqına hökm edirdi.   </div><div class='p'> <span class="verse" id="V6">6&#160;</span>Azaryanın qalan işləri və etdiyi hər şey barədə Yəhuda padşahlarının salnamələr kitabında yazılmışdır.   <span class="verse" id="V7">7&#160;</span> Azarya ataları ilə uyudu və onu Davudun şəhərində, atalarının yanında basdırdılar. Onun yerinə oğlu Yotam padşah oldu.   </div><div class='s'>İsrail padşahı Zəkəriyyə </div> <div class='p'> <span class="verse" id="V8">8&#160;</span>Yəhuda padşahı Azaryanın padşahlığının otuz səkkizinci ilində Yarovam oğlu Zəkəriyyə Samariyada İsrail üzərində padşah oldu və altı ay padşahlıq etdi.   <span class="verse" id="V9">9&#160;</span>O, atalarının etdiyi kimi Rəbbin gözündə pis olan işlər etdi və Nevat oğlu Yarovamın İsrailə etdirdiyi günahlardan əl çəkmədi.   <span class="verse" id="V10">10&#160;</span>Yaveş oğlu Şallum ona qəsd hazırladı, onu xalqın qabağında vurub öldürdü və yerinə padşah oldu.   </div><div class='p'> <span class="verse" id="V11">11&#160;</span>Zəkəriyyənin qalan işləri barədə İsrail padşahlarının salnamələr kitabında yazılmışdır.   <span class="verse" id="V12">12&#160;</span> Rəbbin Yehuya «dördüncü nəslinə qədər sənin övladların İsrail taxtında oturacaqlar» deyə söylədiyi sözə görə belə oldu.   </div><div class='s'>İsrail padşahı Şallum </div> <div class='p'> <span class="verse" id="V13">13&#160;</span>Yəhuda padşahı Uzziyanın  padşahlığının otuz doqquzuncu ilində Yaveş oğlu Şallum padşah oldu və Samariyada bir ay padşahlıq etdi.   <span class="verse" id="V14">14&#160;</span>Qadi oğlu Menaxem Tirsadan çıxıb Samariyaya gəldi. Samariyada Yaveş oğlu Şallumu vurub öldürdü və yerinə padşah oldu.   </div><div class='p'> <span class="verse" id="V15">15&#160;</span>Şallumun qalan işləri və necə qəsd hazırladığı barədə İsrail padşahlarının salnamələr kitabında yazılmışdır.   <span class="verse" id="V16">16&#160;</span>O vaxt Menaxem Tirsadan çıxıb Tifsahda və onun ətrafında yaşayanların hamısını qırdı. Darvazaları onun üzünə açmadıqlarına görə onları məhv etdi və orada olan bütün hamilə qadınları doğradı.   </div><div class='s'>İsrail padşahı Menaxem </div> <div class='p'> <span class="verse" id="V17">17&#160;</span>Yəhuda padşahı Azaryanın padşahlığının otuz doqquzuncu ilində Qadi oğlu Menaxem İsrail üzərində padşah oldu və Samariyada on il padşahlıq etdi.   <span class="verse" id="V18">18&#160;</span>O, Rəbbin gözündə pis olan işlər etdi və bütün ömrü boyu Nevat oğlu Yarovamın İsrailə etdirdiyi günahlardan əl çəkmədi.   <span class="verse" id="V19">19&#160;</span>Aşşur padşahı Pul  ölkəyə hücum etdi. Menaxem ona min talant gümüş verdi ki, padşahlığını möhkəmləndirmək üçün Pul onunla müttəfiq olsun.   <span class="verse" id="V20">20&#160;</span>Menaxem Aşşur padşahına vermək üçün İsrailin varlı adamlarının hamısından gümüş yığdı, onların hər birindən əlli şekel gümüş aldı. Onda Aşşur padşahı bu ölkədə qalmayıb geri qayıtdı.   </div><div class='p'> <span class="verse" id="V21">21&#160;</span>Menaxemin qalan işləri və etdiyi hər şey barədə İsrail padşahlarının salnamələr kitabında yazılmışdır.   <span class="verse" id="V22">22&#160;</span>Menaxem ataları ilə uyudu və yerinə oğlu Peqahya padşah oldu.   </div><div class='s'>İsrail padşahı Peqahya </div> <div class='p'> <span class="verse" id="V23">23&#160;</span>Yəhuda padşahı Azaryanın padşahlığının əllinci ilində Menaxem oğlu Peqahya Samariyada İsrail üzərində padşah oldu və iki il padşahlıq etdi.   <span class="verse" id="V24">24&#160;</span>O, Rəbbin gözündə pis olan işlər etdi və Nevat oğlu Yarovamın İsrailə etdirdiyi günahlardan əl çəkmədi.   <span class="verse" id="V25">25&#160;</span>Peqahyanın mühafizəçilər rəisi Remalya oğlu Peqah ona qəsd hazırladı, Gileadlılardan əlli nəfərin köməyi ilə Samariyada sarayın qalasında onu Arqov və Arye ilə birgə vurub öldürdü və onun yerinə padşah oldu.   </div><div class='p'> <span class="verse" id="V26">26&#160;</span>Peqahyanın qalan işləri və etdiyi hər şey barədə İsrail padşahlarının salnamələr kitabında yazılmışdır.   </div><div class='s'>İsrail padşahı Peqah </div> <div class='p'> <span class="verse" id="V27">27&#160;</span>Yəhuda padşahı Azaryanın padşahlığının əlli ikinci ilində Remalya oğlu Peqah Samariyada İsrail üzərində padşah oldu və iyirmi il padşahlıq etdi.   <span class="verse" id="V28">28&#160;</span>O, Rəbbin gözündə pis olan işlər etdi və Nevat oğlu Yarovamın İsrailə etdirdiyi günahlardan əl çəkmədi.   </div><div class='p'> <span class="verse" id="V29">29&#160;</span>İsrail padşahı Peqahın dövründə Aşşur padşahı Tiqlat-Pileser gəlib İyonu, Avel-Bet-Maakanı, Yanoahı, Qedeşi, Xasoru, Gileadı, Qalileyanı və bütün Naftali torpağını tutdu, əhalisini də Aşşura sürgün etdi.   <span class="verse" id="V30">30&#160;</span>Ela oğlu Huşə Remalya oğlu Peqaha qəsd hazırladı, onu vurub öldürdü və Uzziya oğlu Yotamın padşahlığının iyirminci ilində onun yerinə padşah oldu.   </div><div class='p'> <span class="verse" id="V31">31&#160;</span>Peqahın qalan işləri və etdiyi hər şey barədə İsrail padşahlarının salnamələr kitabında yazılmışdır.   </div><div class='s'>Yəhuda padşahı Yotam </div> <div class='r'>(2Saln. 27:1-9)  </div><div class='p'> <span class="verse" id="V32">32&#160;</span>İsrail padşahı Remalya oğlu Peqahın padşahlığının ikinci ilində Uzziya oğlu Yotam Yəhuda üzərində padşah oldu.   <span class="verse" id="V33">33&#160;</span>O, padşah olduğu vaxt iyirmi beş yaşında idi və Yerusəlimdə on altı il padşahlıq etdi. Anası Sadoq qızı Yeruşa idi.   <span class="verse" id="V34">34&#160;</span>Yotam atası Uzziyanın etdiyi kimi Rəbbin gözündə doğru olan işlər etdi.   <span class="verse" id="V35">35&#160;</span>Lakin səcdəgahlar aradan qaldırılmadı, xalq hələ səcdəgahlarda qurban gətirir və buxur yandırırdı. O, Rəbbin məbədinin yuxarı darvazasını düzəltdi.   </div><div class='p'> <span class="verse" id="V36">36&#160;</span>Yotamın qalan işləri və etdiyi hər şey barədə Yəhuda padşahlarının salnamələr kitabında yazılmışdır.   <span class="verse" id="V37">37&#160;</span>Rəbb o dövrdə Aram padşahı Resini və Remalya oğlu Peqahı Yəhudalıların üstünə göndərməyə başladı.   <span class="verse" id="V38">38&#160;</span>Yotam ataları ilə uyudu və babası Davudun şəhərində, atalarının yanında basdırıldı. Onun yerinə oğlu Axaz padşah oldu.   </div>