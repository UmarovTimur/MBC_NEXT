<div class='s'>Yerusəlimin gələcəyi </div> <div class='q'> <span class="verse" id="V1">1&#160;</span>Üsyankar, pozğun, qəddar şəhərin vay halına!   </div><div class='q'> <span class="verse" id="V2">2&#160;</span>Söz dinləmədi, ibrət dərsi almadı,  </div><div class='q'>Rəbbə güvənmədi, Allahına yaxınlaşmadı.   </div><div class='q'> <span class="verse" id="V3">3&#160;</span>Başçıları nərildəyən aslanlara bənzəyir,  </div><div class='q'>Hakimləri axşam gəzən ac qurdlar kimi  </div><div class='q'>Səhərə qədər bir şey qoymaz.   </div><div class='q'> <span class="verse" id="V4">4&#160;</span>Peyğəmbərləri məsuliyyətsiz, xain adamlardır,  </div><div class='q'>Kahinləri müqəddəs olanı murdarlayıb,  </div><div class='q'>Qanunun mənasını pozur.   </div><div class='q'> <span class="verse" id="V5">5&#160;</span>Amma şəhərin içində olan Rəbb salehdir,  </div><div class='q'>O haqsızlıq etməz.  </div><div class='q'>Hər yeni günün səhərində  </div><div class='q'>Durmadan ədalətini zühur etdirər,  </div><div class='q'>Amma haqsız adam utanmaq bilməz.   </div><div class='b'> &#160; </div> <div class='q'> <span class="verse" id="V6">6&#160;</span>Rəbb belə deyir:  </div><div class='q'>«Millətləri məhv etdim,  </div><div class='q'>Künc qüllələri dağıldı.  </div><div class='q'>Küçələrini viran qoydum,  </div><div class='q'>O küçələrdən artıq gəlib-keçən yoxdur!  </div><div class='q'>Şəhərləri xarabalığa döndü,  </div><div class='q'>Orada heç bir sakin də qalmadı.   </div><div class='q'> <span class="verse" id="V7">7&#160;</span>Mən dedim:  </div><div class='q'>“Xalqım Məndən qorxar,  </div><div class='q'>İbrət dərsi alar”.  </div><div class='q'>Onda məskənləri dağıdılmaz,  </div><div class='q'>Verdiyim cəzaların hamısı üzərlərinə gəlməz,  </div><div class='q'>Lakin onlar hər cür pozğun iş görməkdən zövq aldı».   </div><div class='b'> &#160; </div> <div class='q'> <span class="verse" id="V8">8&#160;</span>Buna görə Rəbb bəyan edir:  </div><div class='q'>«Şahid kimi qalxdığım  </div><div class='q'>Günə qədər Məni gözləyin.  </div><div class='q'>Çünki Mən millətləri yığmağı  </div><div class='q'>Padşahlıqları toplamağı qərara almışam.  </div><div class='q'>Qoy üzərlərinə qeyzimi, qızğın qəzəbimi töküm.  </div><div class='q'>Çünki qısqanc qəzəbimin odu ilə bütün yer üzü tələf olacaq.   </div><div class='q'> <span class="verse" id="V9">9&#160;</span>O zaman Mən xalqların nitqini dəyişib,  </div><div class='q'>Onlara pak dil verəcəyəm ki,  </div><div class='q'>Hamı Rəbbin adını çağırsın,  </div><div class='q'>Mənə çiyin-çiyinə xidmət etsinlər.   </div><div class='q'> <span class="verse" id="V10">10&#160;</span>Qürbətə dağılmış,  </div><div class='q'>Mənə səcdə edənlər  </div><div class='q'>Kuş çaylarının o tayından  </div><div class='q'>Mənə təqdimlər gətirəcək.   </div><div class='q'> <span class="verse" id="V11">11&#160;</span>O gün sən, ey xalqım,  </div><div class='q'>Mənə qarşı üsyankarlıq etdiyinə görə  </div><div class='q'>Daha xəcalətli olmayacaqsan.  </div><div class='q'>Çünki qürurlu, təkəbbürlü adamları  </div><div class='q'>Sənin arandan uzaqlaşdıracağam,  </div><div class='q'>Müqəddəs dağımda bir daha təkəbbürlü olmayacaqsan.   </div><div class='q'> <span class="verse" id="V12">12&#160;</span>Sizin aranızda itaətkar və məzlum bir xalqı sağ qoyacağam,  </div><div class='q'>Onlar Rəbbin adına pənah gətirəcək.   </div><div class='q'> <span class="verse" id="V13">13&#160;</span> İsraildən sağ qalanlar haqsızlıq etməyəcək!  </div><div class='q'>Kimsəni aldadaraq yalan söyləməyəcəklər,  </div><div class='q'>Çünki onlar qarnı tox yatacaq,  </div><div class='q'>Onları qorxudan olmayacaq».   </div><div class='s'>Sevinc nəğməsi </div> <div class='q'> <span class="verse" id="V14">14&#160;</span>Ey Sion qızı, tərənnüm elə,  </div><div class='q'>Ey İsrail, uca səslə çığır!  </div><div class='q'>Ey Yerusəlim qızı, bütün qəlbinlə sevin və fərəhlən!   </div><div class='q'> <span class="verse" id="V15">15&#160;</span>Rəbb sənin cəzanı ləğv etdi, düşmənlərini qovdu!  </div><div class='q'>İsrailin padşahı Rəbb səninlədir,  </div><div class='q'>Artıq pislikdən qorxmayacaqsan!   </div><div class='b'> &#160; </div> <div class='q'> <span class="verse" id="V16">16&#160;</span>O gün Yerusəlimə deyiləcək:  </div><div class='q'>«Qorxma, ey Sion, qoy əllərin taqətdən düşməsin!   </div><div class='q'> <span class="verse" id="V17">17&#160;</span>Allahın Rəbb,  </div><div class='q'>Qüvvətli Qurtarıcın səninlədir!  </div><div class='q'>O sənin üçün sevinib şadlanacaq,  </div><div class='q'>Səni məhəbbəti ilə yeniləşdirəcək,   </div><div class='q'>Sənin üçün tərənnümlə coşacaq!   </div><div class='q'> <span class="verse" id="V18">18&#160;</span>Bayram gününü qeyd edən kimi  </div><div class='q'>Mən sənin üzərindən bəlaları götürəcəyəm ki,  </div><div class='q'>Onlara görə xəcalətli olmayasan.    </div><div class='q'> <span class="verse" id="V19">19&#160;</span>Budur, vaxt gəlir,  </div><div class='q'>Mən sizə zülm edənlərin hamısını cəzalandıracağam,  </div><div class='q'>Şikəstləri qurtaracağam, sürgünləri yığacağam,  </div><div class='q'>Bütün dünyada çəkdikləri xəcaləti  </div><div class='q'>Şan-şöhrətə çevirəcəyəm.   </div><div class='q'> <span class="verse" id="V20">20&#160;</span>O zaman sizi toplayıb yurdunuza geri qaytaracağam.  </div><div class='q'>Görəcəksiniz, Mən sizi yenə firavan edəndə  </div><div class='q'>Bütün dünya xalqları arasında  </div><div class='q'>Sizə şan-şöhrət verəcəyəm»  </div><div class='q'>Rəbb deyir.   </div>