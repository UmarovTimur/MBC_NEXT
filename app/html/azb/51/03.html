<div class='p'> <span class="verse" id="V1">1&#160;</span>Beləliklə, Məsihlə birlikdə dirildiyinizə görə ucalardakı şeyləri axtarın. Orada Məsih Allahın sağında oturub.   <span class="verse" id="V2">2&#160;</span>Dünyəvi şeyləri deyil, ucalardakı şeyləri düşünün.   <span class="verse" id="V3">3&#160;</span>Çünki siz ölmüsünüz və həyatınız Məsihlə birlikdə Allahda saxlanılıb.   <span class="verse" id="V4">4&#160;</span>Həyatınız olan Məsih zühur edəndə siz də Onunla birgə izzətlə zühur edəcəksiniz.   </div><div class='p'> <span class="verse" id="V5">5&#160;</span>Buna görə cisminizin dünyəvi meylləri olan cinsi əxlaqsızlığı, murdarlığı, şəhvəti, pis ehtirası və bütpərəstliyə tay olan tamahkarlığı öldürün.   <span class="verse" id="V6">6&#160;</span>Bunlara görə Allahın qəzəbi itaətsizlərin üzərinə gəlir.   <span class="verse" id="V7">7&#160;</span>Əvvəllər siz bunların içində yaşayanda belə həyat sürdünüz.   <span class="verse" id="V8">8&#160;</span>İndi isə siz də qəzəbi, hiddəti, kini, böhtanı, ağzınızdan çıxan ədəbsiz sözlər kimi şeylərin hamısını kənara atın.   <span class="verse" id="V9">9&#160;</span>Bir-birinizə yalan deməyin, çünki köhnə mənliyinizi və onun əməllərini üzərinizdən çıxarıb   <span class="verse" id="V10">10&#160;</span>yeni mənliyə büründünüz. Yeni mənliyiniz onu Yaradanın surətinə bənzər şəkildə təzələnir ki, biliyiniz tam olsun.   <span class="verse" id="V11">11&#160;</span>Bu təzələnmədə Yunanla Yəhudi, sünnətli ilə sünnətsiz, barbar, Skif, qulla azad arasında fərq yoxdur: Məsih hər şeydir və hamımızdadır.   </div><div class='p'> <span class="verse" id="V12">12&#160;</span>Beləliklə, Allahın seçilmişləri, müqəddəsləri və sevimliləri kimi ürək mərhəməti, xeyirxahlıq, itaətkarlıq, həlimlik və səbirə bürünün.   <span class="verse" id="V13">13&#160;</span>Bir-birinizə dözün və birinizin digərindən şikayəti varsa, bağışlayın. Rəbb sizi bağışladığı kimi siz də bağışlayın.   <span class="verse" id="V14">14&#160;</span>Bütün bunlardan əlavə, kamil birliyin bağı olan məhəbbətə bürünün.   <span class="verse" id="V15">15&#160;</span>Məsihin sülhü qoy ürəklərinizdə münsiflik etsin, çünki bir bədənin üzvləri kimi bu sülhə dəvət olundunuz. Həmçinin şükür edənlər olun!   <span class="verse" id="V16">16&#160;</span>Qoy aranızda Məsihin kəlamı bütün zənginliyi ilə yaşasın. Bir-birinizə tam müdrikliklə təlim və nəsihət verin, məzmurlar, ilahilər və ruhani nəğmələr söyləyib ürəklərinizdə Allaha minnətdar ola-ola nəğmə oxuyun.   <span class="verse" id="V17">17&#160;</span>Dediyiniz və etdiyiniz hər şeyi Rəbb İsanın adı ilə edin, Onun vasitəsilə Ata Allaha şükür edin.   </div><div class='s'>Evdə olan münasibətlər </div> <div class='p'> <span class="verse" id="V18">18&#160;</span>Ey qadınlar, Rəbdə olanlara layiq olduğu kimi ərlərinizə tabe olun.   </div><div class='p'> <span class="verse" id="V19">19&#160;</span>Ey ərlər, öz arvadlarınızı sevin və onlarla sərt davranmayın.   </div><div class='p'> <span class="verse" id="V20">20&#160;</span>Ey övladlar, hər işdə ata-ananıza itaət edin, çünki bu, Rəbbi razı salır.   </div><div class='p'> <span class="verse" id="V21">21&#160;</span>Ey atalar, övladlarınızı incitməyin, yoxsa cəsarətləri qırılar.   </div><div class='p'> <span class="verse" id="V22">22&#160;</span>Ey qullar, hər işdə dünyəvi ağalarınıza itaət edin. Bunu insanları razı salmaq üçün gözə xoş görünən xidmətlə deyil, səmimi qəlbdən, Allahdan qorxaraq edin.   <span class="verse" id="V23">23&#160;</span>Gördüyünüz hər işi insanlar üçün deyil, Rəbb üçün edən kimi can-dildən edin.   <span class="verse" id="V24">24&#160;</span>Bilin ki, Rəbdən bunun əvəzinə irs alacaqsınız, çünki siz Rəbb Məsihə qulluq edirsiniz.   <span class="verse" id="V25">25&#160;</span>Kim haqsızlıq edərsə, işlətdiyi haqsızlığın əvəzini alacaq, çünki Rəbb tərəfkeşlik etməz.   </div>