<div class='s'>İmanlılar cəmiyyətinin başçıları </div> <div class='p'> <span class="verse" id="V1">1&#160;</span>Bu söz etibarlıdır: kim cəmiyyətdə nəzarətçi olmağa can atırsa, xeyirli iş arzu edir.   <span class="verse" id="V2">2&#160;</span>Nəzarətçi nöqsansız, tək arvadlı olaraq ona sadiq, ayıq, ağıllı-kamallı, ədəbli, qonaqpərvər olmalı, öyrətməyi bacarmalıdır.   <span class="verse" id="V3">3&#160;</span>Şərab düşkünü olmamalı; zorakı deyil, mülayim olmalı; davakar və pulpərəst olmamalıdır.   <span class="verse" id="V4">4&#160;</span>Öz evini yaxşı idarə etməli, tam bir ləyaqətlə uşaqlarını öz tabeliyində saxlamalıdır.   <span class="verse" id="V5">5&#160;</span>Öz şəxsi evini idarə edə bilməyən Allahın cəmiyyətinin qayğısına necə qala bilər?   <span class="verse" id="V6">6&#160;</span>Nəzarətçi yeni iman etmiş adam olmamalıdır. Yoxsa qürurlanıb iblisin uğradığı eyni mühakiməyə uğraya bilər.   <span class="verse" id="V7">7&#160;</span>Kənar insanlar tərəfindən də yaxşı bir insan kimi tanınmalıdır. Belə ki iblisin qurduğu tora düşüb utandırılmasın.   </div><div class='p'> <span class="verse" id="V8">8&#160;</span>Cəmiyyət xidmətçiləri də ləyaqətli olmalıdır. Riyakar, şərab düşkünü yaxud haqsız qazanca həris olmamalıdır.   <span class="verse" id="V9">9&#160;</span>İman sirrini təmiz vicdanla saxlamalıdırlar.   <span class="verse" id="V10">10&#160;</span>Onlar da əvvəlcədən sınaqdan keçsinlər, əgər nöqsanları olmazsa, o zaman xidmət etsinlər.   <span class="verse" id="V11">11&#160;</span>Qadınlar da böhtançı deyil, ləyaqətli, ayıq və hər şeydə sadiq olmalıdırlar.   <span class="verse" id="V12">12&#160;</span>Xidmətçilər tək arvadlı olaraq ona sadiq olsun, öz uşaqlarını və evlərini yaxşı idarə etsinlər.   <span class="verse" id="V13">13&#160;</span>Çünki yaxşı xidmət edənlər özləri üçün yaxşı bir mövqe və Məsih İsaya olan imanlarında böyük cəsarət qazanırlar.   </div><div class='s'>Böyük sirr </div> <div class='p'> <span class="verse" id="V14">14&#160;</span>Tezliklə yanına gəlmək ümidi ilə bu şeyləri sənə yazıram ki,   <span class="verse" id="V15">15&#160;</span>əgər geciksəm belə, sən Allahın ev xalqı arasında necə həyat sürmək lazım olduğunu biləsən. Bu xalq var olan Allahın cəmiyyəti, həqiqətin dirəyi və bünövrəsidir.   <span class="verse" id="V16">16&#160;</span>Şübhəsiz ki, möminliyin sirri böyükdür:  </div><div class='q'>O, cismən zühur etdi,  </div><div class='q'>Ruh tərəfindən təsdiq olundu,  </div><div class='q'>Mələklərə göründü,  </div><div class='q'>Millətlərə vəz olundu,  </div><div class='q'>Dünyada Ona iman edildi,  </div><div class='q'>İzzətlə göyə çəkildi.   </div>