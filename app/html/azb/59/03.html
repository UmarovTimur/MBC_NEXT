<div class='s'>Dil haqqında </div> <div class='p'> <span class="verse" id="V1">1&#160;</span>Qardaşlarım, bildiyiniz kimi biz müəllimlər daha ciddi bir mühakimədən keçəcəyik. Bu səbəbə görə də çoxunuz müəllim olmayın.   <span class="verse" id="V2">2&#160;</span>Çünki hamımız çox büdrəyirik. Sözləri ilə büdrəməyən bir kimsə bütün bədəni də yüyənləyə bilən kamil bir insandır.   <span class="verse" id="V3">3&#160;</span>Bizə itaət etsinlər deyə atların ağzına yüyən taxırıq, beləcə bütün bədənlərini döndəririk.   <span class="verse" id="V4">4&#160;</span>Bax gəmilər də böyük olduqları və güclü küləklər tərəfindən aparıldıqları halda sükançının könlü haraya istəyirsə, kiçicik bir sükanla oraya dönür.   <span class="verse" id="V5">5&#160;</span>Dil də elədir, bədənin kiçik üzvüdür, amma çox öyünür.  </div><div class='p'>Baxın, balaca bir qığılcım böyük bir meşəni yandırır!   <span class="verse" id="V6">6&#160;</span>Dil də oddur. Dil bədən üzvlərimizin arasında haqsızlıq dünyasıdır. O bütün bədənimizi ləkələyir və özü cəhənnəmdən odlandırıldığı kimi həyatımızın gedişatını da odlandırır.   <span class="verse" id="V7">7&#160;</span>Çünki istər heyvanların, istərsə də quşların, istər sürünənlərin, istərsə də dəniz məxluqlarının hər cinsi insan nəsli tərəfindən əhliləşdirilir və əhliləşdirilmişdir.   <span class="verse" id="V8">8&#160;</span>Amma dili heç bir insan əhliləşdirə bilmir. Dil qarşısıalınmaz bəladır və öldürücü zəhərlə doludur.   <span class="verse" id="V9">9&#160;</span>Dilimizlə Rəbb Ataya alqış edirik. Dilimizlə də Allahın surətində yaradılmış insanları lənətləyirik.   <span class="verse" id="V10">10&#160;</span>Alqış və lənət eyni ağızdan çıxır. Qardaşlarım, bu belə olmamalıdır.   <span class="verse" id="V11">11&#160;</span>Bir bulağın eyni gözündən şirin və acı su çıxarmı?   <span class="verse" id="V12">12&#160;</span>Qardaşlarım, əncir ağacı zeytun və üzüm tənəyi də əncir yetişdirə bilərmi? Eləcə də şor bulaqdan şirin su gələ bilməz.   </div><div class='s'>Həqiqi müdriklik </div> <div class='p'> <span class="verse" id="V13">13&#160;</span>Aranızda müdrik və dərrakəli olan varmı? Qoy o öz yaxşı həyat tərzi ilə, müdriklikdən yaranan həlimliklə yaxşı əməllərini göstərsin.   <span class="verse" id="V14">14&#160;</span>Amma ürəyinizdə acı qısqanclıq, xudbin ehtiras varsa, öyünməyin və həqiqəti inkar etməyin.   <span class="verse" id="V15">15&#160;</span>Belə müdriklik yuxarıdan nazil olan müdriklik deyil, ancaq dünyəvi, ruhani olmayan və şeytani müdriklikdir.   <span class="verse" id="V16">16&#160;</span>Çünki harada qısqanclıq və xudbin ehtiras varsa, orada qarışıqlıq və hər cür pis əməl vardır.   <span class="verse" id="V17">17&#160;</span>Amma yuxarıdan nazil olan müdriklik əvvəla safdır, sonra da sülhpərvərdir, mülayimdir, itaətlidir, mərhəmət və xeyirli bəhrələrlə doludur, qərəzsizdir, riyasızdır.   <span class="verse" id="V18">18&#160;</span>Sülh yaradanların əkdiyi sülh toxumlarından salehlik bəhrəsi yetişir.   </div>