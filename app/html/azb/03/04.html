<div class='s'>Günah qurbanı </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«İsrail övladlarına belə de: “Əgər kimsə etməməli olduğu halda Rəbbin bütün əmrlərindən birini bilmədən pozarsa, qoy bunlara əməl etsin.   </div><div class='p'> <span class="verse" id="V3">3&#160;</span>Əgər məsh edilmiş baş kahin günah işlədib xalqı da borclu etsə, o günaha görə Rəbbə günah qurbanı olaraq qüsursuz bir buğa təqdim etsin.   <span class="verse" id="V4">4&#160;</span>Buğanı Hüzur çadırının girişinə, Rəbbin hüzuruna gətirsin və əllərini heyvanın başına qoyub onu Rəbbin hüzurunda kəssin.   <span class="verse" id="V5">5&#160;</span>Sonra məsh edilmiş kahin buğanın qanından götürüb Hüzur çadırına gətirsin.   <span class="verse" id="V6">6&#160;</span>Kahin barmağını qana batıraraq Rəbbin hüzurunda Müqəddəs yerin pərdəsi qabağında yeddi dəfə çiləsin.   <span class="verse" id="V7">7&#160;</span> Sonra kahin Hüzur çadırında, Rəbbin önündə olan ətirli buxur qurbangahının buynuzlarına o qandan çəksin, buğanın qanının qalan hissəsini isə Hüzur çadırının girişindəki yandırma qurbanları üçün qurulan qurbangahın altlığına töksün.   <span class="verse" id="V8">8&#160;</span>Qoy sonra kahin günah qurbanı olan buğanın piyini bütövlükdə götürsün. İçalatı örtən piyi və üstündəki bütün piyi,   <span class="verse" id="V9">9&#160;</span>belindəki hər iki böyrəyi və üstündəki piyi, qaraciyərin quyruğa bənzər hissəsini – bunları böyrəkləri ilə birgə çıxartsın.   <span class="verse" id="V10">10&#160;</span>Bunların hamısı ünsiyyət qurbanı olan mal-qaradan götürüldüyü kimi götürülsün və həmin kahin onları yandırma qurbanları üçün qurulan qurbangahda tüstülədib yandırsın.   <span class="verse" id="V11">11&#160;</span>Buğanın dərisini, başından budlarına qədər bütün ətini – içalatını, bağırsaqlarını,   <span class="verse" id="V12">12&#160;</span>hər qalan hissəsini düşərgədən kənara çıxarıb kül tökülən pak bir yerə atsın və orada odunla yandırsın.   </div><div class='p'> <span class="verse" id="V13">13&#160;</span>Əgər bütün İsrail icması bilmədən günah işlətsə, bu onların nəzərindən qaçsa və etməməli olduqları halda Rəbbin bütün əmrlərindən birini pozub təqsirkar olsalar,   <span class="verse" id="V14">14&#160;</span>işlədikləri günah aşkara çıxanda camaat günah qurbanı olaraq bir buğa götürüb Hüzur çadırının qabağına gətirsin.   <span class="verse" id="V15">15&#160;</span>İcmanın ağsaqqalları Rəbbin hüzurunda əllərini buğanın başına qoyub onu kəssinlər.   <span class="verse" id="V16">16&#160;</span>Sonra məsh edilmiş kahin buğanın qanından götürüb Hüzur çadırına gətirsin.   <span class="verse" id="V17">17&#160;</span>Kahin barmağını qana batırıb Rəbbin hüzurunda pərdənin qabağına yeddi dəfə çiləsin.   <span class="verse" id="V18">18&#160;</span>Sonra kahin Hüzur çadırında Rəbbin önündəki qurbangahın buynuzlarına o qanı çəksin və buğanın qanının qalan hissəsini isə Hüzur çadırının girişindəki yandırma qurbanları üçün qurulan qurbangahın altlığına töksün.   <span class="verse" id="V19">19&#160;</span>Sonra o heyvanın bütün piyini götürərək qurbangahda tüstülədib yandırsın;   <span class="verse" id="V20">20&#160;</span>günah qurbanı olan buğaya nə cür etsə, bu buğaya da eyni cür etsin. Bununla kahin xalq üçün kəffarə etsin ki, xalq bağışlansın.   <span class="verse" id="V21">21&#160;</span>Sonra kahin buğanı düşərgədən kənara çıxarıb əvvəlki buğanı yandıran kimi yandırsın. Bu, camaat üçün verilən günah qurbanıdır.   </div><div class='p'> <span class="verse" id="V22">22&#160;</span>Başçılardan biri günah işlədərək etməməli olduğu halda Allahı Rəbbin bütün əmrlərindən birini bilmədən pozub təqsirkar olsa,   <span class="verse" id="V23">23&#160;</span>işlətdiyi günah özünə aşkar olanda qoy qurban olaraq qüsursuz təkə gətirsin;   <span class="verse" id="V24">24&#160;</span>əlini təkənin başına qoyub onu Rəbbin hüzurunda – yandırma qurbanlar kəsilən yerdə onu kəssin. Bu, günah qurbanıdır.   <span class="verse" id="V25">25&#160;</span>Sonra kahin barmağı ilə günah qurbanının qanından bir az götürüb yandırma qurbanları üçün qurulan qurbangahın buynuzlarına çəksin. Qanın qalan hissəsini isə həmin qurbangahın altlığına töksün.   <span class="verse" id="V26">26&#160;</span>Sonra o heyvanın bütün piyini ünsiyyət qurbanının piyi kimi qurbangahda tüstülədib yandırsın. Bununla kahin o adam üçün günahını kəffarə etsin ki, o bağışlansın.   </div><div class='p'> <span class="verse" id="V27">27&#160;</span>Əgər ölkə xalqından bir nəfər etməməli olduğu halda Rəbbin əmrlərindən birini pozaraq bilmədən günah işlədib bu günahda təqsirkar olsa,   <span class="verse" id="V28">28&#160;</span>işlətdiyi günah özünə aşkar olanda qoy o, günahına görə özü üçün qurban – qüsursuz dişi keçi gətirsin   <span class="verse" id="V29">29&#160;</span>və əlini günah qurbanının başına qoyub bu qurbanı yandırma qurbanları kəsilən yerdə kəssin.   <span class="verse" id="V30">30&#160;</span>Sonra kahin barmağı ilə qurbanın qanından bir az götürüb yandırma qurbanları üçün qurulan qurbangahın buynuzlarına çəksin; qanın qalan hissəsini isə qurbangahın altlığına töksün.   <span class="verse" id="V31">31&#160;</span>Sonra heyvanın bütün piyini ünsiyyət qurbanının piyini çıxardığı kimi çıxarıb onu Rəbbin xoşuna gələn ətir kimi qurbangahda tüstülədib yandırın. Bununla kahin o adam üçün kəffarə etsin ki, o bağışlansın.   </div><div class='p'> <span class="verse" id="V32">32&#160;</span>Əgər adam günah qurbanı olaraq qoyun gətirsə, qoy o, qüsursuz dişi heyvan gətirsin   <span class="verse" id="V33">33&#160;</span>və əlini günah qurbanının başına qoysun və onu yandırma qurbanları kəsilən yerdə kəssin.   <span class="verse" id="V34">34&#160;</span>Sonra kahin öz barmağı ilə günah qurbanının qanından bir az götürüb yandırma qurbanları üçün qurulan qurbangahın buynuzlarına çəksin; qanın qalan hissəsini isə qurbangahın altlığına töksün.   <span class="verse" id="V35">35&#160;</span>Sonra o adam heyvanın bütün piyini ünsiyyət qurbanı olan qoyunun piyi kimi çıxarsın və kahin onu qurbangahda Rəbb üçün verilən yandırma təqdimi üzərində tüstülədib yandırsın. Bununla kahin o adam üçün işlətdiyi günahı kəffarə etsin ki, o bağışlansın.   </div>