<div class='s'>Əti yeyilən və yeyilməyən heyvanlar </div> <div class='r'>(Qanun. 14:3-21)  </div><div class='p'> <span class="verse" id="V1">1&#160;</span>Rəbb Musa ilə Haruna belə dedi:   <span class="verse" id="V2">2&#160;</span>«İsrail övladlarına belə deyin: “Quruda yaşayan heyvanlardan belələrinin ətini yemək olar.   <span class="verse" id="V3">3&#160;</span>Hər hansı qoşadırnaqlı gövşəyən heyvanın ətini yeyə bilərsiniz.   <span class="verse" id="V4">4&#160;</span>Lakin gövşəyən yaxud qoşadırnaqlı heyvanlar içində bunları yeməyin: dəvə, çünki o gövşəsə də, qoşadırnaqlı deyil, buna görə də sizin üçün haramdır;   <span class="verse" id="V5">5&#160;</span>qayadovşanı, çünki o gövşəsə də qoşadırnaqlı deyil, buna görə də sizin üçün haramdır;   <span class="verse" id="V6">6&#160;</span>dovşan, çünki o gövşəsə də qoşadırnaqlı deyil, buna görə də sizin üçün haramdır;   <span class="verse" id="V7">7&#160;</span>donuz, çünki o qoşadırnaqlı olsa da, gövşəmir, buna görə də sizin üçün haramdır.   <span class="verse" id="V8">8&#160;</span>Onların nə ətini yeyin, nə də leşinə toxunun, onlar sizin üçün haramdır.   </div><div class='p'> <span class="verse" id="V9">9&#160;</span>Sularda, dənizlərdə yaxud çaylarda yaşayan heyvanlardan üzgəcləri və pulcuqları olanların hamısını yeyə bilərsiniz.   <span class="verse" id="V10">10&#160;</span>Amma sularda, dənizlərdə yaxud çaylarda qaynaşan heyvanlardan üzgəcləri və pulcuqları olmayan hər canlı məxluq sizin üçün iyrənc olsun.   <span class="verse" id="V11">11&#160;</span>Onların ətini yeməyin və leşindən iyrənin; onlar sizin üçün iyrənc olsun.   <span class="verse" id="V12">12&#160;</span>Sularda üzgəcləri və pulcuqları olmayanların hamısı sizin üçün iyrənc olsun.   </div><div class='p'> <span class="verse" id="V13">13&#160;</span>Quşlardan bunları iyrənc olduğuna görə yeməyin: qartal, keçələkərkəs, qaraquş,   <span class="verse" id="V14">14&#160;</span>çalağan, bütün şahin cinsindən olanlar,   <span class="verse" id="V15">15&#160;</span>bütün qarğa cinsindən olanlar,   <span class="verse" id="V16">16&#160;</span>dəvəquşu, bayquş, qağayı, bütün qırğı cinsindən olanlar,   <span class="verse" id="V17">17&#160;</span>yapalaq, qarabatdaq, böyük bayquş,   <span class="verse" id="V18">18&#160;</span>ağ bayquş, qutan, leş kərkəsi,   <span class="verse" id="V19">19&#160;</span>leylək, bütün vağ cinsindən olanlar, şanapipik, yarasa.   </div><div class='p'> <span class="verse" id="V20">20&#160;</span>Dördayaqla gəzən, qanadlı qaynaşan heyvanların hamısı da sizin üçün iyrənc olsun.   <span class="verse" id="V21">21&#160;</span>Lakin dördayaqla gəzən, qanadlı qaynaşan heyvanlardan yerdə sıçramaq üçün oynaqlı ayaqları olanları yeyə bilərsiniz;   <span class="verse" id="V22">22&#160;</span>onlardan bütün çəyirtkə cinsindən olanları, bütün keçəl çəyirtkə cinsindən olanları, bütün sisək cinsindən olanları, bütün şala cırcıraması cinsindən olanları yemək olar.   <span class="verse" id="V23">23&#160;</span>Bütün digər dördayaqlı qanadlı qaynaşan heyvanlar isə sizin üçün iyrənc olsun.   </div><div class='p'> <span class="verse" id="V24">24&#160;</span>Bu heyvanlardan siz özünüz murdar ola bilərsiniz. Hər kim onların leşinə toxunursa, axşama qədər murdar sayılsın.   <span class="verse" id="V25">25&#160;</span>Onların leşindən bir hissəsini daşıyan hər kəs də geyimlərini yusun; axşama qədər murdar sayılsın.   <span class="verse" id="V26">26&#160;</span>Qoşadırnağı olmayan yaxud gövşəməyən hər dırnaqlı heyvan sizin üçün murdar olsun. Onların leşinə toxunan hər kəs murdar sayılsın.   <span class="verse" id="V27">27&#160;</span>Pəncələri üstündə yeriyən dördayaqlı hər heyvan sizin üçün murdar olsun; onların leşinə toxunan hər kəs axşama qədər murdar sayılsın.   <span class="verse" id="V28">28&#160;</span>Onların leşini daşıyan geyimlərini yusun və axşama qədər murdar sayılsın. Bu heyvanlar sizin üçün murdar sayılsın.   </div><div class='p'> <span class="verse" id="V29">29&#160;</span>Yerdə qaynaşan heyvanlar arasında sizin üçün murdar olan bunlardır: kor siçan, siçan, hər növ kərtənkələ,   <span class="verse" id="V30">30&#160;</span>gekkon, varan, kərtəncik, kələz, buqələmun.   <span class="verse" id="V31">31&#160;</span>Bunlar bütün qaynaşan heyvanlar arasında sizin üçün murdar olsun. Onların leşinə toxunan hər kəs axşamadək murdar sayılsın.   <span class="verse" id="V32">32&#160;</span>Onlardan birisinin leşi üstünə düşən hər şey murdar sayılsın. Hər taxta, parça, dəri yaxud giş əşya nə cür iş üçün işlənsə, suya salınsın. Axşama qədər murdar sayılsın, axşamdan sonra təmiz sayılsın.   <span class="verse" id="V33">33&#160;</span>Onlardan biri gil qabın içinə düşsə, onun içindəki hər şey murdar sayılsın və qab qırılsın.   <span class="verse" id="V34">34&#160;</span>Belə bir qabdan su xörəyin içinə tökülsə, o xörək murdarlanır. Bu cür qabın içində hər içki murdarlanır.   <span class="verse" id="V35">35&#160;</span>O heyvanlardan birinin leşi üstünə düşən hər bir şey murdar sayılsın. İstər təndir, istərsə də ocaq sökülsün, çünki murdarlanıb; onlar sizin üçün murdar olsun.   <span class="verse" id="V36">36&#160;</span>Ancaq su bulağı yaxud su anbarı pak sayılsın. Bu heyvanların leşinə toxunan hər kəs murdar sayılsın.   <span class="verse" id="V37">37&#160;</span>Bunlardan birinin leşi əkin üçün ayrılmış toxumun üstünə düşərsə, o toxum təmiz sayılsın.   <span class="verse" id="V38">38&#160;</span>Amma leş suya salınmış toxumun üstünə düşərsə, toxum sizin üçün murdar olsun.   </div><div class='p'> <span class="verse" id="V39">39&#160;</span>Əti sizin üçün yeməli olan heyvanlardan biri ölərsə, leşinə toxunan adam axşama qədər murdar sayılsın.   <span class="verse" id="V40">40&#160;</span>O heyvanın leşindən yeyən adam geyimini yusun və axşama qədər murdar sayılsın. Leşini daşıyan adam da geyimləri yusun və axşama qədər murdar sayılsın.   </div><div class='p'> <span class="verse" id="V41">41&#160;</span>Yer üzündə sürünən hər qaynaşan heyvan sizin üçün iyrənc olsun; onu yeməyin.   <span class="verse" id="V42">42&#160;</span>İstər qarnı üstündə, istər dörd ayağı ilə sürünən ya da yer üzündəki çoxayaqlı olan qaynaşan heyvanlardan yeməyin, çünki onlar iyrəncdir.   <span class="verse" id="V43">43&#160;</span>Qaynaşan heyvanların heç biri ilə özünüzü iyrənc edib murdarlamayın, çünki onlara görə siz murdar olarsınız.   </div><div class='p'> <span class="verse" id="V44">44&#160;</span> Allahınız Rəbb Mənəm. Özünüzü təqdis edin və müqəddəs olun, çünki Mən müqəddəsəm; özünüzü yerdə sürünən heç bir qaynaşan heyvanla murdar etməyin.   <span class="verse" id="V45">45&#160;</span>Çünki Allahınız olmaq üçün sizi Misir torpağından çıxaran Rəbb Mənəm. Müqəddəs olun, çünki Mən müqəddəsəm”».   </div><div class='p'> <span class="verse" id="V46">46&#160;</span>Heyvan, quş, sularda üzən hər cür canlı məxluq, yer üzündə qaynaşan hər cür heyvan haqqında təlimat budur.   <span class="verse" id="V47">47&#160;</span>Bununla pakla murdar şeylər arasında, yeyilən və yeyilməyən heyvanlar arasında fərq qoyulur.   </div>