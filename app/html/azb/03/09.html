<div class='s'>Harun qurban gətirir </div> <div class='p'> <span class="verse" id="V1">1&#160;</span>Bundan səkkiz gün sonra Musa Harunla oğullarını və İsrail ağsaqqallarını yanına çağırıb   <span class="verse" id="V2">2&#160;</span>Haruna dedi: «Özün üçün günah qurbanı kimi qüsursuz bir erkək dana və yandırma qurbanı kimi qüsursuz bir qoç götür və Rəbbin hüzurunda təqdim et.   <span class="verse" id="V3">3&#160;</span>Sonra İsrail övladlarına de: “Günah qurbanı kimi bir təkə, yandırma qurbanı kimi birillik qüsursuz bir dana və birillik qüsursuz bir toğlu,   <span class="verse" id="V4">4&#160;</span>Rəbbin hüzurunda kəsilən ünsiyyət qurbanları kimi bir buğa, bir qoç və zeytun yağı ilə yoğrulmuş taxıl təqdimləri götürün. Çünki bu gün Rəbb sizə görünəcək”».   </div><div class='p'> <span class="verse" id="V5">5&#160;</span>Musanın əmr etdiyi hər şey Hüzur çadırının önünə gətirildi. Sonra bütün icma yaxınlaşıb Rəbbin hüzurunda durdu.   <span class="verse" id="V6">6&#160;</span>Musa dedi: «Rəbb bu işi əmr etdi ki, siz əməl edəsiniz, onda Rəbbin izzəti sizə görünəcək».   <span class="verse" id="V7">7&#160;</span> Musa Haruna dedi: «Qurbangaha yaxınlaş və özün üçün günah qurbanı ilə yandırma qurbanını gətir. Həm özünün, həm də xalqının günahlarını bunlarla kəffarə et. Xalqın qurbanını da təqdim edərək onların günahını bununla kəffarə et. Rəbb əmr etdiyi kimi olsun».   </div><div class='p'> <span class="verse" id="V8">8&#160;</span>Harun qurbangaha yaxınlaşıb özü üçün günah qurbanı olan dananı kəsdi.   <span class="verse" id="V9">9&#160;</span>Onun qanını Harunun oğulları atalarına təqdim etdilər. Harun barmağını qana batırıb qurbangahın buynuzlarına çəkdi; qanın qalan hissəsini isə qurbangahın altlığına tökdü.   <span class="verse" id="V10">10&#160;</span>Sonra günah qurbanının piyini, böyrəklərini, qaraciyərini, quyruğa bənzər hissəsini qurbangahda tüstülədib yandırdı. Rəbbin Musaya əmr etdiyi kimi oldu.   <span class="verse" id="V11">11&#160;</span>Qurbanın əti ilə dərisini düşərgənin kənarında yandırdı.   </div><div class='p'> <span class="verse" id="V12">12&#160;</span>Bundan sonra Harun yandırma qurbanını kəsdi. Onun qanını Harunun oğulları atalarına gətirdilər; o da qanı qurbangahın hər tərəfinə səpdi.   <span class="verse" id="V13">13&#160;</span>Parça-parça kəsilən qurbanı və başını Haruna gətirdilər; o da onları qurbangahda tüstülədib yandırdı.   <span class="verse" id="V14">14&#160;</span>Qurbanın içalatı ilə budlarını yuyaraq qurbangahda yandırma qurbanı ilə birgə tüstülədib yandırdı.   </div><div class='p'> <span class="verse" id="V15">15&#160;</span>Bundan sonra Harun xalqın qurbanını təqdim etdi. Xalq üçün günah qurbanı olan təkəni götürüb kəsdi; onu birinci günah qurbanı kimi gətirdi.   <span class="verse" id="V16">16&#160;</span>Yandırma qurbanı üçün heyvan gətirdi və onu qayda-qanuna uyğun olaraq təqdim etdi.   <span class="verse" id="V17">17&#160;</span>Sonra Harun taxıl təqdimini gətirdi. Səhər təqdim olunan yandırma qurbanından savayı ovuclarını taxıl təqdimi ilə doldurub qurbangahda tüstülədərək yandırdı.   </div><div class='p'> <span class="verse" id="V18">18&#160;</span> Harun xalq üçün ünsiyyət qurbanı olan buğanı və qoçu kəsdi. Harunun oğulları bunların qanını atalarına gətirdilər; o da qanı qurbangahın hər tərəfinə səpdi.   <span class="verse" id="V19">19&#160;</span>Buğanın və qoçun piyini, quyruğunu, içalatı örtən piyini, böyrəklərini, qaraciyərinin quyruğa bənzər hissəsini götürüb   <span class="verse" id="V20">20&#160;</span>döş ətlərini üstünə qoydular. Harun da bu piyi qurbangahda tüstülədib yandırdı,   <span class="verse" id="V21">21&#160;</span>döş ətlərini isə sağ budları ilə birlikdə Rəbbin önündə yellədərək təqdim etdi. Rəbbin Musaya əmr etdiyi kimi oldu.   </div><div class='p'> <span class="verse" id="V22">22&#160;</span> Harun günah qurbanını, yandırma qurbanını və ünsiyyət qurbanını gətirdikdən sonra əllərini xalqa doğru uzadıb onlara xeyir-dua verdi. Sonra o aşağı düşdü.   </div><div class='p'> <span class="verse" id="V23">23&#160;</span>Musa ilə Harun Hüzur çadırına girdilər. Sonra onlar çıxıb birlikdə xalqa xeyir-dua verdilər. O vaxt Rəbbin izzəti bütün xalqa göründü   <span class="verse" id="V24">24&#160;</span>və Rəbbin hüzurundan od çıxıb qurbangahdakı yandırma qurbanı ilə piyi yandıraraq yox etdi. Bütün xalq bunu görərək sevincdən qışqırıb üzüstə yerə döşəndi.   </div>