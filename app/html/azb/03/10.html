<div class='s'>Nadavla Avihunun məhv olması </div> <div class='p'> <span class="verse" id="V1">1&#160;</span>Harun oğulları Nadav və Avihu buxurdanlarını götürüb içinə közərmiş kömürlə buxur qoydular və Rəbbin önünə haram od gətirdilər. Belə təqdimi Rəbb əmr etməmişdi.   <span class="verse" id="V2">2&#160;</span>Rəbb hüzurundan od göndərib onları məhv etdi. Onlar Rəbbin hüzurunda öldülər.   <span class="verse" id="V3">3&#160;</span>Musa Haruna dedi: «Budur, Rəbb belə demişdir:  </div><div class='q'>“Mənə yaxınlaşanlar Məni müqəddəs saysınlar;  </div><div class='q'>Bütün xalq Məni izzətləndirsin”».  </div><div class='m'>Harun isə susurdu.   </div><div class='p'> <span class="verse" id="V4">4&#160;</span>Musa Harunun əmisi Uzzielin oğulları Mişaellə Elsafanı çağırıb dedi: «Yaxın gəlin və qardaşlarınızın cəsədlərini Müqəddəs yerin önündən düşərgənin kənarına aparıb qoyun».   <span class="verse" id="V5">5&#160;</span>Musa bu sözü deyən kimi onlar yaxınlaşdılar və cəsədləri xirqələri əynindəcə düşərgənin kənarına aparıb qoydular.   <span class="verse" id="V6">6&#160;</span>Musa Haruna və onun sağ qalan oğulları Eleazar və İtamara dedi: «Siz yas tutaraq saçlarınızı dağıtmayın, geyimlərinizi cırmayın. Yoxsa ölərsiniz və Rəbb bütün icmaya qəzəblənər. Ancaq bütün İsrailli soydaşlarınız Rəbbin yandırdığı adamların yasını tutsun.   <span class="verse" id="V7">7&#160;</span>Hüzur çadırının girişindən kənara çıxmayın, yoxsa ölərsiniz, çünki Rəbbin məsh yağı sizin üstünüzdədir». Onlar da Musanın dediyi kimi etdilər.   </div><div class='s'>Kahinlər üçün təlimat </div> <div class='p'> <span class="verse" id="V8">8&#160;</span>Rəbb Haruna dedi:   <span class="verse" id="V9">9&#160;</span>«Sən və övladların Hüzur çadırına nə şərab, nə də başqa kefləndirici içki içib girməyin, yoxsa ölərsiniz. Qoy bu, nəsildən-nəslə sizin üçün əbədi qayda olsun.   <span class="verse" id="V10">10&#160;</span> Müqəddəslə adi şeyləri ayırd edin, həm də pak və murdar şeylər arasında fərq qoyun.   <span class="verse" id="V11">11&#160;</span>Mənim Musa vasitəsilə bəyan etdiyim bütün qaydaları İsrail övladlarına öyrədin».   </div><div class='p'> <span class="verse" id="V12">12&#160;</span> Musa Haruna və sağ qalan oğulları Eleazarla İtamara dedi: «Rəbb üçün verilən yandırma təqdimlərindən qalan taxıl təqdimini götürün və mayasız çörək bişirib qurbangahın yanında yeyin, çünki bu ən müqəddəsdir.   <span class="verse" id="V13">13&#160;</span>Onu müqəddəs bir yerdə yeyin, mənə verilmiş əmrə görə bu, Rəbb üçün verilən yandırma təqdimlərindən sənin və övladlarının payına düşür.   <span class="verse" id="V14">14&#160;</span> Yellədilən döş ətini və qaldırılan bud ətini isə sən, oğulların və qızların pak bir yerdə yeyin; çünki bunlar İsrail övladlarının ünsiyyət qurbanlarından sənin və övladlarının payı kimi ayrılıb.   <span class="verse" id="V15">15&#160;</span>Qaldırılan bud ətini və yellədilən döş ətini Rəbbin önündə yellətmək üçün yandırma təqdimi olan piylə birlikdə gətirin. Bu sizin və övladlarınızın əbədi payı olacaq. Rəbb belə əmr etmişdir».   </div><div class='p'> <span class="verse" id="V16">16&#160;</span> Musa günah qurbanı olan təkəni axtardı. O isə yandırılmışdı. Musa Harunun sağ qalan oğullarına – Eleazara və İtamara qəzəblənib dedi:   <span class="verse" id="V17">17&#160;</span>«Siz nə üçün günah qurbanını müqəddəs sayılan yerdə yemədiniz? Çünki bu qurban ən müqəddəsdir və sizə verilib ki, onunla icmanın günahlarının cəzasını üzərindən götürüb onlar üçün Rəbbin önündə kəffarə edəsiniz.   <span class="verse" id="V18">18&#160;</span>Təkənin qanı içəri, Müqəddəs yerə gətirilmədi. Mən sizə əmr etdiyim kimi siz onun ətini mütləq Müqəddəs yerdə yeməli idiniz».   <span class="verse" id="V19">19&#160;</span>Harun Musaya dedi: «Bu gün günah qurbanı və yandırma qurbanı Rəbbin önündə təqdim olunmuşdur. Ancaq başıma belə iş gəldi. Əgər mən bu gün günah qurbanını yemiş olsaydım, o, Rəbbə məqbul olardımı?»   <span class="verse" id="V20">20&#160;</span>Musa bunu eşidib razılaşdı.   </div>