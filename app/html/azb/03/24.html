<div class='s'>Rəbbin hüzurunda yanan çıraq </div> <div class='r'>(Çıx. 27:20-21)  </div><div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«İsrail övladlarına əmr et ki, işıq yandırmaq üçün sənə zeytundan çəkilmiş xalis yağ gətirsinlər. Bu yağdan çıraqlar daima   <span class="verse" id="V3">3&#160;</span>Hüzur çadırında, şəhadət pərdəsinin bayır tərəfində yansın. Harun onu hər axşam Rəbbin hüzurunda yandırıb səhərə qədər nəzarət etsin. Bu, nəsildən-nəslə sizin üçün əbədi qayda olsun.   <span class="verse" id="V4">4&#160;</span>Rəbbin hüzurunda xalis qızıldan düzəlmiş çıraqdandakı çıraqlara daim nəzarət edilsin.   </div><div class='s'>Təqdis çörəkləri </div> <div class='p'> <span class="verse" id="V5">5&#160;</span> Narın un götürüb hər kökə bir efanın onda ikisi qədər miqdarda on iki kökə bişir.   <span class="verse" id="V6">6&#160;</span>Onları Rəbbin hüzurunda xalis qızıldan düzəlmiş masaya, iki sıraya altı-altı qoy.   <span class="verse" id="V7">7&#160;</span>Çörək sıralarının üstünə xalis kündür qoy. Çörəklərin üstündəki kündür Rəbb üçün yandırma təqdimi, çörək yerinə xatirə təqdimi olsun.   <span class="verse" id="V8">8&#160;</span>Qoy bu çörəklər hər Şənbə günü daim Rəbbin hüzurunda düzülsün. Bu, İsrail övladları üçün əbədi əhddir.   <span class="verse" id="V9">9&#160;</span> Bu çörəklər Harunla övladlarının payıdır. Onlar bu çörəkləri müqəddəs bir yerdə yesinlər. Çünki bunlar Rəbb üçün verilən yandırma təqdimlərindən ən müqəddəs, Harun övladları üçün əbədi paydır».   </div><div class='s'>Allaha küfr edənin sonu </div> <div class='p'> <span class="verse" id="V10">10&#160;</span>Bir gün anası İsrailli, atası Misirli olan bir adam İsrail övladlarının arasına çıxdı. O, düşərgədə bir İsrailli ilə savaşıb   <span class="verse" id="V11">11&#160;</span>Allahın adına küfr və lənət etdi. O adamı Musanın yanına gətirdilər. Onun anası Dan qəbiləsindən Dibri qızı Şelomit idi.   <span class="verse" id="V12">12&#160;</span>O adamı həbs edib Rəbbin qərarını gözlədilər.   </div><div class='p'> <span class="verse" id="V13">13&#160;</span>Rəbb Musaya belə dedi:   <span class="verse" id="V14">14&#160;</span>«Lənət edəni düşərgədən kənara çıxar; qoy bu lənəti eşidənlər əllərini o adamın başına qoysunlar. Sonra qoy bütün icma onu daşqalaq etsin.   <span class="verse" id="V15">15&#160;</span>İsrail övladlarına belə de: “Allahına lənət edən hər kəs öz günahının cəzasını çəkəcək;   <span class="verse" id="V16">16&#160;</span>Rəbbin adına küfr edən hər kəs öldürülməlidir. Bütün icma onu daşqalaq etsin; istər yadelli, istər yerli olsun, Allahın adına küfr etdiyinə görə öldürülməlidir.   </div><div class='p'> <span class="verse" id="V17">17&#160;</span> Başqa bir adamın canını alan hər kəs öldürülməlidir.   <span class="verse" id="V18">18&#160;</span>Heyvanı öldürən isə can əvəzinə can olaraq zərəri ödəsin.   <span class="verse" id="V19">19&#160;</span>Bir adam başqa adamı yaralayarsa, o nə cür edibsə, ona da belə edilsin:   <span class="verse" id="V20">20&#160;</span> sınıq əvəzinə sınıq, göz əvəzinə göz, diş əvəzinə diş; o adama nə cür yara vurubsa, ona da belə yara vurulsun.   <span class="verse" id="V21">21&#160;</span>Heyvan öldürən zərərini ödəsin. Adam öldürən isə özü öldürülsün.   <span class="verse" id="V22">22&#160;</span> Sizdə istər qərib, istər yerli üçün ədalət bir olsun; çünki Allahınız Rəbb Mənəm”».   </div><div class='p'> <span class="verse" id="V23">23&#160;</span>Musa İsrail övladlarına bunu dedi. Lənət edəni düşərgədən kənara çıxarıb daşqalaq etdilər. Rəbbin Musaya əmr etdiyi kimi İsrail övladları buna əməl etdilər.   </div>