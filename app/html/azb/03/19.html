<div class='s'>Müqəddəslik və ədalət </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span> «Bütün İsrail övladlarının icmasına bəyan edib de: “Müqəddəs olun, çünki Mən Allahınız Rəbb müqəddəsəm.   </div><div class='p'> <span class="verse" id="V3">3&#160;</span>  Sizdən hər kəs atasına və anasına hörmət etsin və Mənim Şənbə günlərimə riayət etsin. Allahınız Rəbb Mənəm.   <span class="verse" id="V4">4&#160;</span>  Bütlərə tərəf dönməyin və özünüzə tökmə allahlar düzəltməyin. Allahınız Rəbb Mənəm.   </div><div class='p'> <span class="verse" id="V5">5&#160;</span>Rəbbə ünsiyyət qurbanları gətirəndə elə gətirin ki, qurbanınız qəbul edilsin.   <span class="verse" id="V6">6&#160;</span>Qurbanınız kəsilən gün yaxud ertəsi gün yeyilsin, üçüncü günə qalan hissəsi yandırılsın.   <span class="verse" id="V7">7&#160;</span>Əgər ondan üçüncü gün yeyilsə, o qurban qəbul olunmaz, iyrənc sayılar.   <span class="verse" id="V8">8&#160;</span>O qurbanı yeyən adam Rəbbin müqəddəs yeməyini murdar etdiyinə görə cəzasını çəkər. Qoy o, xalqı arasından qovulsun.   </div><div class='p'> <span class="verse" id="V9">9&#160;</span> Torpağınızda məhsul biçəndə tarlanın qıraq-bucaqlarını biçməyin və biçindən düşən başaqları yığmayın.   <span class="verse" id="V10">10&#160;</span>Üzüm bağında da tənəkləri büsbütün təmizləyib yerə düşən salxımları yığmayın. Qalan məhsul kasıblara və qəriblərə qalsın. Allahınız Rəbb Mənəm.   </div><div class='p'> <span class="verse" id="V11">11&#160;</span>  Oğurlamayın, bir-birinizə yalan satıb aldatmayın.   <span class="verse" id="V12">12&#160;</span> Allahınızın adını ləkələməmək üçün adıma yalandan and içməyin. Rəbb Mənəm.   </div><div class='p'> <span class="verse" id="V13">13&#160;</span> Qonşunu istismar etmə, onu soyma; muzdlu işçinin zəhmət haqqını axşamdan səhərəcən özündə saxlama.   <span class="verse" id="V14">14&#160;</span> Kar adamı söymə və kor adamın qarşısına büdrədən heç bir şey qoyma. Allahından qorx. Rəbb Mənəm.   </div><div class='p'> <span class="verse" id="V15">15&#160;</span> Məhkəmədə haqsızlıq etməyin. Nə yoxsula üstünlük ver, nə də varlıya meyl sal, amma bir-birinizi ədalətlə mühakimə edin.   <span class="verse" id="V16">16&#160;</span>Xalq arasında xəbərçilik etmə; qonşunun qanının tökülməsini istəmə. Rəbb Mənəm.   </div><div class='p'> <span class="verse" id="V17">17&#160;</span> Soydaşına qarşı ürəyində nifrət bəsləmə. Başqa adamı mütləq tənbeh et ki, sən də günahının cəzasını çəkməyəsən.   <span class="verse" id="V18">18&#160;</span> Öz xalqından heç kəsdən qisas alma, heç kimə qarşı kin saxlama. Ancaq qonşunu özün kimi sev. Rəbb Mənəm.   </div><div class='p'> <span class="verse" id="V19">19&#160;</span> Mənim qaydalarıma riayət edin. Başqa növlərdən olan heyvanları cütləşdirməyin. Tarlanızda iki növ toxum əkməyin. Əyninizə iki növ sapdan toxunmuş paltar geyməyin.   </div><div class='p'> <span class="verse" id="V20">20&#160;</span>Bir kişi başqa kişinin nişanlı, hələ qiyməti ödənməmiş, azad olunmamış qarabaşı ilə yaxınlıq edərsə, ona cəza verilsin. Amma onlar öldürülməsinlər, çünki qarabaş azad deyil,   <span class="verse" id="V21">21&#160;</span>o kişi isə Rəbbin önünə – Hüzur çadırının girişinə təqsir qurbanı kimi bir qoç gətirsin.   <span class="verse" id="V22">22&#160;</span>Kahin o kişi üçün işlətdiyi günahını təqsir qurbanı olan qoçla Rəbbin önündə kəffarə etsin ki, bu günahı bağışlansın.   </div><div class='p'> <span class="verse" id="V23">23&#160;</span>Kənan torpağına girib yemək üçün hər hansı bir meyvə ağacını əksəniz, meyvəsi sizin üçün üç il haramdır, onu yeməyin.   <span class="verse" id="V24">24&#160;</span>Dördüncü ildə onun bütün meyvəsi şükür təqdimi kimi Rəbb üçün müqəddəs sayılsın.   <span class="verse" id="V25">25&#160;</span>Beşinci ildə isə o ağacın meyvəsini yeyə bilərsiniz. Bunu edin ki, məhsul xeyriniz üçün artsın. Allahınız Rəbb Mənəm.   </div><div class='p'> <span class="verse" id="V26">26&#160;</span>  Heç bir əti qanlı-qanlı yeməyin. Baxıcılıq etməyin və gələcəyi deməyin.   <span class="verse" id="V27">27&#160;</span> Gicgahlarınızı qırxmayın, saqqallarınızın kənarlarını kəsməyin.   <span class="verse" id="V28">28&#160;</span>Ölülərə görə bədəninizə yara vurmayın, bədəninizə heç bir şəkil döydürməyin. Allahınız Rəbb Mənəm.   </div><div class='p'> <span class="verse" id="V29">29&#160;</span> Qoy heç kim qızını fahişəlik edib ləkələnməyə qoymasın. Qoy fahişəlik ölkəyə yayılmasın ki, ölkə əxlaqsızlıqla dolub daşmasın.   <span class="verse" id="V30">30&#160;</span> Şənbə istirahət günlərimə riayət edin və Müqəddəs məkanıma ehtiramla yanaşın. Rəbb Mənəm.   </div><div class='p'> <span class="verse" id="V31">31&#160;</span> Cindarlara və ruh çağıranlara tərəf dönməyin, onlarla danışmayın, yoxsa murdarlanarsınız. Allahınız Rəbb Mənəm.   </div><div class='p'> <span class="verse" id="V32">32&#160;</span>Yaşlıların qarşısında ayağa durun, ağsaqqallara hörmət eləyin. Allahınızdan qorxun. Rəbb Mənəm.   <span class="verse" id="V33">33&#160;</span> Sizinlə ölkənizdə yaşayan heç bir qəribə haqsızlıq etməyin.   <span class="verse" id="V34">34&#160;</span>Hamınız onu öz adamınız, yerliniz kimi qəbul edin, hər kəs onu özünü sevən kimi sevsin. Çünki siz özünüz də Misir ölkəsində qərib idiniz. Allahınız Rəbb Mənəm.   </div><div class='p'> <span class="verse" id="V35">35&#160;</span> Məhkəmədə, ölçüdə, çəkidə və miqdarda haqsızlıq etməyin.   <span class="verse" id="V36">36&#160;</span>Qoy tərəziniz, çəki daşınız, taxıl və maye ölçüsü üçün işlənən qablarınız düzgün olsun. Sizi Misir torpağından çıxaran Allahınız Rəbb Mənəm.   <span class="verse" id="V37">37&#160;</span>Bütün Mənim qaydalarıma və hökmlərimə səylə əməl edin. Rəbb Mənəm”».   </div>