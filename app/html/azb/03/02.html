<div class='s'>Taxıl təqdimi </div> <div class='p'> <span class="verse" id="V1">1&#160;</span>Kimsə Rəbbə taxıl təqdimi gətirərsə, təqdimi narın un olsun, üstünə də zeytun yağı töküb kündür  qoysun.   <span class="verse" id="V2">2&#160;</span>Onu Harun nəslindən olan kahinlərə gətirsin. Sonra isə kahin bir ovuc unla yağ və kündürün hamısını götürərək qurbangahda xatirə təqdimi kimi tüstülədib yandırsın. Bu, Rəbbin xoşuna gələn ətir – yandırma təqdimidir.   <span class="verse" id="V3">3&#160;</span>Taxıl təqdiminin qalan hissəsi isə Harunla övladlarına məxsus olsun. Bu, Rəbb üçün verilən yandırma təqdimindən götürüldüyünə görə ən müqəddəsdir.   </div><div class='p'> <span class="verse" id="V4">4&#160;</span>Təndirdə bişirilmiş taxıl təqdimi gətirəndə zeytun yağı ilə narın undan yoğrulmuş mayasız kökələr və üstünə zeytun yağı sürtülmüş mayasız qoğallar təqdim et.   </div><div class='p'> <span class="verse" id="V5">5&#160;</span>Əgər təqdimin sacda bişmiş taxıl təqdimidirsə, onu narın undan, zeytun yağı ilə yoğrulmuş mayasız kökə kimi bişir.   <span class="verse" id="V6">6&#160;</span>Onu ov və üstünə zeytun yağı tök. Bu, taxıl təqdimidir.   </div><div class='p'> <span class="verse" id="V7">7&#160;</span>Əgər təqdimin tavada bişən taxıl təqdimidirsə, onu narın undan zeytun yağı ilə hazırla.   </div><div class='p'> <span class="verse" id="V8">8&#160;</span>Bu üsullarla hazırlanan taxıl təqdimini Rəbbin yanına gətir və kahinə təqdim et. O da təqdimini qurbangaha aparsın.   <span class="verse" id="V9">9&#160;</span>Kahin bu təqdimdən xatirə təqdimi kimi pay götürərək qurbangahda tüstülədib yandırsın. Bu, Rəbbin xoşuna gələn ətir – yandırma təqdimidir.   <span class="verse" id="V10">10&#160;</span>Taxıl təqdiminin qalan hissəsi isə Harunla övladlarına məxsus olsun. Bu, Rəbb üçün verilən yandırma təqdimindən götürüldüyü üçün ən müqəddəsdir.   </div><div class='p'> <span class="verse" id="V11">11&#160;</span>Rəbbə gətirilən heç bir taxıl təqdimi mayalı xəmirdən hazırlanmasın. Tərkibində ya maya ya da bal olan təqdim Rəbb üçün yandırma təqdimi kimi tüstülədilib yandırılmasın.   <span class="verse" id="V12">12&#160;</span>Bunları ilk məhsul təqdimləri kimi Rəbbin yanına gətirin. Amma xoşa gələn ətir kimi qurbangahda təqdim olunmasın.   <span class="verse" id="V13">13&#160;</span>Taxıl təqdimlərinin hər birini duzla, onlardan Allahınla əhdinin duzunu əsirgəmə. Bütün təqdimlərini duzla.   </div><div class='p'> <span class="verse" id="V14">14&#160;</span>Əgər sən Rəbbə nübarından taxıl təqdimini gətirsən, onda təzə taxılı odda qovurub yarmasını təqdim et.   <span class="verse" id="V15">15&#160;</span>Onun üstünə zeytun yağı və kündür qoy. Bu, taxıl təqdimidir.   <span class="verse" id="V16">16&#160;</span>Kahin bir az yarma və zeytun yağı götürərək bütün kündürlə xatirə təqdimi kimi tüstülədib yandırsın. Bu, Rəbb üçün verilən yandırma təqdimidir.   </div>