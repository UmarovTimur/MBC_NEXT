<div class='s'>Allahın sürüsü </div> <div class='p'> <span class="verse" id="V1">1&#160;</span>Ey aranızda olan ağsaqqallar! Mən də sizin kimi ağsaqqal və Məsihin əzablarının şahidiyəm, zühur edəcək izzətə də şərikəm. Sizə yalvarıram,   <span class="verse" id="V2">2&#160;</span>Allahın sizə həvalə etdiyi sürüsünü otarın. Ona zorla yox, könüllü və Allahı razı salan tərzdə, haqsız qazanca həris olmadan, həvəslə nəzarət edin.   <span class="verse" id="V3">3&#160;</span>Sizə tapşırılanlar üzərində ağalıq etməyin, amma sürüyə nümunə olun.   <span class="verse" id="V4">4&#160;</span>Baş Çoban zühur etdiyi zaman siz solmayan izzət tacı alacaqsınız.   </div><div class='p'> <span class="verse" id="V5">5&#160;</span>Eyni ilə, siz də, ey gənclər, ağsaqqallara tabe olun. Hamınız bir-birinizə itaətkarlıq göstərin. Çünki «Allah məğrurlara qarşıdır, itaətkarlara isə lütf göstərər».   <span class="verse" id="V6">6&#160;</span>Allahın qüdrətli əli altında özünüzü aşağı tutun, onda Allah sizi vaxtı çatanda ucaldacaq.   <span class="verse" id="V7">7&#160;</span>Bütün qayğı yükünüzü Ona ötürün, çünki O sizin qayğınıza qalır.   </div><div class='p'> <span class="verse" id="V8">8&#160;</span>Ayıq durun, oyaq olun. Çünki düşməniniz olan iblis nərildəyən və kimisə aşırmaq istəyən aslan kimi dolaşır.   <span class="verse" id="V9">9&#160;</span>Möhkəm imanla ona qarşı durun. Bilin ki, bütün dünyada bacı-qardaşlarınız da eyni cür əzab çəkirlər.   <span class="verse" id="V10">10&#160;</span>Siz qısa bir müddət əzab çəkdikdən sonra sizi İsa Məsihdə Özünün əbədi izzətinə çağırmış, hər cür lütf verən Allah Özü sizi bərpa edəcək, möhkəmlədəcək, qüvvətləndirəcək və sarsılmaz təmələ oturdacaq.   <span class="verse" id="V11">11&#160;</span>Qüdrət əbədi olaraq Onun olsun! Amin.   </div><div class='s'>Cəmiyyətə salamlar </div> <div class='p'> <span class="verse" id="V12">12&#160;</span>Bu qısa məktubu etibarlı saydığım qardaşımız Sila vasitəsilə sizə yazıram. Sizi həvəsləndirərək şəhadət etdim ki, Allahın həqiqi lütfü budur. Ona bağlı qalın.   </div><div class='p'> <span class="verse" id="V13">13&#160;</span>Sizin kimi seçilmiş Babildəki cəmiyyət və oğlum Mark da sizi salamlayır.   <span class="verse" id="V14">14&#160;</span>Bir-birinizi məhəbbətlə öpərək salamlayın.  </div><div class='p'>Məsihdə olan hamınıza sülh olsun!   </div>