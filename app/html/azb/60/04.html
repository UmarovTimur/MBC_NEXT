<div class='s'>Allahın iradəsinə görə yaşamaq </div> <div class='p'> <span class="verse" id="V1">1&#160;</span>Beləliklə, Məsih cismən əzab çəkdiyinə görə siz də eyni düşüncələrlə silahlanın. Çünki cismən əzab çəkən günahdan vaz keçmişdir.   <span class="verse" id="V2">2&#160;</span>Nəticədə cisimdə qalan vaxtını isə artıq bəşəri ehtiraslara görə deyil, Allahın iradəsinə görə yaşayır.   <span class="verse" id="V3">3&#160;</span>Siz keçmiş vaxtlarda imanlı olmayanların istəklərini yerinə yetirib həyatınızı əxlaqsızlıqla, ehtirasla, əyyaşlıqla, eyş-işrətlə, içib azğınlıq etməklə, iyrənc bütpərəstliklə keçirdiyiniz yetər!   <span class="verse" id="V4">4&#160;</span>İmanlı olmayanlar onlarla birlikdə eyni cür pozğunluğa uymadığınıza görə təəccüb edir, sizə şər atırlar.   <span class="verse" id="V5">5&#160;</span>Onlar diriləri və ölüləri mühakimə etməyə hazır olan Allaha cavab verəcəklər.   <span class="verse" id="V6">6&#160;</span>Çünki bu səbəbə görə Müjdə ölülərə də yayıldı ki, cismən onlar bütün insanlar kimi mühakimə olunduğu halda, ruhən Allah kimi yaşasınlar.   </div><div class='p'> <span class="verse" id="V7">7&#160;</span>Hər şeyin sonu yaxındır. Beləliklə, ağıllı-kamallı olun və dua etmək üçün ayıq durun.   <span class="verse" id="V8">8&#160;</span>Hər şeydən əvvəl, bir-birinizi can-dildən sevin, çünki «məhəbbət çox günahı örtər».   <span class="verse" id="V9">9&#160;</span>Şikayət etmədən bir-birinizə qonaqpərvərlik göstərin.   <span class="verse" id="V10">10&#160;</span>Hər kəs Allahın çoxcəhətli lütfünün yaxşı idarəçiləri kimi aldığı ənama görə bir-birinə xidmət etsin.   <span class="verse" id="V11">11&#160;</span>Kim danışırsa, Allahın sözlərini danışan kimi danışsın. Kim xidmət edirsə, Allahın verdiyi qüvvətlə xidmət etsin. Beləcə Allah hər şeydə İsa Məsih vasitəsilə izzətlənəcək. İzzət və qüdrət əbədi olaraq İsa Məsihindir. Amin!   </div><div class='s'>Məsih uğrunda əzab çəkmək </div> <div class='p'> <span class="verse" id="V12">12&#160;</span>Sevimlilər, sizi sınamaq üçün aranızda baş verən odlu imtahana sanki başınıza gələn qəribə bir iş kimi təəccüb etməyin.   <span class="verse" id="V13">13&#160;</span>Əksinə, Məsihin əzablarına nə qədər şərik olursunuzsa, o qədər sevinin ki, Onun izzətli zühurunda hədsiz sevinəsiniz.   <span class="verse" id="V14">14&#160;</span>Məsihin adına görə təhqir olunsanız, siz nə bəxtiyarsınız! Çünki Allahın izzətli Ruhu üzərinizdə qalır.   <span class="verse" id="V15">15&#160;</span>Lakin heç biriniz qatil, oğru ya başqa cür cinayətkar kimi yaxud başqalarının işinə qarışan şəxs kimi əzab çəkməsin.   <span class="verse" id="V16">16&#160;</span>Amma bir insan məsihçi kimi əzab çəkirsə, qoy bundan utanmasın, bu adı daşıyaraq Allahı izzətləndirsin.   <span class="verse" id="V17">17&#160;</span>Çünki mühakimənin Allahın ev xalqından başlandığı vaxt gəlir. Əgər mühakimə əvvəl bizdən başlanarsa, Allahın Müjdəsinə itaət etməyənlərin sonu necə olacaq?   <span class="verse" id="V18">18&#160;</span>Əgər saleh belə, çətinliklə xilas olursa, bəs allahsız və günahkar necə olacaq?   <span class="verse" id="V19">19&#160;</span>Bunun üçün qoy Allahın iradəsinə görə əzab çəkənlər yaxşılıq edərək həyatlarını sadiq olan Yaradana həvalə etsinlər.   </div>