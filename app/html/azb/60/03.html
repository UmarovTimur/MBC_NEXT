<div class='s'>Ər-arvad münasibətləri </div> <div class='p'> <span class="verse" id="V1">1-2&#160;</span>Ey arvadlar, siz də eyni tərzdə öz ərlərinizə tabe olun. Əgər onlardan bəzisi Allahın kəlamına itaət etməzsə, siz arvadların ismətli, ehtiramlı həyat tərzinizi müşahidə etsinlər; beləcə onları dinməz-söyləməz qazana bilərsiniz.   <span class="verse" id="V3">3&#160;</span>Qoy sizin bəzəyiniz saçlarınızı hörüb qızıl bər-bəzək taxmaq və gözəl geyimlər geyməklə zahiri şeylər deyil,   <span class="verse" id="V4">4&#160;</span>gizli olan daxili varlığınız, həlim və sakit ruhun solmayan gözəlliyindən ibarət olsun. Bu, Allahın qarşısında çox dəyərlidir.   <span class="verse" id="V5">5&#160;</span>Çünki qədim zamanlarda Allaha ümid bağlayan müqəddəs qadınlar öz ərlərinə tabe olaraq belə bəzənərdilər.   <span class="verse" id="V6">6&#160;</span>Məsələn, Sara İbrahimi «ağam» deyə çağıraraq ona itaət edirdi. Siz də yaxşılıq edib heç bir qorxuya qapılmasanız, Saranın övladları olursunuz.   </div><div class='p'> <span class="verse" id="V7">7&#160;</span>Ey ərlər, siz də bunun kimi arvadlarınızla ədəblə, onların daha zərif varlıqlar olduğuna uyğun davranın. Sizinlə birlikdə Allahın lütf etdiyi həyatı irs olaraq aldıqlarına görə onlara hörmət göstərin ki, dualarınıza maneçilik törədilməsin.   </div><div class='s'>Salehlik uğrunda əziyyət çəkmək </div> <div class='p'> <span class="verse" id="V8">8&#160;</span>Nəhayət, hamınız həmfikir olun. Başqalarının hər bir hissinə şərik olun, bir-birinizi qardaşlıq məhəbbəti ilə sevin, rəhmli və itaətkar olun.   <span class="verse" id="V9">9&#160;</span>Pisliyə pisliklə, söyüşə də söyüşlə cavab verməyin, əksinə xeyir-dua edin. Çünki bunun üçün çağırılmısınız ki, xeyir-duaları irs olaraq alasınız.   <span class="verse" id="V10">10&#160;</span>Çünki:  </div><div class='q'>«Kim həyatdan kam almaq,  </div><div class='q'>Xoş gün görmək istəyirsə,  </div><div class='q'>Qoy dilini şərdən,  </div><div class='q'>Ağzını hiylə danışmaqdan qorusun,   </div><div class='q'> <span class="verse" id="V11">11&#160;</span>Qoy şərdən çəkinib yaxşılıq etsin,  </div><div class='q'>Qoy sülhü axtarıb ardınca getsin!   </div><div class='q'> <span class="verse" id="V12">12&#160;</span>Çünki Rəbbin gözü salehlərin üzərindədir,  </div><div class='q'>Qulaqları onların fəryadlarına açıqdır.  </div><div class='q'>Amma Rəbbin üzü şər işlər görənlərə qarşıdır».   </div><div class='p'> <span class="verse" id="V13">13&#160;</span>Əgər yaxşılıq etməyə səy göstərsəniz, sizə kim pislik edər?   <span class="verse" id="V14">14&#160;</span>Amma salehlik uğrunda əzab çəksəniz belə, siz bəxtiyarsınız. İnsanların hədə-qorxu gəlməsindən qorxmayın və lərzəyə düşməyin.   <span class="verse" id="V15">15&#160;</span>Lakin Məsihi Rəbb kimi ürəyinizdə müqəddəs tutun. Daxilinizdə olan ümid barəsində sizdən hesabat istəyən hər kəsə cavab vermək üçün hazır olun.   <span class="verse" id="V16">16&#160;</span>Vicdanınızı təmiz tutaraq bunu həlimliklə və ehtiramla edin ki, Məsihdə olan yaxşı davranışınızı təhqir edənlər sizə atdıqları böhtandan utansınlar.   <span class="verse" id="V17">17&#160;</span>Əgər Allahın iradəsi budursa, yaxşılıq etdiyi üçün əzab çəkmək pislik etdiyi üçün əzab çəkməkdən yaxşıdır.   <span class="verse" id="V18">18&#160;</span>Çünki saleh olan Məsih də saleh olmayanlar uğrunda, onların günahları üçün bir dəfə əzab çəkdi ki, sizi Allahın hüzuruna gətirsin. O cismən edam edilmiş, amma ruhən həyata qovuşmuşdur.   <span class="verse" id="V19">19&#160;</span>O ruhən gedib zindandakı ruhlara da vəz etdi.   <span class="verse" id="V20">20&#160;</span>Bunlar bir vaxtlar, Allah Nuhun gəmi düzəltdiyi dövrdə səbirlə gözlədiyi vaxt itaətsiz idi. O gəmidə isə az adam, başqa sözlə, səkkiz nəfər sudan sağ-salamat çıxdı.   <span class="verse" id="V21">21&#160;</span>Bu nümunəyə uyğun olaraq vəftiz indi sizə İsa Məsihin dirilməsi ilə xilas gətirir. Vəftiz cismani çirki yumaqdan ötrü deyil, təmiz vicdanla Allah qarşısında söz vermək üçündür.   <span class="verse" id="V22">22&#160;</span>İsa Məsih göyə qalxıb və Allahın sağındadır. Mələklər, hakimlər və qüvvələr də Ona tabedir.   </div>