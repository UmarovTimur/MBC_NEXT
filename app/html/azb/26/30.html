<div class='s'>Rəbbin Misirliləri cəzalandırması </div> <div class='p'> <span class="verse" id="V1">1&#160;</span>Mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, peyğəmbərlik edib söylə ki, Xudavənd Rəbb belə deyir:  </div><div class='q'>“‹Ah, o gün› deyib fəryad edin,   </div><div class='q'> <span class="verse" id="V3">3&#160;</span>Çünki o gün yaxındır,  </div><div class='q'>Rəbbin günü yaxındır.  </div><div class='q'>O gün buludlu gündür,  </div><div class='q'>Millətlərin qiyamət günüdür.   </div><div class='q'> <span class="verse" id="V4">4&#160;</span>Misirin üstünə qılınc gələcək,  </div><div class='q'>Kuş əzab çəkəcək.  </div><div class='q'>Misirdə adamlar həlak olanda  </div><div class='q'>Ölkənin sərvəti qarət olunacaq,  </div><div class='q'>O öz təməlindən dağılacaq.   </div><div class='q'> <span class="verse" id="V5">5&#160;</span>Misirlə birlikdə Kuş, Put, Lud,  </div><div class='q'>Bütün Ərəbistan, Kuv və əhd bağladığı ölkənin adamları  </div><div class='q'>Qılıncdan keçiriləcək”.   </div><div class='b'> &#160; </div> <div class='q'> <span class="verse" id="V6">6&#160;</span>Rəbb belə deyir:  </div><div class='q'>“Misirə arxa olanlar yıxılacaq,  </div><div class='q'>Onun qürurlandığı qüdrət çökəcək.  </div><div class='q'>Miqdoldan Asvana qədər ərazidə  </div><div class='q'>Qılıncdan keçiriləcəklər”  </div><div class='q'>Xudavənd Rəbb belə bəyan edir.   </div><div class='q'> <span class="verse" id="V7">7&#160;</span>“Misir xaraba qalmış ölkələr kimi  </div><div class='q'>Xaraba qalacaq.  </div><div class='q'>Şəhərləri viran olmuş  </div><div class='q'>Şəhərlər kimi viran olacaq.   </div><div class='q'> <span class="verse" id="V8">8&#160;</span>Mən Misiri oda təslim edəndə,  </div><div class='q'>Ona kömək edənlər əziləndə  </div><div class='q'>Biləcəklər ki, Rəbb Mənəm.   </div><div class='b'> &#160; </div> <div class='p'> <span class="verse" id="V9">9&#160;</span>O gün qayğısız Kuş əhalisini qorxutmaq üçün gəmilərlə qasidlər göndərəcəyəm. Onlar Misirin dağıldığı gün gələndə dəhşətə düşəcək. Budur, o gün gəlir!”   </div><div class='q'> <span class="verse" id="V10">10&#160;</span>Xudavənd Rəbb belə deyir:  </div><div class='q'>“Babil padşahı Navuxodonosor vasitəsilə  </div><div class='q'>Misirin sərvətinə son qoyacağam.   </div><div class='q'> <span class="verse" id="V11">11&#160;</span>O öz ordusu ilə, millətlər arasında ən rəhmsizi ilə  </div><div class='q'>Ölkəni yerlə yeksan etmək üçün gətiriləcək.  </div><div class='q'>Misirə qarşı qılınc çəkəcək,  </div><div class='q'>Ölkəni ölülərlə dolduracaq.   </div><div class='q'> <span class="verse" id="V12">12&#160;</span>Çayları qurudub,  </div><div class='q'>Ölkəni pis adamlara satacağam.  </div><div class='q'>Ölkəni də, orada olan hər şeyi də  </div><div class='q'>Yadellilərin əli ilə viran edəcəyəm”  </div><div class='q'>Mən Rəbb bunu söylədim.   </div><div class='b'> &#160; </div> <div class='q'> <span class="verse" id="V13">13&#160;</span>Xudavənd Rəbb belə deyir:  </div><div class='q'>“Bütləri məhv edəcəyəm,  </div><div class='q'>Nofdakı bütləri yox edəcəyəm.  </div><div class='q'>Artıq Misirdə rəhbər qalmayacaq,  </div><div class='q'>Ölkəni dəhşətə salacağam.   </div><div class='q'> <span class="verse" id="V14">14&#160;</span>Patrosu xarabalığa çevirəcəyəm,  </div><div class='q'>Soanı oda verəcəyəm,  </div><div class='q'>No şəhərini cəzalandıracağam.   </div><div class='q'> <span class="verse" id="V15">15&#160;</span>Qəzəbimi Misirin qalası olan  </div><div class='q'>Sin üzərinə tökəcəyəm,  </div><div class='q'>No şəhərinin çoxlu əhalisini yox edəcəyəm.   </div><div class='q'> <span class="verse" id="V16">16&#160;</span>Misiri oda verəcəyəm,  </div><div class='q'>Sin ağrıdan qıvrılacaq,  </div><div class='q'>No şəhərinin divarı yarılacaq.  </div><div class='q'>Gündüz vaxtı Nofda  </div><div class='q'>Düşmənlər cövlan edəcək.   </div><div class='q'> <span class="verse" id="V17">17&#160;</span>On şəhərinin və Pi-Besetin cavanları  </div><div class='q'>Qılıncdan keçiriləcək.  </div><div class='q'>Oradakı əhali sürgün olunacaq.   </div><div class='q'> <span class="verse" id="V18">18&#160;</span>Taxpanxesdə Misirin boyunduruğunu qırdığım zaman  </div><div class='q'>Orada gündüz qaranlığa çevriləcək,  </div><div class='q'>Qürurlandığı qüdrət məhv olacaq.  </div><div class='q'>Şəhər buludlarla örtüləcək,  </div><div class='q'>Qızları sürgün olunacaq.   </div><div class='q'> <span class="verse" id="V19">19&#160;</span>Beləcə Misiri cəzalandıracağam.  </div><div class='q'>Onda biləcəklər ki, Rəbb Mənəm”».   </div><div class='p'> <span class="verse" id="V20">20&#160;</span>Sürgünlüyümüzün on birinci ilində, birinci ayın yeddinci günü mənə Rəbbin sözü nazil oldu:   <span class="verse" id="V21">21&#160;</span>«Ey bəşər oğlu, Misir padşahı fironun qolunu qırdım. Qolu sağalmaq üçün bağlanmadı, ona sarğı qoyulmadı ki, qılınc ələ alacaq qədər güclənsin.   </div><div class='p'> <span class="verse" id="V22">22&#160;</span>Buna görə də Xudavənd Rəbb belə deyir: “Mən Misir padşahı fironun əleyhinəyəm. Hər iki qolunu – sağlam olanı da, sınanı da qıracaq, qılıncı əlindən salacağam.   <span class="verse" id="V23">23&#160;</span>Misirliləri millətlər arasına yayacağam, ölkələr arasına səpələyəcəyəm.   <span class="verse" id="V24">24&#160;</span>Babil padşahının qoluna güc verəcək, qılıncımı onun əlinə verəcəyəm. Fironun isə qollarını qıracağam. O, Babil padşahının önündə ağır yaralı kimi inildəyəcək.   <span class="verse" id="V25">25&#160;</span>Babil padşahının qoluna güc verəcəyəm, fironun qolları isə yanına düşəcək. Qılıncımı Babil padşahının əlinə verəndə, o da bu qılıncı Misir ölkəsinə tuşlayanda biləcəklər ki, Rəbb Mənəm.   <span class="verse" id="V26">26&#160;</span>Misirliləri millətlər arasına yayacağam və ölkələr arasına səpələyəcəyəm. Onda biləcəklər ki, Rəbb Mənəm”».   </div>