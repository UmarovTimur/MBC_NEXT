<div class='s'>Sur şəhəri üçün mərsiyə </div> <div class='p'> <span class="verse" id="V1">1&#160;</span>Mənə Rəbbin bu sözü nazil oldu:   <span class="verse" id="V2">2&#160;</span>«Sən ey bəşər oğlu, Sur üçün mərsiyə oxuyub   <span class="verse" id="V3">3&#160;</span>ona söylə ki, sən ey dəniz qapılarında yerləşən, çoxlu sahil xalqı ilə ticarət edən şəhər, Xudavənd Rəbb belə deyir:  </div><div class='q'>“Ey Sur, sən dedin:  </div><div class='q'>‹Mən gözəllikdə qüsursuzam›.   </div><div class='q'> <span class="verse" id="V4">4&#160;</span>Sərhədlərin dənizin qoynunda idi.  </div><div class='q'>Səni tikənlər gözəlliyini kamil etdi.   </div><div class='q'> <span class="verse" id="V5">5&#160;</span>Bütün taxtalarını  </div><div class='q'>Senirin şam ağaclarından düzəltdilər.  </div><div class='q'>Sənə dor qayırmaq üçün  </div><div class='q'>Livandan sidr ağacları gətirdilər.   </div><div class='q'> <span class="verse" id="V6">6&#160;</span>Avarlarını Başanın palıd ağaclarından qayırdılar,  </div><div class='q'>Göyərtəni fil sümüyü ilə bəzənən,  </div><div class='q'>Kittim sahillərindən gətirilən  </div><div class='q'>Şam ağaclarından düzəltdilər.   </div><div class='q'> <span class="verse" id="V7">7&#160;</span>Sənin yelkənin, bayrağın  </div><div class='q'>Misirin naxışlı kətanından oldu.  </div><div class='q'>Talvarın Elişa sahillərinin  </div><div class='q'>Bənövşəyi və tünd qırmızı parçalarından idi.   </div><div class='q'> <span class="verse" id="V8">8&#160;</span>Sidonda və Ervadda yaşayanlar  </div><div class='q'>Sənin avar çəkənlərin idi.  </div><div class='q'>Ey Sur, səndə bacarıqlı adamlar var idi,  </div><div class='q'>Gəmiçilərin onlardan idi.   </div><div class='q'> <span class="verse" id="V9">9&#160;</span>Gəmilərindəki yarıqları təmir edənlər  </div><div class='q'>Gevalın təcrübəli və bacarıqlı adamları idi.  </div><div class='q'>Dənizdəki bütün gəmilər və dənizçilər  </div><div class='q'>Mallarını dəyişmək üçün  </div><div class='q'>Sənin yanına gəldi.   </div><div class='q'> <span class="verse" id="V10">10&#160;</span>Fars, Lud və Put əsgərləri  </div><div class='q'>Ordunda xidmət edirdi.  </div><div class='q'>Qalxanlarını, dəbilqələrini  </div><div class='q'>Divarlarından asdılar,  </div><div class='q'>Sənə əzəmət verdilər.   </div><div class='q'> <span class="verse" id="V11">11&#160;</span>Ervaddan və Xelekdən gələnlər  </div><div class='q'>Hər tərəfdən divarlarını qorudu.  </div><div class='q'>Qammadlılar qüllələrində gözətçi oldu.  </div><div class='q'>Qalxanlarını divarlarından asdı,  </div><div class='q'>Gözəlliyini kamil etdi.   </div><div class='b'> &#160; </div> <div class='q'> <span class="verse" id="V12">12&#160;</span>Səndə hər cür mal bol olduğu üçün  </div><div class='q'>Tarşiş səninlə ticarət etdi,  </div><div class='q'>Mallarının əvəzinə sənə  </div><div class='q'>Gümüş, dəmir, qalay və qurğuşun verdilər.   </div><div class='q'> <span class="verse" id="V13">13&#160;</span>Yavan, Tuval və Meşek səninlə ticarət etdi,  </div><div class='q'>Mallarının əvəzinə sənə  </div><div class='q'>Qullar və tunc qablar verdilər.   </div><div class='q'> <span class="verse" id="V14">14&#160;</span>Bet-Toqarma xalqı  </div><div class='q'>Mallarının əvəzinə sənə  </div><div class='q'>At, döyüş atı və qatır verdi.   </div><div class='q'> <span class="verse" id="V15">15&#160;</span>Dedan xalqı səninlə ticarət etdi,  </div><div class='q'>Çoxlu sahil xalqı sənin müştərin idi,  </div><div class='q'>Səndən aldıqları malın əvəzinə  </div><div class='q'>Fil sümüyü və abnos ağacı verdilər.   </div><div class='q'> <span class="verse" id="V16">16&#160;</span>Sənin məmulatın çox olduğu üçün  </div><div class='q'>Aram səninlə ticarət etdi,  </div><div class='q'>Mallarının əvəzində sənə  </div><div class='q'>Firuzə, tünd qırmızı qumaş, naxışlı paltarlar,  </div><div class='q'>İncə kətan, mərcan və yaqut verdilər.   </div><div class='q'> <span class="verse" id="V17">17&#160;</span>Yəhuda və İsrail ölkəsi səninlə ticarət etdi,  </div><div class='q'>Mallarının əvəzinə sənə  </div><div class='q'>Minnit buğdası, darı, bal,  </div><div class='q'>Zeytun yağı və balzam verdilər.   </div><div class='q'> <span class="verse" id="V18">18&#160;</span>Sənin məmulatın çox olduğu üçün,  </div><div class='q'>Səndə hər cür mal bol olduğuna görə  </div><div class='q'>Dəməşq səninlə ticarət etdi,  </div><div class='q'>Helbon şərabı, Saxar yunu ilə ticarət etdi.   </div><div class='q'> <span class="verse" id="V19">19&#160;</span>Vadan və Uzaldan gələn  </div><div class='q'>Yavan səninlə ticarət etdi.  </div><div class='q'>Sənə gətirilən mallar arasında  </div><div class='q'>İşlənmiş dəmir, darçın və ətirli qamış var idi.   </div><div class='q'> <span class="verse" id="V20">20&#160;</span>Dedan xalqı səninlə ticarət edib  </div><div class='q'>Sənə yəhər üçün qumaş verdi.   </div><div class='q'> <span class="verse" id="V21">21&#160;</span>Ərəbistan və bütün Qedar rəhbərləri  </div><div class='q'>Sənin müştərilərin idi,  </div><div class='q'>Quzu, qoç və təkə ilə  </div><div class='q'>Səninlə ticarət etdilər.   </div><div class='q'> <span class="verse" id="V22">22&#160;</span>Səba və Raama tacirləri  </div><div class='q'>Səninlə ticarət etdi.  </div><div class='q'>Mallarının əvəzinə sənə  </div><div class='q'>Hər cür dəyərli ətriyyat, qiymətli daşlar və qızıl verdilər.   </div><div class='q'> <span class="verse" id="V23">23&#160;</span>Xaran, Kanne, Eden, Səba tacirləri, Aşşur və Kilmad  </div><div class='q'>Səninlə ticarət etdi,   </div><div class='q'> <span class="verse" id="V24">24&#160;</span>Onlar bazarlarında  </div><div class='q'>Gözəl paltar, bənövşəyi qumaş, naxışlı libaslar,  </div><div class='q'>Sıx toxunmuş, iplərlə bağlanmış  </div><div class='q'>Rəngli xalçalarla  </div><div class='q'>Səninlə ticarət etdi.   </div><div class='b'> &#160; </div> <div class='q'> <span class="verse" id="V25">25&#160;</span> Tarşiş gəmiləri  sənin mallarını daşıdı.  </div><div class='q'>Dənizin qoynunda böyük yüklə doldun.   </div><div class='q'> <span class="verse" id="V26">26&#160;</span>Avarçəkənlərin səni açıq dənizlərə çıxartdı,  </div><div class='q'>Ancaq şərq yeli dənizin qoynunda səni parçaladı.   </div><div class='q'> <span class="verse" id="V27">27&#160;</span>Gəmin qəzaya uğradığı gün  </div><div class='q'>Var-dövlətin, malların, ticarət şeylərin,  </div><div class='q'>Gəmiçilərin, sükançıların,  </div><div class='q'>Təmirçilərin, ticarət şəriklərin,  </div><div class='q'>Döyüşçülərin – içində olan bütün camaat  </div><div class='q'>Dənizin dərinliklərinə batacaq.   </div><div class='q'> <span class="verse" id="V28">28&#160;</span>Sükançıların fəryadından  </div><div class='q'>Dənizin sahilləri titrəyəcək.   </div><div class='q'> <span class="verse" id="V29">29&#160;</span>Avarçəkənlərin hamısı gəmilərini tərk edəcək,  </div><div class='q'>Gəmiçilərlə sükançıların hamısı  </div><div class='q'>Gəmilərindən düşüb quruda dayanacaq.   </div><div class='q'> <span class="verse" id="V30">30&#160;</span>Uca səslə sənin üçün  </div><div class='q'>Acı-acı fəryad edəcəklər.  </div><div class='q'>Başlarına torpaq səpələyəcəklər,  </div><div class='q'>Küldə eşələnəcəklər.   </div><div class='q'> <span class="verse" id="V31">31&#160;</span>Sənin üçün saçlarını ülgüclə qırxacaqlar,  </div><div class='q'>Çula bürünəcəklər.  </div><div class='q'>Sənin üçün acı-acı ağlayıb  </div><div class='q'>Yas tutacaqlar.   </div><div class='q'> <span class="verse" id="V32">32&#160;</span>Yaslarında sənin üçün mərsiyə oxuyub  </div><div class='q'>Belə deyəcəklər:  </div><div class='q'>‹Dənizin ortasında  </div><div class='q'>Sur şəhəri kimi susdurulan  </div><div class='q'>Bir şəhər varmı görəsən?›   </div><div class='q'> <span class="verse" id="V33">33&#160;</span>Malların dənizin o tayına çatanda  </div><div class='q'>Çoxlu xalqı doydururdun.  </div><div class='q'>Böyük var-dövlətinlə, malınla  </div><div class='q'>Dünya padşahlarını sərvət sahibi edirdin.   </div><div class='q'> <span class="verse" id="V34">34&#160;</span>İndi isə dənizdə, suların dərinliyində  </div><div class='q'>Xarabalığa çevrildiyin zaman  </div><div class='q'>Mal-dövlətin və bütün camaatın  </div><div class='q'>Səninlə birlikdə batdı.   </div><div class='q'> <span class="verse" id="V35">35&#160;</span>Sahillərdə yaşayanların hamısı  </div><div class='q'>Başına gələnlərdən heyrətə düşdü.  </div><div class='q'>Onların padşahlarının tükləri biz-biz oldu,  </div><div class='q'>Bənizləri soldu.   </div><div class='q'> <span class="verse" id="V36">36&#160;</span>Millətlərin arasındakı tacirlər  </div><div class='q'>Sənə görə fit çalacaq.  </div><div class='q'>Aqibətin dəhşətli oldu,  </div><div class='q'>Sən əbədi olaraq yox olacaqsan”».   </div>