<div class='s'>İki pozğun qadınla müqayisə </div> <div class='p'> <span class="verse" id="V1">1&#160;</span>Mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, eyni ananın qızları olan iki qadın var idi.   <span class="verse" id="V3">3&#160;</span>Onlar cavanlıqlarında Misirdə olarkən fahişəlik etdi. Onların döşləri orada əlləşdirildi, qızlıq sinələrinə orada əl sürtüldü.   <span class="verse" id="V4">4&#160;</span>Bu qadınlardan böyüyünün adı Ohola, bacısınınkı isə Oholiva idi. Onlar Mənimki oldu, oğullar və qızlar doğdu. Ohola Samariyaya, Oholiva Yerusəlimə verilən addır.   </div><div class='p'> <span class="verse" id="V5">5&#160;</span>Ohola Mənimki olarkən fahişəlik etdi. Oynaşları olan qonşu Aşşurlulara aludə oldu.   <span class="verse" id="V6">6&#160;</span>Onların hamısı mavi paltar geyinmiş valilər və başçılar, cazibədar cavanlar, atlara minmiş adamlar idi.   <span class="verse" id="V7">7&#160;</span>Onlarla fahişəlik etdi. Onların hamısı Aşşurun ən seçmə adamları idi. Ohola kimə aludə oldusa, onun bütün bütləri ilə özünü murdar etdi.   <span class="verse" id="V8">8&#160;</span>Misirdə başladığı fahişəliyindən əl çəkmədi. Çünki cavanlığında onunla yatmışdılar, qızlıq sinəsinə əl sürtmüşdülər, şəhvətlərini onun üstünə tökmüşdülər.   <span class="verse" id="V9">9&#160;</span>Buna görə də onu aludə olduğu oynaşlarına – Aşşur övladlarına təslim etdim.   <span class="verse" id="V10">10&#160;</span>Onlar Oholanın ayıbını açdı, oğullarını və qızlarını əlindən aldı, özünü isə qılıncla öldürdü. O, qadınlar arasında rüsvay oldu, onun hökmünü yerinə yetirdilər.   </div><div class='p'> <span class="verse" id="V11">11&#160;</span>Onun bacısı Oholiva bunu gördü, amma Oholivanın şəhvəti daha qızğın, fahişəliyi bacısından daha betər idi.   <span class="verse" id="V12">12&#160;</span>O da qonşuları Aşşur övladlarına – valilərə və başçılara, dəbdəbə ilə geyinmiş, atlara minmiş adamlara aludə oldu. Onların hamısı cazibədar cavanlar idi.   <span class="verse" id="V13">13&#160;</span>Mən gördüm ki, o da murdarlanıb və hər iki qadın eyni yolu gedir.   <span class="verse" id="V14">14&#160;</span>Oholiva get-gedə fahişəliyini artırdı, çünki divara oyulmuş insan təsvirlərini –   <span class="verse" id="V15">15&#160;</span>bellərinə qurşaq, başlarına böyük çalma bağlamış Xaldeylilərin qırmızı rəngli şəkillərini gördü. Onların hamısı əsillərinə görə Xaldey ölkəsindən olan Babil zabitlərinə bənzəyirdi.   <span class="verse" id="V16">16&#160;</span>Oholiva görən kimi onlara aludə oldu və onların yanına – Xaldey ölkəsinə qasidlər göndərdi.   <span class="verse" id="V17">17&#160;</span>Babil övladları Oholivanın yanına, işrət yatağına gəlib şəhvətləri ilə onu murdarladı. O onlarla murdar olandan sonra onlardan iyrəndi.   <span class="verse" id="V18">18&#160;</span>O, fahişəliyini göstərəndə, ayıbını açanda ürəyim bacısından iyrənən kimi ondan da iyrəndi.   <span class="verse" id="V19">19&#160;</span>Misir torpağında fahişəlik etdiyi gənclik çağını yada salıb fahişəliyini daha da artırdı.   <span class="verse" id="V20">20&#160;</span>Cinsiyyət üzvü eşşəyinki kimi, toxumları ayğırınkı kimi olan oynaşlarına aludə oldu.   <span class="verse" id="V21">21&#160;</span>Beləcə sən gənclik çağında etdiyin pozğunluğa qayıtdın. O zaman Misirlilər sənin sinənə əl sürtərək cavan döşlərini əlləşdirirdi.   </div><div class='p'> <span class="verse" id="V22">22&#160;</span>Buna görə də, ey Oholiva, Xudavənd Rəbb belə deyir: “Bax iyrəndiyin oynaşlarını sənə qarşı təhrik edəcək, hər tərəfdən sənin üstünə gətirəcəyəm.   <span class="verse" id="V23">23&#160;</span>Babillilərlə bütün Xaldeyliləri, Peqod, Şoa və Qoa xalqını, bütün Aşşurluları gətirəcəyəm. Onlar cazibədar cavanlar, valilər, başçılar, zabitlər və məşhur adamlardır. Hamısı da atlara minib.   <span class="verse" id="V24">24&#160;</span>Onlar silahlarla, müharibə və yük arabaları ilə, çoxlu xalqdan ibarət qoşunla üstünə gələcək, sipərlə, qalxanla və dəbilqə ilə hər tərəfdən sənə qarşı düzüləcəklər. Hökm etmək ixtiyarını onlara verəcəyəm, öz hökmlərinə görə səni mühakimə edəcək.   <span class="verse" id="V25">25&#160;</span>Qısqanclığımı sənə qarşı çevirəcəyəm, səninlə qəzəblə rəftar edəcəklər. Burnunu və qulaqlarını kəsib salacaqlar, sağ qalanların qılıncla həlak olacaq. Oğullarını və qızlarını əsir alacaqlar, sağ qalanlarını od yandırıb məhv edəcək.   <span class="verse" id="V26">26&#160;</span>Sənin paltarlarını soyunduracaq, gözəl bəzəklərini alacaqlar.   <span class="verse" id="V27">27&#160;</span>Beləcə Misir torpağından gətirdiyin pozğunluğuna və fahişəliyinə son qoyacağam. Bu şeylərin artıq həsrətini çəkməyəcək, daha Misiri yada salmayacaqsan”.   <span class="verse" id="V28">28&#160;</span>Çünki Xudavənd Rəbb belə deyir: “Səni nifrət etdiyin adamlara, iyrəndiyin adamlara təslim edəcəyəm.   <span class="verse" id="V29">29&#160;</span>Onlar səninlə nifrətlə rəftar edəcək, bütün zəhmətinin bəhrəsini əlindən alacaq, səni lüt və çılpaq qoyacaq. Beləcə fahişəliyinin ayıbı üzə çıxacaq. Pozğunluğun və fahişəliyin   <span class="verse" id="V30">30&#160;</span>bunları sənin başına gətirdi, çünki başqa millətlərlə birgə fahişəlik etdin, onların bütləri ilə murdar oldun.   <span class="verse" id="V31">31&#160;</span>Öz bacının yolu ilə getdin. Buna görə də onun kasasını sənin əlinə verəcəyəm”.   </div><div class='q'> <span class="verse" id="V32">32&#160;</span>Xudavənd Rəbb belə deyir:  </div><div class='q'>“Sən bacının kasasından içəcəksən.  </div><div class='q'>O dərin və genişdir.  </div><div class='q'>Sənə gülüb istehza edəcəklər,  </div><div class='q'>Çünki dopdolu bir kasadır.   </div><div class='q'> <span class="verse" id="V33">33&#160;</span>Sərxoşluq və kədərlə dolacaqsan.  </div><div class='q'>Bacın Samariyanın kasası  </div><div class='q'>Dəhşət və viranəlik kasasıdır.   </div><div class='q'> <span class="verse" id="V34">34&#160;</span>Bu kasadan içəcəksən,  </div><div class='q'>Onu boşaldacaqsan,  </div><div class='q'>Parçalarını gəmirəcəksən,  </div><div class='q'>Köksünü yırtacaqsan”.  </div><div class='q'>Çünki bunu Mən söylədim,  </div><div class='q'>Xudavənd Rəbb belə bəyan edir.   </div><div class='p'> <span class="verse" id="V35">35&#160;</span>Buna görə də Xudavənd Rəbb belə deyir: “İndi ki Məni unutdun, Mənə arxa çevirdin, pozğunluğun və fahişəliyin üçün cəzanı çək”».   </div><div class='p'> <span class="verse" id="V36">36&#160;</span>Rəbb mənə dedi: «Ey bəşər oğlu, Oholanı və Oholivanı mühakimə edəcəksənmi? Elə isə iyrənc işlərini özlərinə bildir.   <span class="verse" id="V37">37&#160;</span>Çünki onlar xəyanət etdi və əlləri qana batıb. Onlar bütlərə səcdə edib xəyanət etdi. Hətta Mənim üçün doğduqları oğullarını bütlərə yemək olmaq üçün təqdim etdilər.   <span class="verse" id="V38">38&#160;</span>Mənə qarşı hələ bunları da etdilər: həmin gün Müqəddəs məkanımı murdar etdilər, Şənbə günlərimə məhəl qoymadılar.   <span class="verse" id="V39">39&#160;</span>Onlar bütləri üçün övladlarını kəsdikdən sonra həmin gün Müqəddəs məkanıma girərək oranı murdarladılar. Üstəlik bunu məbədimin ortasında etdilər.   </div><div class='p'> <span class="verse" id="V40">40&#160;</span>Bundan başqa, qasidlər göndərib uzaqdan gələn adamlar gətirtdilər. Bu adamlar gələndə sən onlar üçün yuyundun, gözlərinə sürmə çəkdin və bər-bəzək taxdın.   <span class="verse" id="V41">41&#160;</span>Möhtəşəm divan üzərində oturdun. Onun önündə hazırlanmış süfrə var idi. Mənim buxurumu və zeytun yağımı onun üstünə qoydun.   <span class="verse" id="V42">42&#160;</span>Ətrafında kef edən bir dəstənin gurultusu yüksəldi. Bayağı adamlar dəstəsi ilə səhradan Sevalılar oraya gətirildi. O iki qadının biləklərinə bilərziklər, başlarına şərəf tacları qoydular.   </div><div class='p'> <span class="verse" id="V43">43&#160;</span>Mən zinakarlıqda qarımış qadın barədə dedim: “İndi qoy onlar bu qadınla zina etsin, çünki o, fahişədir”.   <span class="verse" id="V44">44&#160;</span>Fahişənin yanına girən kimi onun yanına girdilər. Beləcə pozğun qadınlar olan Ohola ilə Oholivanın yanına girdilər.   <span class="verse" id="V45">45&#160;</span>Amma saleh adamlar zina edən qadına verilən cəzanı, qan tökən qadına verilən cəzanı onlara verəcək, çünki bu qadınlar zina edib və əlləri qana batıb.   </div><div class='p'> <span class="verse" id="V46">46&#160;</span>Buna görə də Xudavənd Rəbb belə deyir: “Üstlərinə bir qoşun gətir və onları dəhşətə, talana düçar et.   <span class="verse" id="V47">47&#160;</span>Bu qoşun onları daşqalaq edəcək və qılıncla doğrayacaq. Oğullarını və qızlarını öldürüb evlərini yandıracaqlar.   <span class="verse" id="V48">48&#160;</span>Ölkədə olan pozğunluğa son qoyacağam. Bütün qadınlar bundan dərs alıb sizin kimi pozğunluq etməyəcək.   <span class="verse" id="V49">49&#160;</span>Pozğunluğunuzun cəzasını öz başınıza gətirəcəklər. Bütlərinizə tapınmağınızın əvəzini alacaqsınız. Onda biləcəksiniz ki, Xudavənd Rəbb Mənəm”».   </div>