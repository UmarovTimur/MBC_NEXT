<div class='s'>Misirin əleyhinə peyğəmbərlik </div> <div class='p'> <span class="verse" id="V1">1&#160;</span> Sürgünlüyümüzün onuncu ilində, onuncu ayın on ikinci günü mənə Rəbbin sözü nazil oldu:   <span class="verse" id="V2">2&#160;</span>«Ey bəşər oğlu, üzünü Misir padşahı olan firona tərəf çevir, onun və bütün Misirin əleyhinə peyğəmbərlik edib söylə ki,   <span class="verse" id="V3">3&#160;</span>Xudavənd Rəbb belə deyir:  </div><div class='q'>“Ey öz çayları içində yatan  </div><div class='q'>Böyük əjdaha Misir padşahı firon,  </div><div class='q'>Mən sənin əleyhinəyəm.  </div><div class='q'>Sən deyirsən: ‹Nil çayı mənimdir,  </div><div class='q'>Onu özüm üçün yaratdım›.   </div><div class='q'> <span class="verse" id="V4">4&#160;</span>Sənin çənənə qarmaq keçirəcəyəm,  </div><div class='q'>Çaylarındakı balıqları  </div><div class='q'>Sənin pulcuqlarına yapışdıracağam.  </div><div class='q'>Pulcuqlarına yapışmış balıqlarla birgə  </div><div class='q'>Səni çaylarından çıxaracağam.   </div><div class='q'> <span class="verse" id="V5">5&#160;</span>Səni də, çaylarındakı bütün balıqları da  </div><div class='q'>Səhraya atacağam.  </div><div class='q'>Çöllərə düşəcəksən,  </div><div class='q'>Yığılıb basdırılmayacaqsan.  </div><div class='q'>Səni yem kimi vəhşi heyvanlara,  </div><div class='q'>Göydəki quşlara verəcəyəm.   </div><div class='q'> <span class="verse" id="V6">6&#160;</span> Onda Misirdə yaşayan hər kəs  </div><div class='q'>Biləcək ki, Rəbb Mənəm.  </div><div class='q'>Çünki sən İsrail xalqı üçün  </div><div class='q'>Qamışdan olan bir dəyənək oldun.   </div><div class='q'> <span class="verse" id="V7">7&#160;</span>Səndən yapışdıqları zaman  </div><div class='q'>Qırılıb onların çiyinlərini yardın,  </div><div class='q'>Sənə söykəndikləri zaman  </div><div class='q'>Qopub onların bellərini burxutdun”.    </div><div class='p'> <span class="verse" id="V8">8&#160;</span>Buna görə də Xudavənd Rəbb belə deyir: “Mən sənin üstünə qılınc gətirəcəyəm, insanı da, heyvanı da üzərindən silib məhv edəcəyəm.   <span class="verse" id="V9">9&#160;</span>Misir kimsəsiz qalacaq və xarabalığa çevriləcək. Onda biləcəklər ki, Rəbb Mənəm. Firon dedi: ‹Nil çayı mənimdir, onu mən yaratdım›.   <span class="verse" id="V10">10&#160;</span>Buna görə də Mən sənin və çaylarının əleyhinə olacağam. Misir torpağını Miqdoldan Asvana, Kuş sərhədinə qədər kimsəsiz qoyacağam və xarabalığa çevirəcəyəm.   <span class="verse" id="V11">11&#160;</span>İçindən insan ayağı da, heyvan ayağı da keçməyəcək, orada qırx il adam yaşamayacaq.   <span class="verse" id="V12">12&#160;</span>Misiri xaraba qalan ölkələr kimi xarabalığa çevirəcəyəm. Şəhərləri viran olmuş şəhərlər kimi qırx il kimsəsiz qalacaq. Misirliləri millətlər arasına yayacağam, ölkələr arasına səpələyəcəyəm”.   </div><div class='p'> <span class="verse" id="V13">13&#160;</span>Xudavənd Rəbb belə deyir: “Qırx ildən sonra Misirliləri səpələndikləri xalqların arasından bir yerə yığacağam.   <span class="verse" id="V14">14&#160;</span>Sürgün olunan Misirliləri Patros torpağına – öz vətənlərinə geri qaytaracağam. Onlar orada zəif bir padşahlıq yaradacaq.   <span class="verse" id="V15">15&#160;</span>Padşahlıqların ən gücsüzü olacaqlar, bir daha millətlərin üzərində ağalıq etməyəcəklər. Daha millətlərə hökmran olmasınlar deyə onların sayını azaldacağam.   <span class="verse" id="V16">16&#160;</span>Misir bir daha İsrail xalqının güvəndiyi yer olmayacaq. Misirlilər onlara Misirə qayıtmaqla günah etdiklərini xatırladacaqlar. İsraillilər onda biləcəklər ki, Xudavənd Rəbb Mənəm”».   </div><div class='p'> <span class="verse" id="V17">17&#160;</span>Sürgünlüyümüzün iyirmi yeddinci ilində, birinci ayın birinci günü mənə Rəbbin sözü nazil oldu:   <span class="verse" id="V18">18&#160;</span>«Ey bəşər oğlu, Babil padşahı Navuxodonosor Surla müharibədə öz ordusuna çox zəhmət verdi: əsgərlərin saçı töküldü, ağır yük daşımaqdan çiyinləri yağır oldu. Amma Surla müharibədə ordusuna zəhmət verməsinə baxmayaraq, bunun nə özünə, nə də ordusuna bir xeyri oldu.   <span class="verse" id="V19">19&#160;</span>Buna görə də Xudavənd Rəbb belə deyir: “Mən Misir ölkəsini Babil padşahı Navuxodonosora verəcəyəm. O, sərvətini aparıb ölkəni qarət və talan edəcək. Ordusunun xeyri bu olacaq.   <span class="verse" id="V20">20&#160;</span>Çəkdiyi zəhmətin əvəzində Misir ölkəsini ona verdim, çünki o da, ordusu da bu işi Mənim üçün etdi” Xudavənd Rəbb belə bəyan edir.   </div><div class='p'> <span class="verse" id="V21">21&#160;</span>“O gün İsrail nəslinin gücünü özünə qaytaracağam. Onların arasında sənin dilini açacağam. Onda biləcəklər ki, Rəbb Mənəm”».   </div>