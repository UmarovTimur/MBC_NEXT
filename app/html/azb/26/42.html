<div class='s'>Kahinlərin otaqları </div> <div class='p'> <span class="verse" id="V1">1&#160;</span>O adam məni şimala gedən yoldan bayır həyətə çıxardı, məbədin açıq sahəsinə və bayır həyətin şimalındakı tikililərə baxan otaqlara apardı.   <span class="verse" id="V2">2&#160;</span>Qapısı şimala baxan bu tikilinin uzunluğu yüz, eni əlli qulac idi.   <span class="verse" id="V3">3&#160;</span>İçəri həyətin iyirmi qulaclıq hissəsi ilə bayır həyətin daş yoluna baxan üç mərtəbənin dəhlizləri qarşı-qarşıya idi.   <span class="verse" id="V4">4&#160;</span>Otaqların qabağında eni on qulac, uzunluğu isə yüz  qulac olan bir içəri dəhliz var idi. Qapıları şimala baxırdı.   <span class="verse" id="V5">5&#160;</span>Tikilinin üst mərtəbədəki otaqları alt və orta mərtəbədəki otaqlardan daha dar idi, çünki üst mərtəbədəki dəhlizlər daha çox yer tuturdu.   <span class="verse" id="V6">6&#160;</span>Həyətlərdə sütunlar olduğu halda üçmərtəbəli otaqların sütunları yox idi. Buna görə də üst mərtəbədəki otaqlar alt və orta mərtəbədəki otaqlardan daha dar idi.   <span class="verse" id="V7">7&#160;</span>Otaqların qabağında, otaqlarla və bayır həyətlə yanaşı bir bayır divar var idi: əlli qulac uzunluğunda idi.   <span class="verse" id="V8">8&#160;</span>Çünki bayır həyətin yanındakı yanbayan otaqların uzunluğu əlli qulac idi. Məbədin əsas hissəsinə daha yaxın yanbayan otaqların uzunluğu isə yüz qulac idi.   <span class="verse" id="V9">9&#160;</span>Bu otaqların aşağıda bayır həyətdən girmək üçün şərqə tərəf bir qapısı var idi.   </div><div class='p'> <span class="verse" id="V10">10&#160;</span>İçəri həyətin cənubu  boyu açıq sahəyə və bayır həyətdəki tikililərə baxan başqa otaqlar var idi.   <span class="verse" id="V11">11&#160;</span>Şimal tərəfdəki otaqlarda olduğu kimi bu otaqların qabağında da bir keçid var idi. Otaqların uzunluğu və eni eyni idi, çıxışları və ölçüləri şimal tərəfdə olan otaqlarınkı kimi idi. Cənubdakı otaqların qapıları da şimaldakılar kimi idi.   <span class="verse" id="V12">12&#160;</span>Keçidin başlanğıcında bir qapı var idi. Arxa divarlar boyunca şərqə uzanan bu keçid otaqlara açılırdı.   </div><div class='p'> <span class="verse" id="V13">13&#160;</span>Sonra o adam mənə dedi: «Məbədin açıq sahəsinə baxan şimaldakı və cənubdakı otaqlar müqəddəsdir. Rəbbin önündə xidmət edən kahinlər orada ən müqəddəs təqdimlərdən yeyəcək. Ən müqəddəs təqdimləri – taxıl təqdimlərini, günah qurbanlarını və təqsir qurbanlarını orada qoyacaqlar, çünki ora müqəddəsdir.   <span class="verse" id="V14">14&#160;</span>Kahinlər müqəddəs yerə girəndə xidmət edərkən əyinlərindəki geyimləri orada qoymadan bayır həyətə çıxmasın, çünki bu geyimlər müqəddəsdir. Onlar xalqın olduğu yerlərə getməzdən qabaq başqa paltarlar geyməlidir».   </div><div class='p'> <span class="verse" id="V15">15&#160;</span>O adam məbədin sahəsini içəridən ölçüb qurtarandan sonra məni şərq qapısından bayıra apardı və hər tərəfdən bu sahənin bayırını ölçdü.   <span class="verse" id="V16">16&#160;</span>Şərq tərəfini qamışla ölçdü: uzunluğu beş yüz qulac idi.   <span class="verse" id="V17">17&#160;</span>Şimal tərəfini də qamışla ölçdü: uzunluğu beş yüz qulac idi.   <span class="verse" id="V18">18&#160;</span>Cənub tərəfini də qamışla ölçdü: uzunluğu beş yüz qulac idi.   <span class="verse" id="V19">19&#160;</span>Qərb tərəfinə dönüb onu qamışla ölçdü: uzunluğu beş yüz qulac idi.   <span class="verse" id="V20">20&#160;</span>Beləcə sahənin dörd tərəfini ölçdü. Müqəddəs olanı müqəddəs olmayandan ayırmaq üçün sahənin ətrafında bir divar var idi: uzunluğu və eni hər biri beş yüz qulac idi.   </div>