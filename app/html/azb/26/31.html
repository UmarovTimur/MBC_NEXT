<div class='s'>Sidr ağacı ilə müqayisə </div> <div class='p'> <span class="verse" id="V1">1&#160;</span>Sürgünlüyümüzün on birinci ilində, üçüncü ayın birinci günü mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, Misir padşahı firona və onun camaatına söylə:  </div><div class='q'>“Əzəmətdə kim səninlə müqayisə edilə bilər?   </div><div class='q'> <span class="verse" id="V3">3&#160;</span>Bax Aşşur Livandakı sidr ağacına bənzəyirdi,  </div><div class='q'>Meşəyə kölgə salan gözəl budaqları var idi,  </div><div class='q'>Çox uca idi, başı buludlara çatırdı.   </div><div class='q'> <span class="verse" id="V4">4&#160;</span>Onu sular bəslədi,  </div><div class='q'>Dərin su qaynaqları böyütdü.  </div><div class='q'>Çayları əkildiyi yeri əhatə etdi,  </div><div class='q'>Arxları çöldəki bütün ağaclara çatırdı.   </div><div class='q'> <span class="verse" id="V5">5&#160;</span>Buna görə də çöldəki bütün ağaclardan böyük oldu,  </div><div class='q'>Bol su içdiyi üçün qol-budaq atıb  </div><div class='q'>Şaxələri uzandı.   </div><div class='q'> <span class="verse" id="V6">6&#160;</span>Bütün göy quşları onun budaqlarında yuva qurdu,  </div><div class='q'>Vəhşi heyvanlar şaxələri altında balaladı,  </div><div class='q'>Bütün böyük millətlər kölgəsində yaşadı.   </div><div class='q'> <span class="verse" id="V7">7&#160;</span>Böyüklüyü və uzun budaqları ilə gözəl oldu,  </div><div class='q'>Çünki kökləri bol su içdi.   </div><div class='q'> <span class="verse" id="V8">8&#160;</span> Allahın bağçasındakı sidr ağacları da  </div><div class='q'>Boyda ona çatmazdı,  </div><div class='q'>Şam ağacları boyda onun budaqlarına yetməzdi,  </div><div class='q'>Çinar ağacları onun şaxələri kimi deyildi,  </div><div class='q'>Allahın bağçasındakı ağaclardan heç biri  </div><div class='q'>Onun kimi gözəl deyildi.   </div><div class='q'> <span class="verse" id="V9">9&#160;</span>Sıx budaqlarla o sidr ağacını gözəlləşdirdim,  </div><div class='q'>Allahın bağçası olan Edendəki  </div><div class='q'>Bütün ağaclar ona qısqandı”.   </div><div class='p'> <span class="verse" id="V10">10&#160;</span>Buna görə də Xudavənd Rəbb belə deyir: “İndi ki boyu ucalıb başı buludlara çatanda ucalığına görə ürəyi qürurlandı,   <span class="verse" id="V11">11&#160;</span>Mən də onu millətlərin başçısına təslim etdim. O da onunla pisliyinə görə rəftar edəcək. Mən onu qovdum və   <span class="verse" id="V12">12&#160;</span>yadelli millətlərin ən rəhmsizi onu kəsib yerə yıxdı. Budaqları dağlara və bütün dərələrə düşdü. Şaxələri ölkənin bütün vadilərində qırılıb qaldı. Yer üzünün bütün xalqları kölgəsindən çəkilib onu tərk etdi.   <span class="verse" id="V13">13&#160;</span>Göydəki bütün quşlar onun yıxılmış gövdəsi üstünə qondu, bütün vəhşi heyvanlar şaxələri arasında yaşadı.   <span class="verse" id="V14">14&#160;</span>Bu ona görə oldu ki, bir daha suların yaxınlığında bitən heç bir ağac boy-buxun atmasın, başını buludlara çatdırmasın, bol su içən heç bir ağac bu qədər yüksəlməsin. Çünki onların hamısı qəbirə enən insanlarla birgə ölümə – yerin dərinliklərinə təslim edildi”.   </div><div class='p'> <span class="verse" id="V15">15&#160;</span>Xudavənd Rəbb belə deyir: “Sidr ağacı ölülər diyarına endiyi gün ona yas tutsunlar deyə dərin su qaynaqlarını örtdüm, çaylarını dayandırdım, gur sularının qabağını kəsdim. O ağac üçün Livana yas tutdurdum, bütün çöl ağaclarını qurutdum.   </div><div class='p'> <span class="verse" id="V16">16&#160;</span>Qəbirə enənlərlə birgə onu ölülər diyarına endirdiyim zaman dağılmasının gurultusundan millətləri lərzəyə saldım. O zaman Eden bağındakı bütün ağaclar, Livanın ən seçilmiş, ən yaxşı və bol sulanan ağacları yerin dərinliklərində təsəlli tapdı.   <span class="verse" id="V17">17&#160;</span>Kölgəsində yaşayanlar, millətlər arasında ona arxa duranlar da onunla birlikdə ölülər diyarına – qılıncla öldürülmüş adamların yanına endi.   </div><div class='p'> <span class="verse" id="V18">18&#160;</span>Eden ağaclarından hansı izzət və əzəmətdə səninlə müqayisə edilə bilər? Ancaq sən Eden ağacları ilə birgə yerin dərinliklərinə endiriləcək, qılıncla öldürülənlərlə birgə sünnətsizlərin arasında yatacaqsan. Fironun və onun camaatının aqibəti belə olacaq” Xudavənd Rəbb belə bəyan edir».   </div>