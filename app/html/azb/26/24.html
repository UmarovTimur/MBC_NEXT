<div class='s'>Paslanmış qazanla müqayisə </div> <div class='p'> <span class="verse" id="V1">1&#160;</span>Sürgünlüyümüzün doqquzuncu ilində, onuncu ayın onuncu günü mənə Rəbbin bu sözü nazil oldu:   <span class="verse" id="V2">2&#160;</span> «Ey bəşər oğlu, bu günün, məhz bu günün tarixini qeyd elə. Çünki Babil padşahı məhz bu gün Yerusəlimi mühasirəyə aldı.   <span class="verse" id="V3">3&#160;</span>Bu üsyankar xalqa bir məsəl danışıb söylə ki, Xudavənd Rəbb belə deyir:  </div><div class='q'>“Qazanı oda qoy, oda qoy,  </div><div class='q'>İçinə su doldur.   </div><div class='q'> <span class="verse" id="V4">4&#160;</span>Ətin parçalarını, ən yaxşı parçalarını,  </div><div class='q'>Budu və döşü oraya yığ.  </div><div class='q'>Onu seçilmiş sümüklərlə doldur.   </div><div class='q'> <span class="verse" id="V5">5&#160;</span>Sürüdən ən yaxşı heyvanları götür,  </div><div class='q'>Qazanın altına isə odun  yığ.  </div><div class='q'>Qoy içindəki su qaynasın ki,  </div><div class='q'>Qazandakı sümükləri də bişsin”.   </div><div class='b'> &#160; </div> <div class='q'> <span class="verse" id="V6">6&#160;</span>Buna görə də Xudavənd Rəbb belə deyir:  </div><div class='q'>“Qan tökən şəhərin vay halına!  </div><div class='q'>Ora pas tutmuşdur,  </div><div class='q'>Öz pasından təmizlənməmiş qazana bənzəyir.  </div><div class='q'>Püşk atmadan əti parça-parça qazandan çıxarın.   </div><div class='q'> <span class="verse" id="V7">7&#160;</span>Çünki onun tökdüyü qan hələ içindədir.  </div><div class='q'>Qanı tozla örtmək üçün hətta yerə də tökmədi,  </div><div class='q'>Düz çılpaq qayanın üstünə axıtdı.   </div><div class='q'> <span class="verse" id="V8">8&#160;</span>Mən də qəzəbi alovlandıraraq  </div><div class='q'>Qisas alınsın deyə  </div><div class='q'>Onun qanını çılpaq bir qayanın  </div><div class='q'>Üstünə tökdüm ki, örtülməsin”.   </div><div class='b'> &#160; </div> <div class='q'> <span class="verse" id="V9">9&#160;</span>Buna görə də Xudavənd Rəbb belə deyir:  </div><div class='q'>“Qan tökən şəhərin vay halına!  </div><div class='q'>Mən də odun qalağını böyüdəcəyəm.   </div><div class='q'> <span class="verse" id="V10">10&#160;</span>Odunları yığ, odu alovlandır,  </div><div class='q'>Əti yaxşı bişir,  </div><div class='q'>Ədviyyatını qat,  </div><div class='q'>Sümüklər də yansın.   </div><div class='q'> <span class="verse" id="V11">11&#160;</span>Onun közləri üstünə  </div><div class='q'>Qazanı boş qoy ki, qızsın,  </div><div class='q'>Misi yansın,  </div><div class='q'>İçindəki murdarlığı getsin,  </div><div class='q'>Pası ərisin.   </div><div class='q'> <span class="verse" id="V12">12&#160;</span>Bütün zəhmət hədər getdi,  </div><div class='q'>Qalın pası ərimək bilmir,  </div><div class='q'>Pası odla da çıxmır.   </div><div class='q'> <span class="verse" id="V13">13&#160;</span>Etdiyin pozğunluq səni murdarladı,  </div><div class='q'>Səni təmizləmək istədim,  </div><div class='q'>Amma sən təmizlənmək istəmədin.  </div><div class='q'>Sənə qarşı qəzəbim yatana qədər  </div><div class='q'>Öz murdarlığından təmizlənməyəcəksən.   </div><div class='q'> <span class="verse" id="V14">14&#160;</span>Mən Rəbb bunu söylədim,  </div><div class='q'>Vaxt çatdı ki, yerinə yetirim.  </div><div class='q'>Çəkinməyəcəyəm, acımayacağam,  </div><div class='q'>Peşman olmayacağam.  </div><div class='q'>Adətlərinə və əməllərinə görə cəzalanacaqsan”  </div><div class='q'>Xudavənd Rəbb belə deyir».   </div><div class='s'>Yezekelin arvadının ölümü </div> <div class='p'> <span class="verse" id="V15">15&#160;</span>Mənə Rəbbin bu sözü nazil oldu:   <span class="verse" id="V16">16&#160;</span>«Ey bəşər oğlu, gözündə çox qiymətli olan bir nəfəri bir zərbə ilə əlindən alacağam. Amma sən yas tutma, ağlayıb göz yaşı tökmə.   <span class="verse" id="V17">17&#160;</span>İçin-için ağla, ölülər üçün yas tutma. Çalmanı başına qoyub çarığını ayağına gey. Üzünün alt hissəsini örtmə, yas tutanların  çörəyini yemə».   </div><div class='p'> <span class="verse" id="V18">18&#160;</span>Mən səhər xalqa bu sözləri söylədim. Axşamüstü arvadım öldü. Ertəsi gün səhər mənə əmr olunanı etdim.   <span class="verse" id="V19">19&#160;</span>Xalq mənə dedi: «Etdiyin bu şeylərin bizə nə dəxli var? Bizə bildirməzsən?»   <span class="verse" id="V20">20&#160;</span>Mən onlara dedim: «Mənə Rəbbin bu sözü nazil oldu:   <span class="verse" id="V21">21&#160;</span>İsrail nəslinə söylə ki, Xudavənd Rəbb belə deyir: “Öyündüyünüz güc mənbəyinizi, gözünüzdə ən qiymətli olan şeyi, ürəyinizin arzusu olan Müqəddəs məkanımın murdarlanmasına izin verəcəyəm. Arxada qoyduğunuz oğullarınız və qızlarınız qılıncdan keçiriləcək.   <span class="verse" id="V22">22&#160;</span>Mən nə etdimsə, siz də elə edəcəksiniz: üzünüzün alt hissəsini örtməyəcəksiniz, yas tutanların çörəyini yeməyəcəksiniz.   <span class="verse" id="V23">23&#160;</span>Çalmanız başınızda, çarığınız ayağınızda olacaq. Yas tutmayacaq, ağlamayacaqsınız, ancaq təqsirlərinizin içində əriyib yox olacaq, baş-başa verib inləyəcəksiniz.   <span class="verse" id="V24">24&#160;</span>Yezekel sizə bir əlamət olacaq: o nə edəcəksə, siz də onu edəcəksiniz. Bu hadisələr olanda biləcəksiniz ki, Xudavənd Rəbb Mənəm”.   </div><div class='p'> <span class="verse" id="V25">25&#160;</span>Sən ey bəşər oğlu, qalalarını, sevinc və izzətlərini, gözlərində qiymətli olan şeyi, ürəklərinin arzusunu, oğulları ilə qızlarını onlardan aldığım vaxt –   <span class="verse" id="V26">26&#160;</span>o gün fəlakətdən qaçıb qurtulan bir nəfər gəlib sənə bu xəbəri bildirəcək.   <span class="verse" id="V27">27&#160;</span>O gün bu qaçağın yanında dilin açılacaq, onunla danışacaq, artıq dinməz qalmayacaqsan. Beləcə onlar üçün bir əlamət olacaqsan. Onda biləcəklər ki, Rəbb Mənəm».   </div>