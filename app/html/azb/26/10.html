<div class='s'>Rəbbin izzəti məbədi tərk edir </div> <div class='p'> <span class="verse" id="V1">1&#160;</span> Mən baxıb gördüm ki, keruvların başı üzərindəki qübbənin üstündə göy yaqut daşı kimi görünüşcə taxta bənzər bir şey peyda oldu.   <span class="verse" id="V2">2&#160;</span> Rəbb kətan geyinmiş adama belə söylədi: «Keruvların altındakı fırlanan təkərlərin arasına girib keruvların arasından iki ovuc odlu köz götür və şəhərin üzərinə səpələ». O adam gözümün qabağında oraya girdi.   <span class="verse" id="V3">3&#160;</span>O adam oraya girəndə keruvlar məbədin cənub tərəfində durmuşdu. Bu zaman bulud içəri həyətə doldu.   <span class="verse" id="V4">4&#160;</span>Rəbbin izzəti keruvun üstündən qalxıb məbədin kandarına getdi. Məbədi bulud bürüdü və həyət Rəbbin izzətinin nuru ilə doldu.   <span class="verse" id="V5">5&#160;</span>Keruvların qanadlarının səsi bayır həyətə qədər gəlirdi. Bu səs Külli-İxtiyar Allah danışdığı zaman çıxan səs kimi uca idi.   </div><div class='p'> <span class="verse" id="V6">6&#160;</span>Rəbb kətan geyinmiş adama «keruvların və fırlanan təkərlərin arasından od götür» deyə əmr edəndə o girib bir təkərin yanında durdu.   <span class="verse" id="V7">7&#160;</span>Onda keruvlardan biri keruvların arasından əlini uzadıb onların ortasında olan odu götürdü və kətan geyinmiş adamın ovcuna qoydu. O adam da odu götürüb çıxdı.   <span class="verse" id="V8">8&#160;</span>Keruvların qanadları altında insan əlinə bənzər bir şey göründü.   </div><div class='p'> <span class="verse" id="V9">9&#160;</span> Mən baxıb gördüm ki, keruvların yanında dörd təkər və hər keruvun yanında bir təkər var. Təkərlər sarı yaqut kimi parıldayırdı.   <span class="verse" id="V10">10&#160;</span>Dördünün də görünüşü eyni cür idi, sanki bir təkər o biri təkər içində yerləşmişdi.   <span class="verse" id="V11">11&#160;</span>Getdikləri zaman dörd tərəfə hərəkət edirdilər, gedərkən sağa-sola dönmürdülər. Baş hansı tərəfə yönəlmişdisə, o tərəfə də gedirdilər, gedərkən sağa-sola dönmürdülər.   <span class="verse" id="V12">12&#160;</span> Onların bütün bədəni, kürəyi, əlləri, qanadları və təkərləri – dördünün də təkərləri hər tərəfdən gözlərlə dolu idi.   <span class="verse" id="V13">13&#160;</span>Mən bu təkərlərə «fırlanan təkərlər» deyildiyini eşitdim.   <span class="verse" id="V14">14&#160;</span> Canlı məxluqların hər birinin dörd üzü var idi: birincisi keruv üzü, ikincisi insan üzü, üçüncüsü aslan üzü və dördüncüsü qartal üzü idi.   </div><div class='p'> <span class="verse" id="V15">15&#160;</span>Keruvlar yerdən qalxdı. Bunlar Kevar çayının sahilində gördüyüm həmin canlı məxluqlar idi.   <span class="verse" id="V16">16&#160;</span>Keruvlar gedəndə onların yanında olan təkərlər də gedirdi. Keruvlar yerdən qalxmaq üçün qanadlarını qaldıranda təkərlər də onların yanından ayrılmırdı.   <span class="verse" id="V17">17&#160;</span>Onlar dayananda bunlar da dayanırdı, onlar yerdən qalxanda bunlar da birlikdə yerdən qalxırdı, çünki canlı məxluqların ruhu təkərlərdə idi.   </div><div class='p'> <span class="verse" id="V18">18&#160;</span>Rəbbin izzəti məbədin kandarından çıxdı və keruvların üstündə durdu.   <span class="verse" id="V19">19&#160;</span>Keruvlar gedəndə qanadlarını qaldırıb gözümün önündə yerdən qalxdı, təkərlər də yanlarında idi. Onlar Rəbbin məbədinin şərq darvazasının giriş yerində dayandı. İsrail Allahının izzəti yuxarıda, onların üzərində idi.   </div><div class='p'> <span class="verse" id="V20">20&#160;</span>Bunlar Kevar çayının sahilində, İsrail Allahının altında gördüyüm həmin canlı məxluqlar idi. Mən bildim ki, onlar keruvdur.   <span class="verse" id="V21">21&#160;</span>Hər birinin dörd üzü və dörd qanadı var idi. Qanadları altında insan əllərinə bənzər bir şey var idi.   <span class="verse" id="V22">22&#160;</span>Onların üzlərinin bənzəyişi Kevar çayı sahilində gördüyüm üzlərə oxşayırdı. Hər biri üz tutduğu tərəfə irəliləyirdi.   </div>