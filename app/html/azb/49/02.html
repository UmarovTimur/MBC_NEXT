<div class='s'>Ölümdən həyata keçdik </div> <div class='p'> <span class="verse" id="V1">1&#160;</span>Siz bir zamanlar təqsirləriniz və günahlarınız üzündən ölü idiniz.   <span class="verse" id="V2">2&#160;</span>Siz bu dünyanın gedişinə və havada olan hakimiyyətin, yəni indi Allaha itaətsiz insanlarda fəaliyyət göstərən ruhun hökmdarına uyaraq bu günahların içində həyat sürürdünüz.   <span class="verse" id="V3">3&#160;</span>Hamımız bir zamanlar həmin insanlar arasında cismin və əqlin istəklərini yerinə yetirərək cismani təbiətimizin ehtiraslarına görə həyat sürürdük. Beləliklə, təbiətcə digər insanlar kimi Allahın qəzəbinə düçar idik.   </div><div class='p'> <span class="verse" id="V4">4&#160;</span>Lakin mərhəməti bol olan Allah bizi böyük məhəbbətlə sevdiyi üçün   <span class="verse" id="V5">5&#160;</span>təqsirlərimiz üzündən ölü olduğumuz halda bizə Məsihlə birlikdə həyat verdi. Onun lütfü ilə xilas oldunuz.   <span class="verse" id="V6">6&#160;</span>Allah bizi Məsih İsada, Onunla birlikdə dirildib səmada oturtdu.   <span class="verse" id="V7">7&#160;</span>Bunu Məsih İsada bizə etdiyi xeyirxahlıqla lütfünün hədsiz zənginliyini gələcək dövrlərdə də göstərmək üçün etdi.   <span class="verse" id="V8">8&#160;</span>Çünki iman vasitəsilə, lütflə xilas oldunuz. Bu, sizin nailiyyətiniz deyil, Allahın hədiyyəsidir.   <span class="verse" id="V9">9&#160;</span>Əməllərlə deyil ki, heç kim öyünə bilməsin.   <span class="verse" id="V10">10&#160;</span>Çünki biz Allahın yaratdığı əsərlərik, əvvəlcədən hazırladığı yaxşı əməllərinə görə həyat sürmək üçün Məsih İsada yaradıldıq.   </div><div class='s'>Allahın yeni cəmiyyəti </div> <div class='p'> <span class="verse" id="V11">11&#160;</span>Buna görə cismən başqa millətlərdən olan sizlər bir zamanlar kim olduğunuzu yada salın; bədəndə əllə icra olunan sünnətə malik olub «sünnətlilər» deyə tanınanların «sünnətsiz» adlandırdığı sizlər   <span class="verse" id="V12">12&#160;</span>o vaxt Məsihsiz, İsrail vətəndaşlığından kənar, Allahın vədinə əsaslanan Əhdlərə yad, dünyada ümidsiz və Allahdan məhrum idiniz.   <span class="verse" id="V13">13&#160;</span>Amma bir zamanlar uzaq olan sizlər indi Məsih İsada Məsihin qanı sayəsində yaxın oldunuz.   </div><div class='p'> <span class="verse" id="V14">14&#160;</span>Çünki Məsih Özü barışığımızdır. O hər iki tərəfi bir etdi və bizi bir-birimizdən ayıran səddi, yəni ədavəti Öz cismi ilə yıxdı.   <span class="verse" id="V15">15&#160;</span>Qanunu əmrləri və qaydaları ilə birlikdə ləğv etdi ki, hər iki tərəfdən Özündə yeni bir insan yaradaraq barışıq təmin etsin   <span class="verse" id="V16">16&#160;</span>və çarmıx vasitəsilə hər ikisini tək bədəndə Allahla barışdırsın. O, ölümü ilə ədavəti yox etdi.   <span class="verse" id="V17">17&#160;</span>O gəlib həm uzaqda olan sizlərə, həm də yaxındakılara bu barışdırma Müjdəsini yaydı.   <span class="verse" id="V18">18&#160;</span>Çünki hər iki tərəfdən olan bizlər Onun vasitəsilə bir Ruhda Atanın hüzuruna çıxa bilərik.   <span class="verse" id="V19">19&#160;</span>Deməli, artıq yad və qərib deyilsiniz, siz müqəddəslərlə birgə vətəndaş və Allah ailəsinin üzvüsünüz.   <span class="verse" id="V20">20&#160;</span>Həvarilərlə peyğəmbərlərin təməli üzərində tikilmisiniz, guşədaşı isə Məsih İsa Özüdür.   <span class="verse" id="V21">21&#160;</span>Bütün bina Onun üzərində birləşərək Rəbbə aid müqəddəs məbəd olmaq üçün ucalır.   <span class="verse" id="V22">22&#160;</span>Siz də Ruh vasitəsilə Allahın məskəni olmaq üçün birlikdə Məsih üzərində tikilirsiniz.   </div>