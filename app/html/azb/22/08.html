<div class='q'> <span class="verse" id="V1">1&#160;</span>Kaş ki mənə ananın döşlərindən süd əmən  </div><div class='q'>Bir qardaş kimi olaydın,  </div><div class='q'>Küçədə səninlə rastlaşarkən səni öpərdim,  </div><div class='q'>Heç kim məni qınamazdı.   </div><div class='q'> <span class="verse" id="V2">2&#160;</span>Qarşına düşəydim, mənə öyüd verən  </div><div class='q'>Anamın evinə aparaydım.  </div><div class='q'>Şirin şərabdan, narımın şirəsindən  </div><div class='q'>Sənə içirəydim.   </div><div class='b'> &#160; </div> <div class='q'> <span class="verse" id="V3">3&#160;</span>Sevgilim sol əlini başımın altına salır,  </div><div class='q'>Sağ əli ilə məni qucağına alır.   </div><div class='q'> <span class="verse" id="V4">4&#160;</span>Ey Yerusəlimdəki qızlar, sizi and verirəm  </div><div class='q'>Dişi ceyranlara, çöldəki marallara!  </div><div class='q'>Bizi bu sevgidən oyatmayın, ayıltmayın,  </div><div class='q'>Qoy könül istəyənəcən qalsın.   </div><div class='sp'>Qızın rəfiqələri:  </div><div class='q'> <span class="verse" id="V5">5&#160;</span>Sevgilisinə söykənib çöldən gələn  </div><div class='q'>Bu gözəl kimdir?  </div><div class='sp'>Qız:  </div><div class='q'>Alma ağacı altda səni oyatdım.  </div><div class='q'>Sən orada ananın bətninə düşmüsən,  </div><div class='q'>Orada anan ağrı çəkib, səni doğub.   </div><div class='b'> &#160; </div> <div class='q'> <span class="verse" id="V6">6&#160;</span>Məni qəlbinin başında, qolunun üstündə  </div><div class='q'>Bir möhür kimi saxla.  </div><div class='q'>Çünki sevgi ölüm qədər qüvvətlidir,  </div><div class='q'>Qısqanclıq ölülər diyarı kimi möhkəmdir,  </div><div class='q'>Onun odu alovlanır,  </div><div class='q'>O, atəşdir, tamamilə yandırıb-yaxır.   </div><div class='q'> <span class="verse" id="V7">7&#160;</span>Sevgini ümman sular söndürə bilməz,  </div><div class='q'>Onu çağlayan çaylar batıra bilməz.  </div><div class='q'>Bir insan sevgisi uğrunda var-yoxunu versə belə,  </div><div class='q'>Hamı ona xor baxar.   </div><div class='sp'>Qızın rəfiqələri:  </div><div class='q'> <span class="verse" id="V8">8&#160;</span>Bir kiçik bacımız var,  </div><div class='q'>Hələ döşləri çıxmayıb.  </div><div class='q'>Bacımıza elçi gələn gün  </div><div class='q'>Onun üçün nə edək?   </div><div class='q'> <span class="verse" id="V9">9&#160;</span>Əgər o, bir hasar olsaydı,  </div><div class='q'>Biz üstünə gümüşdən bürc vurardıq.  </div><div class='q'>Əgər o, bir qapı olsaydı,  </div><div class='q'>Onu sidrdən xonça bağlayıb dövrəyə alardıq.   </div><div class='sp'>Qız:  </div><div class='q'> <span class="verse" id="V10">10&#160;</span>Mən bir hasaram,  </div><div class='q'>Döşlərim qüllələrə oxşar,  </div><div class='q'>Ona görə yarımın gözləri məndən razı qalar.   </div><div class='q'> <span class="verse" id="V11">11&#160;</span>Süleymanın Baal-Hamonda bir üzüm bağı var idi,  </div><div class='q'>O bu bağı kirayəyə verirdi.  </div><div class='q'>Məhsula görə hər kirayə alan  </div><div class='q'>Ona min parça gümüş gətirməli idi.   </div><div class='q'> <span class="verse" id="V12">12&#160;</span>Mənim də bağım var, onun sahibiyəm,  </div><div class='q'>Ey Süleyman, min parça gümüş sənin olsun,  </div><div class='q'>İki yüz gümüş kirayə alanlara qalsın.   </div><div class='sp'>Oğlan:  </div><div class='q'> <span class="verse" id="V13">13&#160;</span>Sən, ey bağçalarda məskən salan gözəl,  </div><div class='q'>Dostlar səni dinləyir,  </div><div class='q'>Mənə də səsini eşitdir.   </div><div class='sp'>Qız:  </div><div class='q'> <span class="verse" id="V14">14&#160;</span>Ey sevgilim, qaç,  </div><div class='q'>Ətir saçan dağların üstündə,  </div><div class='q'>Bir ahu, bir maral balası kimi ol.   </div>