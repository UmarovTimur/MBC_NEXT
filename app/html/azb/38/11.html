<div class='q'> <span class="verse" id="V1">1&#160;</span>Ey Livan, qapılarını aç ki,  </div><div class='q'>Od sənin sidr ağaclarını yandırıb-yaxsın.   </div><div class='q'> <span class="verse" id="V2">2&#160;</span>Ey şam ağacı, fəryad et,  </div><div class='q'>Çünki sidr ağacı yıxıldı,  </div><div class='q'>Hündür ağaclar məhv oldu.  </div><div class='q'>Fəryad edin, ey Başan palıdları,  </div><div class='q'>Qalın meşənin ağacları böyrü üstə aşdı.   </div><div class='q'> <span class="verse" id="V3">3&#160;</span>Çobanların fəryadını eşit,  </div><div class='q'>Çünki onların fəxr etdikləri  </div><div class='q'>Otlaqları məhv oldu.  </div><div class='q'>Cavan aslanların nəriltisinə qulaq as,  </div><div class='q'>Çünki İordan çayının kənarındakı sıx meşə yox oldu.   </div><div class='s'>İki çoban </div> <div class='p'> <span class="verse" id="V4">4&#160;</span>Allahım Rəbb belə deyir: «Kəsmək üçün ayrılmış sürünü sən otar.   <span class="verse" id="V5">5&#160;</span>O sürünün qoyunlarını alanlar onları kəssə də, təqsirsiz qalır. Onları satanlar isə “Rəbbə alqış olsun ki, dövlətli oldum” deyir. Çobanlar öz sürülərinə acımır.   <span class="verse" id="V6">6&#160;</span>Mən də daha ölkədə yaşayan xalqa acımayacağam» bəyan edir Rəbb. «Hər kəsi öz qonşusuna və padşahına təslim edəcəyəm. Ölkəni dağıdacaqlar, Mən də xalqı əllərindən qurtarmayacağam.   </div><div class='p'> <span class="verse" id="V7">7&#160;</span>Buna görə də kəsmək üçün ayrılmış sürünün zəiflərini otardım. Özümə iki dəyənək götürdüm, birini “Lütf”, o birini isə “Birlik” adlandırdım və sürünü otarmağa başladım.   <span class="verse" id="V8">8&#160;</span>Bircə ayın içində üç çobanı işdən qovdum, çünki onların əlindən təngə gəlmişdim, onların da Məndən zəhləsi gedirdi.   <span class="verse" id="V9">9&#160;</span>Sonra sürüyə dedim: “Daha sizi otarmayacağam. Ölən ölsün, kəsilən kəsilsin, yerdə qalanlar da bir-birlərinin ətini yesin”.   <span class="verse" id="V10">10&#160;</span>Sonra “Lütf” adlı dəyənəyimi götürdüm və bütün xalqlarla bağladığım əhdi pozmaq üçün onu qırdım.   <span class="verse" id="V11">11&#160;</span>Beləcə əhd o gün pozuldu. Sürünün Mənə qulaq asan zəifləri bunun Rəbbin sözü olduğunu anladı.   <span class="verse" id="V12">12&#160;</span> Mən onlara dedim: “Əgər bu sizə xoşdursa, Mənim muzdumu verin, əgər belə deyilsə, verməyin”. Onlar Mənə muzd olaraq otuz gümüş verdi.   <span class="verse" id="V13">13&#160;</span>Rəbb Mənə dedi: “Onların Məni qiymətləndirdiyi bu yüksək muzdu dulusçuya at”. Beləcə otuz gümüşü götürüb Rəbbin məbədində olan dulusçuya atdım.   <span class="verse" id="V14">14&#160;</span>Sonra Yəhuda ilə İsrail arasındakı qardaşlığı pozmaq üçün “Birlik” adlı o biri dəyənəyimi də qırdım.   </div><div class='p'> <span class="verse" id="V15">15&#160;</span>Rəbb mənə dedi: “Yenə ağılsız bir çobanın əşyalarını özün üçün götür.   <span class="verse" id="V16">16&#160;</span>Mən ölkəyə elə bir çoban qoyacağam ki, oğurlananlara baxmayacaq, itmişləri axtarmayacaq, xəstələri sağaltmayacaq, sağlamları bəsləməyəcək. Ancaq kök qoyunların ətini yemək, pəncələrini kəsməklə məşğul olacaq.   </div><div class='q'> <span class="verse" id="V17">17&#160;</span>Sürünü tərk edən yaramaz çobanın vay halına!  </div><div class='q'>Qılınc onun qolunu və sağ gözünü vursun!  </div><div class='q'>Qoy onun qolu qurusun, sağ gözü kor olsun!”»   </div>