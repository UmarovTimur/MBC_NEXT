<div class='s'>Beşinci görüntü: çıraqdan və zeytun ağacları </div> <div class='p'> <span class="verse" id="V1">1&#160;</span>Mənimlə danışan mələk geri qayıdıb məni yuxusundan oyanan adam kimi oyatdı.   <span class="verse" id="V2">2&#160;</span> O məndən soruşdu: «Nə görürsən?» Mən dedim: «Büsbütün qızıldan olan bir çıraqdan görürəm. Onun başında zeytun yağı üçün bir qab, üzərində yeddi çıraq, çıraqlarda isə yeddi lülə var.   <span class="verse" id="V3">3&#160;</span> Çıraqdanın yanında isə biri yağ qabının sağında, o biri solunda olmaqla iki zeytun ağacı var».   <span class="verse" id="V4">4&#160;</span>Sonra mənimlə danışan mələkdən soruşdum: «Ay ağam, bunlar nədir?»   <span class="verse" id="V5">5&#160;</span>Mənimlə danışan mələk «Bunların nə olduğunu bilmirsənmi?» deyə soruşdu. Mən də «yox, ağam» dedim.   <span class="verse" id="V6">6&#160;</span> O mənə cavab verdi:  </div><div class='q'>«Zerubbabilə Rəbbin sözü budur:  </div><div class='q'>“Güclə, qüdrətlə yox, yalnız Mənim Ruhumla iş görəcəksən”  </div><div class='q'>Deyir Ordular Rəbbi.   </div><div class='q'> <span class="verse" id="V7">7&#160;</span>Sən kimsən, ey uca dağ?  </div><div class='q'>Zerubbabilin önündə düzənliyə çevriləcəksən.  </div><div class='q'>O “nə gözəldir, nə gözəldir” nidaları altında  </div><div class='q'>Məbədin təpə daşını götürəcək».   </div><div class='p'> <span class="verse" id="V8">8&#160;</span>Mənə Rəbbin sözü nazil oldu:   </div><div class='q'> <span class="verse" id="V9">9&#160;</span>«Bu evin təməlini Zerubbabilin əlləri qoydu,  </div><div class='q'>Onun əlləri də bunu sona çatdıracaq.  </div><div class='q'>Onda biləcəksən ki, Ordular Rəbbi Məni sizin yanınıza göndərib.   </div><div class='q'> <span class="verse" id="V10">10&#160;</span> Bu günü kim əhəmiyyətsiz hesab edə bilər?  </div><div class='q'>Məhz bu gün adamlar Zerubbabilin əlində şaqulu görəndə sevinəcək.  </div><div class='q'>Bu yeddi çıraq isə Rəbbin bütün yer üzündə dolaşan gözləridir».   </div><div class='p'> <span class="verse" id="V11">11&#160;</span> Mən ondan soruşdum: «Bəs çıraqdanın sağ və solunda olan bu iki zeytun ağacı nədir?»   <span class="verse" id="V12">12&#160;</span>Sonra yenə soruşdum: «İki qızıl borucuq vasitəsilə içindən qızıl rəngində yağ axan bu iki zeytun budağı nədir?»   <span class="verse" id="V13">13&#160;</span>O məndən soruşdu: «Bunların nə olduğunu bilmirsənmi?» Mən də «yox, ay ağam» dedim.   <span class="verse" id="V14">14&#160;</span>O mənə dedi: «Bunlar bütün yer üzünün Sahibinin önündə duran məsh olunmuş iki nəfərdir».   </div>