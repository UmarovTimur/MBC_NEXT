<div class='s'>Günahdan təmizlənmə </div> <div class='p'> <span class="verse" id="V1">1&#160;</span>O gün Davud nəslini və Yerusəlimdə yaşayanları günahdan və murdarlıqdan təmizləmək üçün bir bulaq açılacaq.   <span class="verse" id="V2">2&#160;</span>O gün ölkədən bütlərin adını birdəfəlik siləcəyəm, onlar bir daha xatırlanmayacaq. Yalançı peyğəmbərləri də, natəmiz ruhu da ölkədən uzaqlaşdıracağam» bəyan edir Ordular Rəbbi.   <span class="verse" id="V3">3&#160;</span>«Əgər kimsə yenə peyğəmbərlik etsə, onu dünyaya gətirmiş ata-anası ona deyəcək: “Sən yaşaya bilməzsən, çünki Rəbbin adı ilə yalan söyləmisən”. Sonra isə peyğəmbərlik edəndə öz ata-anası onun bədənini deşəcək.   <span class="verse" id="V4">4&#160;</span>O gün hər peyğəmbər peyğəmbərlik edərkən ona nazil olan görüntüdən utanacaq. O daha insanları aldatmaq üçün tüklü paltar geyməyəcək.   <span class="verse" id="V5">5&#160;</span>O deyəcək: “Mən peyğəmbər deyiləm, əkinçiyəm. Cavanlığımda bir adam məni özünə qul etdi”.   </div><div class='p'> <span class="verse" id="V6">6&#160;</span>O biri ondan soruşacaq: “Bəs sinəndəki bu yaralar nədir?” O isə “dostlarımın evində aldığım yaralardır” deyəcək.   </div><div class='s'>Çobanın həlakı </div> <div class='q'> <span class="verse" id="V7">7&#160;</span> Oyan, ey qılınc,  </div><div class='q'>Çobanımın, yaxınımın üstünə get»  </div><div class='q'>Bəyan edir Ordular Rəbbi.  </div><div class='q'>«Çobanı vur,  </div><div class='q'>Qoyunları pərən-pərən olsun.  </div><div class='q'>Mən də əlimi kiçiklərə qarşı qaldıracağam.   </div><div class='q'> <span class="verse" id="V8">8&#160;</span>Bütün ölkədə  </div><div class='q'>Xalqın üçdə ikisi vurulub-öldürüləcək,  </div><div class='q'>Üçdə biri isə sağ qalacaq»  </div><div class='q'>Bəyan edir Rəbb.   </div><div class='q'> <span class="verse" id="V9">9&#160;</span>«Qalan üçdə birini oda salacağam,  </div><div class='q'>Onları gümüşü təmizləyən kimi təmizləyəcəyəm.  </div><div class='q'>Qızılı yoxlayan kimi yoxlayacağam.  </div><div class='q'>Onlar Mənim adımı çağıracaq,  </div><div class='q'>Mən də onlara cavab verib  </div><div class='q'>“Bunlar Mənim xalqımdır” deyəcəyəm,  </div><div class='q'>Onlar da “Rəbb Allahımızdır” deyəcək.   </div>