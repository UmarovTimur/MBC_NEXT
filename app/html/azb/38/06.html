<div class='s'>Səkkizinci görüntü: dörd döyüş arabası </div> <div class='p'> <span class="verse" id="V1">1&#160;</span>Yenə başımı qaldırıb baxanda iki dağ arasından dörd döyüş arabasının çıxdığını gördüm. O dağlar misdən idi.   <span class="verse" id="V2">2&#160;</span> Birinci döyüş arabasının qırmızı, ikincisinin qara,   <span class="verse" id="V3">3&#160;</span>üçüncüsünün ağ, dördüncüsünün xallı atları var idi. Hamısı qüvvətli atlar idi.   <span class="verse" id="V4">4&#160;</span>Mənimlə danışan mələkdən «Ay ağam, bunlar nədir?» deyib soruşdum.   <span class="verse" id="V5">5&#160;</span> Mələk mənə cavab verdi: «Bunlar bütün yer üzünün Sahibinə xidmət etdikləri yerdən çıxan göylərin dörd səmtinin ruhudur.    <span class="verse" id="V6">6&#160;</span>Qara atları olan döyüş arabası şimal torpağına, ağ atları olan döyüş arabası qərbə, xallı atları olan döyüş arabası isə cənuba tərəf gedir».   <span class="verse" id="V7">7&#160;</span>Qüvvətli atlar çıxıb yer üzünü dolaşmaq üçün getmək istədi. Mələk «gedin yer üzünü dolaşın» dedi. Onlar da gedib yer üzünü dolaşdı.   <span class="verse" id="V8">8&#160;</span>Mələk məni çağırıb dedi: «Bax şimal torpağına gedənlər orada ürəyimi rahatlandırdı».   </div><div class='s'>Yeşuaya tac qoyulması </div> <div class='p'> <span class="verse" id="V9">9&#160;</span>Mənə Rəbbin bu sözü nazil oldu:   <span class="verse" id="V10">10&#160;</span>«Hədiyyələri sürgündən qayıdanlardan – Babildən gələn Xelday, Toviya, Yedayadan götür və həmin gün Sefanya oğlu Yoşiyanın evinə get.   <span class="verse" id="V11">11&#160;</span>Onların arasından qızıl-gümüş götürüb taclar düzəlt və baş kahin Yehosadaq oğlu Yeşuanın başına qoy.   <span class="verse" id="V12">12&#160;</span> Ona söylə ki, Ordular Rəbbi belə deyir:  </div><div class='q'>“Bax ‹Pöhrə› adlanan adam budur!  </div><div class='q'>O olduğu yerdən qol-budaq atacaq,  </div><div class='q'>Rəbbin məbədini tikəcək.   </div><div class='q'> <span class="verse" id="V13">13&#160;</span>Bəli, Rəbbin məbədini o tikəcək.  </div><div class='q'>O izzətlənəcək, taxtında oturub hökmranlıq edəcək.  </div><div class='q'>Taxtının yanında kahin olacaq,  </div><div class='q'>İkisinin arasında tam razılıq olacaq”.   </div><div class='p'> <span class="verse" id="V14">14&#160;</span>Bu taclar Xeldayın, Toviyanın, Yedayanın, Sefanya oğlu Yoşiyanın xatirəsi kimi Rəbbin məbədinə qoyulacaq.   <span class="verse" id="V15">15&#160;</span>Uzaqda olanlar da gəlib Rəbbin məbədinin tikintisində çalışacaq. Onda biləcəksiniz ki, məni Ordular Rəbbi sizin yanınıza göndərmişdir. Əgər Allahınız Rəbbin səsinə yaxşı qulaq assanız, bunlar olacaq».   </div>