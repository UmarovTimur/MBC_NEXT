<div class='s'>Rəbbin Öz xalqına müraciəti </div> <div class='p'> <span class="verse" id="V1">1&#160;</span> Daranın hakimiyyətinin ikinci ilində, səkkizinci ayda İddo oğlu Berekya oğlu Zəkəriyyə peyğəmbərə Rəbbin bu sözü nazil oldu:   <span class="verse" id="V2">2&#160;</span>«Rəbb atalarınıza çox qəzəbləndi.   <span class="verse" id="V3">3&#160;</span>Ona görə də sən onlara söylə ki, Ordular Rəbbinin sözü belədir:  </div><div class='q'>“Mənə tərəf qayıdın” bəyan edir Ordular Rəbbi,  </div><div class='q'>“Mən də sizə tərəf qayıdaram” deyir Ordular Rəbbi.   </div><div class='p'> <span class="verse" id="V4">4&#160;</span>“Atalarınız kimi olmayın! Əvvəlki peyğəmbərlər onlara müraciət edib söylədi ki, Ordular Rəbbi onlara ‹pis əməllərinizdən və pis işlərinizdən qayıdın› deyir. Ancaq onlar eşitmədi və Mənə qulaq asmadı” Rəbb belə bəyan edir.   </div><div class='q'> <span class="verse" id="V5">5&#160;</span>“Atalarınız indi haradadır?  </div><div class='q'>Peyğəmbərlər də əbədi yaşayırmı?   </div><div class='q'> <span class="verse" id="V6">6&#160;</span>Amma qullarım peyğəmbərlərə əmr etdiyim  </div><div class='q'>Sözlərim və qaydalarım atalarınıza gəlib çatmadımı?”  </div><div class='m'>Onlar da tövbə edib dedi: “Ordular Rəbbi əməllərimizə və işlərimizə görə bizə nə etməyi düşündüsə, bizimlə elə də rəftar etdi”».   </div><div class='s'>Birinci görüntü: atlılar </div> <div class='p'> <span class="verse" id="V7">7&#160;</span>Daranın hakimiyyətinin ikinci ilində, on birinci ay olan Şevat ayının iyirmi dördüncü günü İddo oğlu Berekya oğlu Zəkəriyyə peyğəmbərə Rəbbin bu sözü nazil oldu:   <span class="verse" id="V8">8&#160;</span> gecə yarısı gördüm ki, qırmızı ata minmiş bir nəfər dərənin dibində mərsin ağacları arasında durub. Onun arxasında isə qırmızı, kəhər və ağ atlar var idi.   <span class="verse" id="V9">9&#160;</span>Mən soruşdum: «Ay ağam, bunlar nədir?» Mənimlə danışan mələk dedi: «Bunların nə olduğunu sənə göstərəcəyəm».   <span class="verse" id="V10">10&#160;</span>Mərsin ağacları arasında duran adam cavab verdi: «Bunları dünyanı dolaşmaq üçün Rəbb göndərib».   <span class="verse" id="V11">11&#160;</span>Onlar mərsin ağacları arasında duran Rəbbin mələyinə cavab verdi: «Biz dünyanı dolaşdıq və gördük ki, bütün dünya asayiş və əmin-amanlıq içindədir».   </div><div class='p'> <span class="verse" id="V12">12&#160;</span>Onda Rəbbin mələyi dedi: «Ey Ordular Rəbbi, bu yetmiş il ərzində qəzəbləndiyin Yerusəlimə və başqa Yəhuda şəhərlərinə nə vaxta qədər mərhəmət etməyəcəksən?»   <span class="verse" id="V13">13&#160;</span>Rəbb mənimlə danışan mələyə yaxşı vədlərlə, təsəlliverici sözlərlə cavab verdi.   <span class="verse" id="V14">14&#160;</span>Mənimlə danışan mələk mənə dedi: «Müraciət edib söylə ki, Ordular Rəbbi belə deyir:  </div><div class='q'>“Yerusəlim və Sion üçün böyük qısqanclıq duyuram.   </div><div class='q'> <span class="verse" id="V15">15&#160;</span>Qayğısız olan millətlərə qarşı çox qəzəbliyəm.  </div><div class='q'>Çünki Mən hələ az qəzəbləndiyim zaman  </div><div class='q'>Onlar öz pis əməllərini daha da artırdı”.   </div><div class='q'> <span class="verse" id="V16">16&#160;</span>Buna görə də Rəbb belə deyir:  </div><div class='q'>“Mən mərhəmətlə Yerusəlimə qayıtdım.  </div><div class='q'>Evim yenə orada qurulacaq,  </div><div class='q'>Yerusəlimin üzərinə ölçü ipi çəkiləcək”  </div><div class='q'>Bəyan edir Ordular Rəbbi.   </div><div class='q'> <span class="verse" id="V17">17&#160;</span>Sən bir daha müraciət edib söylə ki,  </div><div class='q'>Ordular Rəbbi belə deyir:  </div><div class='q'>“Şəhərlərim yenə bolluqla dolub-daşacaq.  </div><div class='q'>Rəbb Siona yenə təsəlli verəcək,  </div><div class='q'>Yenə Yerusəlimi seçəcək”».   </div><div class='s'>İkinci görüntü: dörd buynuz və dörd usta </div> <div class='p'> <span class="verse" id="V18">18&#160;</span>Sonra başımı qaldırıb baxdım və dörd buynuz gördüm.   <span class="verse" id="V19">19&#160;</span>Mənimlə danışan mələyə dedim: «Bunlar nədir?» O mənə dedi: «Bunlar Yəhudanı, İsraili və Yerusəlimi dağıtmış buynuzlardır».   <span class="verse" id="V20">20&#160;</span>Onda Rəbb mənə dörd usta göstərdi.   <span class="verse" id="V21">21&#160;</span>Mən «Bunlar nə etməyə gəlir?» deyə soruşdum. O dedi: «Bu buynuzlar Yəhudanı elə dağıtdı ki, heç kəs başını qaldıra bilmədi. Bu ustalar da Yəhuda ölkəsini dağıtmaq üçün buynuz qaldıran millətləri dəhşətə gətirib buynuzlarını yerə çalmağa gəldi».   </div>