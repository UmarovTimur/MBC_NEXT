<div class='s'>Dördüncü görüntü: baş kahin Yeşua </div> <div class='p'> <span class="verse" id="V1">1&#160;</span>  Rəbb mənə bunu göstərdi: Rəbbin mələyinin önündə baş kahin Yeşua durmuşdu və onu ittiham etmək üçün sağında Şeytan dayanmışdı.   <span class="verse" id="V2">2&#160;</span> Rəbb Şeytana dedi: «Rəbb səni məzəmmət etsin, ey Şeytan, Yerusəlimi seçən Rəbb səni məzəmmət etsin. Bu adam oddan çıxarılmış, yarısı yanmış odun parçasına bənzəmirmi?»   <span class="verse" id="V3">3&#160;</span>O vaxt Yeşua əyninə çox çirkli paltar geyinib mələyin önündə dayanmışdı.   <span class="verse" id="V4">4&#160;</span>Bu mələk önündə duran mələklərə dedi: «Onun əynindən çirkli paltarı çıxarın». Sonra Yeşuaya dedi: «Bax günahını sənin üzərindən götürdüm, indi sənə bayram paltarı geyindirəcəyəm».   <span class="verse" id="V5">5&#160;</span>Mən isə dedim: «Qoy başına da təmiz çalma bağlasınlar». Başına təmiz çalma bağlayıb ona paltar geyindirdilər. Rəbbin mələyi də yanında durmuşdu.   </div><div class='p'> <span class="verse" id="V6">6&#160;</span>Sonra Rəbbin mələyi Yeşuaya şəhadət edib dedi:   <span class="verse" id="V7">7&#160;</span>«Ordular Rəbbi belə deyir:  </div><div class='q'>“Əgər yollarımla getsən, verdiyim buyruğumu qoruyub saxlasan,  </div><div class='q'>Evimə sən başçılıq edəcəksən, həyətlərimi sən qoruyacaqsan.  </div><div class='q'>Burada duranların arasında içəri keçmək haqqını sənə verirəm”.   </div><div class='q'> <span class="verse" id="V8">8&#160;</span> Ey baş kahin Yeşua, sən və sənin önündə oturan yoldaşların qulaq assın!  </div><div class='q'>Çünki onlar gələcək hadisələrin əlamətidir.  </div><div class='q'>Mən “Pöhrə” adlı qulumu gətirəcəyəm.   </div><div class='q'> <span class="verse" id="V9">9&#160;</span>Yeşuanın önünə qoyduğum daşa baxın!  </div><div class='q'>O tək daşın yeddi gözü var.  </div><div class='q'>Onun üzərinə bir yazı oyub yazacağam» bəyan edir Ordular Rəbbi,  </div><div class='q'>«Bir gün içində bu ölkənin günahını ortadan götürəcəyəm.   </div><div class='q'> <span class="verse" id="V10">10&#160;</span> O gün hər biriniz qonşusunu öz tənəyi və əncir ağacı altına çağıracaq»  </div><div class='q'>Bəyan edir Ordular Rəbbi.   </div>