<div class='s'>İsrailin düşmənlərinə cəza </div> <div class='p'> <span class="verse" id="V1">1&#160;</span> Bu xəbərdarlıq Xadrak ölkəsi və onun rahatlıq yeri Dəməşq şəhəri barəsində nazil olan Rəbbin sözüdür, çünki insanların və bütün İsrail qəbilələrinin gözü Rəbbə baxır.   <span class="verse" id="V2">2&#160;</span> Bu söz oranın sərhədində olan Xamat şəhərinə, çox tərəqqi etmiş Sur və Sidon şəhərlərinə də aiddir.   <span class="verse" id="V3">3&#160;</span>Sur özünə bir qala tikdi, torpaq qədər gümüş, küçə palçığı qədər saf qızıl yığdı.   <span class="verse" id="V4">4&#160;</span>Amma Rəbb onu qovacaq, dənizdəki gücünü yox edəcək, od onu yandırıb-yaxacaq.   <span class="verse" id="V5">5&#160;</span> Aşqelon bunu görüb qorxacaq, Qəzzə də çox ağrı çəkəcək, Eqron da eləcə, çünki ümidi sönəcək. Qəzzədə padşah olmayacaq, Aşqelon sakinsiz qalacaq.   <span class="verse" id="V6">6&#160;</span>Aşdodda bic doğulanlar yaşayacaq, Filiştlilərin qürurunu qıracağam.   <span class="verse" id="V7">7&#160;</span>Ağızlarından qanı daman əti, dişlərinin arasından haram yeməkləri alacağam. Onların sağ qalanları Allahımıza məxsus olub Yəhudanın bir nəsli kimi olacaq. Eqronlular da Yevuslular kimi olacaq.   <span class="verse" id="V8">8&#160;</span>Hücum edən ordulara qarşı evimin ətrafında ordugah quracağam. Heç bir istilaçı daha xalqımın üzərinə tökülməyəcək. Çünki artıq xalqıma Mən keşik çəkirəm.   </div><div class='s'>Rəbbin vədi </div> <div class='q'> <span class="verse" id="V9">9&#160;</span> Ey Sion qızı, böyük sevinclə coş,  </div><div class='q'>Ey Yerusəlim qızı, hayqır!  </div><div class='q'>Bax padşahın sənə tərəf gəlir.  </div><div class='q'>O ədalətli və xilaskardır.  </div><div class='q'>O itaətkardır və bir eşşəyə –  </div><div class='q'>Eşşəyin balası olan sıpaya minib gəlir.   </div><div class='q'> <span class="verse" id="V10">10&#160;</span> Döyüş arabalarını Efrayimdən,  </div><div class='q'>Atları Yerusəlimdən uzaqlaşdıracağam.  </div><div class='q'>Döyüş kamanları qırılacaq.  </div><div class='q'>Padşahınız millətlərə sülh elan edəcək.  </div><div class='q'>Onun hökmranlığı dənizdən dənizə,  </div><div class='q'>Çaydan yer üzünün qurtaracağınadək hər yerə uzanacaq.   </div><div class='b'> &#160; </div> <div class='q'> <span class="verse" id="V11">11&#160;</span>Sizə gəlincə, əhd qurbanının qanından ötrü  </div><div class='q'>Sürgündəki xalqınızı  </div><div class='q'>Susuz quyudan çıxarıb xilas edəcəyəm.   </div><div class='q'> <span class="verse" id="V12">12&#160;</span>Qalanıza qayıdın,  </div><div class='q'>Ey ümid edən əsirlər!  </div><div class='q'>Bu gün sizə bildirirəm ki,  </div><div class='q'>Sizə zəhmətinizin ikiqat əvəzini verəcəyəm.   </div><div class='q'> <span class="verse" id="V13">13&#160;</span>Yəhudanı Özüm üçün kaman kimi çəkəcəyəm,  </div><div class='q'>Efrayimi ox kimi ona qoyacağam.  </div><div class='q'>Ey Sion, övladlarını  </div><div class='q'>Yunan övladlarının üstünə qaldıracağam.  </div><div class='q'>Səni bir döyüşçü qılıncı tək edəcəyəm.   </div><div class='q'> <span class="verse" id="V14">14&#160;</span>Onda Rəbb xalqının üzərində görünəcək,  </div><div class='q'>Onun oxu şimşək kimi çaxacaq.  </div><div class='q'>Xudavənd Rəbb şeypur çalacaq,  </div><div class='q'>Cənub qasırğaları ilə irəli gedəcək.   </div><div class='q'> <span class="verse" id="V15">15&#160;</span>Onları Ordular Rəbbi qoruyacaq.  </div><div class='q'>Düşmənlərini tələf edəcəklər,  </div><div class='q'>Sapand daşları ilə qırıb-çatacaqlar.  </div><div class='q'>Onların qanını şərab kimi içib hay-küy salacaqlar.  </div><div class='q'>Qurban qanı tökülən qablar kimi,  </div><div class='q'>Qurbangahın künc-bucaqları kimi  </div><div class='q'>Qanla dolu olacaqlar.   </div><div class='b'> &#160; </div> <div class='q'> <span class="verse" id="V16">16&#160;</span>O gün özlərinin Allahı Rəbb  </div><div class='q'>Xalqının sürüsü kimi onları xilas edəcək.  </div><div class='q'>Onlar Onun torpağında  </div><div class='q'>Tac daş-qaşı kimi parıldayacaq.   </div><div class='q'> <span class="verse" id="V17">17&#160;</span>Necə yaraşıqlı, necə gözəl olacaqlar!  </div><div class='q'>Oğlanlar taxılla,  </div><div class='q'>Qızlar təzə şərabla gücə gələcək.   </div>