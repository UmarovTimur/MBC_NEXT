<div class='s'>Üçüncü görüntü: ölçü ipi </div> <div class='p'> <span class="verse" id="V1">1&#160;</span>Mən başımı qaldırıb baxdım və əlində ölçü ipi olan bir adam gördüm.   <span class="verse" id="V2">2&#160;</span>«Hara gedirsən?» deyib soruşdum. O mənə dedi: «Yerusəlimi ölçməyə, en və uzunluğunun nə qədər olduğunu öyrənməyə gedirəm».   <span class="verse" id="V3">3&#160;</span>Mənimlə danışan mələk yanımdan çıxanda başqa bir mələk onu qarşılamağa gəldi   <span class="verse" id="V4">4&#160;</span>və ona dedi:  </div><div class='q'>«Qaç, o cavana söylə ki, içində adamlar  </div><div class='q'>Və heyvanlar çox olduğu üçün  </div><div class='q'>Yerusəlim divarsız bir şəhər olacaq.   </div><div class='q'> <span class="verse" id="V5">5&#160;</span>“Mən Özüm onun ətrafında odlu divara çevriləcəyəm,  </div><div class='q'>Onun içində izzət olacağam” bəyan edir Rəbb».   </div><div class='b'> &#160; </div> <div class='q'> <span class="verse" id="V6">6&#160;</span>«Haydı, haydı! Şimal ölkəsindən qaçın» deyir Rəbb,  </div><div class='q'>«Çünki sizi göydə dörd tərəfə əsən  </div><div class='q'>Külək kimi dağıtmışdım» deyir Rəbb.   </div><div class='q'> <span class="verse" id="V7">7&#160;</span>«Haydı! Ey Sion, sən ki Babil şəhərində yaşayırsan, qaçıb qurtar!»   </div><div class='q'> <span class="verse" id="V8">8&#160;</span>Çünki Ordular Rəbbi deyir ki,  </div><div class='q'>İzzəti üçün sizi qarət etmiş millətlərin yanına Məni göndərdi.  </div><div class='q'>Sizə toxunan Onun göz bəbəyinə toxunmuş olur.   </div><div class='q'> <span class="verse" id="V9">9&#160;</span>Mən o millətlərə qarşı əlimi qaldıracağam,  </div><div class='q'>Əsarətlərində olanlar onları qarət edəcək.  </div><div class='q'>Onda biləcəksiniz ki,  </div><div class='q'>Məni Ordular Rəbbi göndərmişdir.   </div><div class='p'> <span class="verse" id="V10">10&#160;</span>«Şadlıq edib sevin, ey Sion qızı!  </div><div class='q'>Çünki aranızda yaşamağa gəlirəm» bəyan edir Rəbb.   </div><div class='q'> <span class="verse" id="V11">11&#160;</span>«O gün çoxlu millətlər Rəbbə bağlanacaq,  </div><div class='q'>Mənim xalqım olacaq.  </div><div class='q'>O zaman aranızda yaşayacağam.  </div><div class='q'>Siz biləcəksiniz ki,  </div><div class='q'>Məni yanınıza Ordular Rəbbi göndərib.   </div><div class='q'> <span class="verse" id="V12">12&#160;</span>Rəbb müqəddəs torpaqda  </div><div class='q'>Yəhudanı Öz payı olaraq mülk alacaq,  </div><div class='q'>Yenə Yerusəlimi seçəcək.   </div><div class='q'> <span class="verse" id="V13">13&#160;</span>Ey bütün bəşər, Rəbbin önündə susun!  </div><div class='q'>Çünki O Öz müqəddəs məskənindən qalxıb gəlir!»   </div>