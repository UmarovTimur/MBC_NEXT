<div class='s'>Şimşon və Timnalı qadın </div> <div class='p'> <span class="verse" id="V1">1&#160;</span>Bir gün Şimşon Timnaya endi və Timnada Filişt qızlarından bir qadın gördü.   <span class="verse" id="V2">2&#160;</span>O, ata-anasının yanına qayıdıb dedi: «Timnada Filişt qızlarının arasında bir qadın görmüşəm, gedin, onu mənim üçün arvad alın».   <span class="verse" id="V3">3&#160;</span>Atası ilə anası ona dedilər: «Məgər qohumlarının qızları arasında, xalqımın arasında bir qadın yoxdur ki, gedib özünə sünnətsiz Filiştlilərdən arvad alırsan?» Şimşon atasına dedi: «Mənim üçün onu alın, çünki gözümə o xoş görünür».   <span class="verse" id="V4">4&#160;</span>Ata və anası bilmirdi ki, bu istək Rəbdəndir. Ona görə ki Rəbb Filiştlilərin hakimiyyətini devirmək üçün fürsət axtarırdı. O dövrdə Filiştlilər İsraillilərin üstündə hökmranlıq edirdi.   </div><div class='p'> <span class="verse" id="V5">5&#160;</span>Şimşon ata və anası ilə birlikdə Timnaya endi. Onlar Timnanın üzüm bağlarına çatanda qəflətən cavan bir aslan nərə çəkərək onun qarşısına çıxdı.   <span class="verse" id="V6">6&#160;</span>Rəbbin Ruhu qüvvəsi ilə Şimşonun üstünə endi. Onun əli boş idi, amma cavan aslanı balaca oğlaq kimi parçaladı. Ata-anasına isə heç nə bildirmədi.   <span class="verse" id="V7">7&#160;</span>Sonra enib qadınla söhbət etdi və qadın Şimşonun gözünə xoş göründü.   </div><div class='s'>Şimşon və tapmaca </div> <div class='p'> <span class="verse" id="V8">8&#160;</span>Bir müddət keçəndən sonra Şimşon qadını almaq məqsədi ilə geri qayıtdı. Aslanın leşinə baxmaq üçün o öz yolundan döndü. Gördü ki, aslanın leşinin üstündə arı beçəsi ilə bal var.   <span class="verse" id="V9">9&#160;</span>O, ovucları ilə baldan götürdü və yeyə-yeyə ata-anasının yanına gəldi. Baldan onlara da verdi, lakin onlara bildirmədi ki, balı aslanın leşinin üzərindən götürüb.   </div><div class='p'> <span class="verse" id="V10">10&#160;</span>Atası qadının evinə getdi və Şimşon orada ziyafət qurdu, çünki o zamanlar cavanlar belə edərdi.   <span class="verse" id="V11">11&#160;</span>Onu görən xalq müşayiət üçün ona otuz nəfər sağdış-soldış seçdi.   <span class="verse" id="V12">12&#160;</span>Şimşon onlara dedi: «İndi mən sizə bir tapmaca deyəcəyəm. Əgər ziyafətin yeddinci gününə qədər açmasını mənə desəniz, mən sizə otuz dəst kətan paltar və otuz dəst bayram libası verəcəyəm.   <span class="verse" id="V13">13&#160;</span>Yox, əgər tapmacanın açmasını mənə deyə bilməsəniz, onda siz mənə otuz dəst kətan paltar və otuz dəst bayram libası verməlisiniz». Ona dedilər: «Tapmacanı de, bir ona qulaq asaq».   <span class="verse" id="V14">14&#160;</span>Şimşon onlara dedi:  </div><div class='q'>«Yeyəndən bir yeməli şey çıxdı,  </div><div class='q'>Güclüdən bir şirin şey çıxdı».  </div><div class='p'>Üç gün ərzində onlar tapmacanı tapa bilmədilər.   </div><div class='p'> <span class="verse" id="V15">15&#160;</span>Dördüncü gün  olanda Şimşonun arvadına dedilər: «Ərini başa sal ki, bizə bu tapmacanın cavabını desin, yoxsa sənin də, atanın da evini yandırarıq. Siz bizi buraya soymağa çağırmısınız?»   <span class="verse" id="V16">16&#160;</span>Arvadı Şimşonun qarşısında ağlayıb dedi: «Əslində məndən zəhlən gedir, məni sevmirsən, ona görə də xalqımın oğullarına dediyin tapmacanın cavabını mənə açmırsan». Şimşon ona dedi: «Bax heç atama və anama da bu tapmacanın cavabını açmamışam. Sənəmi açım?»   <span class="verse" id="V17">17&#160;</span>Yeddi gün ziyafət davam edə-edə qadın onun qarşısında ağladı. Yeddinci gün Şimşon tapmacanın açmasını arvadına dedi, çünki qadın onu cana gətirmişdi. Qadın da gedib tapmacanın cavabını öz xalqına söylədi.   <span class="verse" id="V18">18&#160;</span>Şəhərin adamları yeddinci gün günəş batmazdan əvvəl Şimşona dedilər:  </div><div class='q'>«Baldan şirini varmı?  </div><div class='q'>Aslandan güclüsü varmı?»  </div><div class='p'>Şimşon onlara dedi: «Əgər mənim düyəmlə kotan sürməsəydiniz, tapmacamı tapa bilməzdiniz».   </div><div class='p'> <span class="verse" id="V19">19&#160;</span>Bundan sonra Rəbbin Ruhu qüvvə ilə onun üstünə endi. Şimşon Aşqelona gedib oradakılardan otuz nəfəri öldürərək onların mallarını talan edib tapmacanın açmasını deyənlərə bayram libası verdi. Sonra o, alovlu qəzəblə atasının evinə qalxdı.   <span class="verse" id="V20">20&#160;</span>Şimşonun arvadını isə Şimşonu müşayiət edən sağdışlarından birinə verdilər.   </div>