<div class='q'> <span class="verse" id="V1">1&#160;</span>Qanlı şəhərin vay halına!  </div><div class='q'>O yalan və soyğunçuluqla doludur,  </div><div class='q'>Orada quldurluğun ardı kəsilmir!   </div><div class='q'> <span class="verse" id="V2">2&#160;</span>Qamçı səsi, təkərlər gurultusu,  </div><div class='q'>Çapan atların, yırğalanan döyüş arabalarının sədası!   </div><div class='q'> <span class="verse" id="V3">3&#160;</span>Süvarilər hücum edir, qılınclar parıldayır,  </div><div class='q'>Nizələr bərq vurur, ölənlər yığın-yığın,  </div><div class='q'>Cəsədlərin sayı yox,  </div><div class='q'>İnsanların ayağı meyitlərə dolaşır!   </div><div class='q'> <span class="verse" id="V4">4&#160;</span>Millətləri fahişəliyi ilə,  </div><div class='q'>Xalqları cadugərliyi ilə satan, cazibəli,  </div><div class='q'>Cadugərlikdə mahir fahişə – Ninevanın  </div><div class='q'>Hədsiz əxlaqsızlığına görə  </div><div class='q'>Bunlar baş verdi.   </div><div class='b'> &#160; </div> <div class='q'> <span class="verse" id="V5">5&#160;</span>Ordular Rəbbi bəyan edir:  </div><div class='q'>«Ey Nineva, Mən sənin əleyhinəyəm!  </div><div class='q'>Paltarının ətəyini üzünə qaldıracağam,  </div><div class='q'>Çılpaqlığını millətlərə göstərəcəyəm,  </div><div class='q'>Ayıbını ölkələrə açacağam.   </div><div class='q'> <span class="verse" id="V6">6&#160;</span>Üstünə iyrənc şeyləri atacağam,  </div><div class='q'>Səni rüsvay edəcəyəm,  </div><div class='q'>Tamaşaya qoyacağam!   </div><div class='q'> <span class="verse" id="V7">7&#160;</span>Səni görənlərin hamısı səndən qaçıb  </div><div class='q'>Belə deyəcək:  </div><div class='q'>“Nineva viran qaldı!  </div><div class='q'>Onun üçün kim ağlayacaq?”  </div><div class='q'>Haradan sənə təsəlli verənləri tapım?»   </div><div class='b'> &#160; </div> <div class='q'> <span class="verse" id="V8">8&#160;</span>Axı sənin No-Ammondan  nəyin artıqdır?  </div><div class='q'>O şəhər çaylar arasında yerləşib  </div><div class='q'>Sularla əhatə olunmuşdu,  </div><div class='q'>Sipəri dəniz,  </div><div class='q'>Qala divarı isə Nil çayı idi.   </div><div class='q'> <span class="verse" id="V9">9&#160;</span>Kuş və Misir onun sonsuz qüvvəti idi,  </div><div class='q'>Put və Liviya da köməkçiləri idi.   </div><div class='b'> &#160; </div> <div class='q'> <span class="verse" id="V10">10&#160;</span>Lakin əsir aparıldı, sürgün oldu,  </div><div class='q'>Övladları parça-parça doğrandı,  </div><div class='q'>Hər küçə başına atıldı,  </div><div class='q'>Adlı-sanlı adamları üçün püşk atdılar,  </div><div class='q'>Əyanlarını qandallara saldılar.   </div><div class='q'> <span class="verse" id="V11">11&#160;</span>Sən də, ey Nineva, sərxoş olacaqsan,  </div><div class='q'>Mat-məəttəl qalacaqsan,  </div><div class='q'>Düşmənlərin əlindən pənahgah axtaracaqsan.   </div><div class='b'> &#160; </div> <div class='q'> <span class="verse" id="V12">12&#160;</span>Bütün istehkamların  </div><div class='q'>Əncir ağacının ilk yetişən meyvələri kimidir,  </div><div class='q'>Silkələnəndə yeyənin ağzına düşür.   </div><div class='q'> <span class="verse" id="V13">13&#160;</span>Budur, əsgərlərin qadın kimidir,  </div><div class='q'>Ölkənin darvazaları düşmənlərin üzünə taybatay açılıb.  </div><div class='q'>Qapı rəzələrini od yeyib.   </div><div class='b'> &#160; </div> <div class='q'> <span class="verse" id="V14">14&#160;</span>Mühasirə vaxtı üçün özünə su çək,  </div><div class='q'>Qalalarını möhkəmləndir,  </div><div class='q'>Çamıra gir, palçığı tapda,  </div><div class='q'>Kərpic kəsmək üçün qəlib götür!   </div><div class='q'> <span class="verse" id="V15">15&#160;</span>Orada od səni yeyib-qurtaracaq,  </div><div class='q'>Qılınc səni kəsib-qıracaq,  </div><div class='q'>Çəyirtkələrin yedikləri əkin kimi yox olacaqsan.  </div><div class='q'>Sayını çəyirtkə kimi artır,  </div><div class='q'>Özünü qaynaşan çəyirtkə kimi çoxalt!   </div><div class='q'> <span class="verse" id="V16">16&#160;</span>Tacirlərinin sayı  </div><div class='q'>Göylərdəki ulduzlardan çoxdur,  </div><div class='q'>Amma düşmənlərin  </div><div class='q'>Çəyirtkə kimi ölkəni talan edib uçacaq.   </div><div class='q'> <span class="verse" id="V17">17&#160;</span>Gözətçilərin çəyirtkə kimi,  </div><div class='q'>Məmurların çəyirtkə sürüsü kimidir –  </div><div class='q'>Soyuq gündə çəpərlərə yerləşir,  </div><div class='q'>Gün doğanda uçub gedir,  </div><div class='q'>Getdikləri yer bilinmir.   </div><div class='b'> &#160; </div> <div class='q'> <span class="verse" id="V18">18&#160;</span>Ey Aşşur padşahı,  </div><div class='q'>Əyanların ölüm yuxusuna gedib,  </div><div class='q'>Adlı-sanlı adamların yatıb.  </div><div class='q'>Xalqın dağlara səpələnib,  </div><div class='q'>Onları bir yerə yığan yoxdur.   </div><div class='q'> <span class="verse" id="V19">19&#160;</span>Dərdinə dərman yoxdur, yaraların sağalmaz.  </div><div class='q'>Barəndə xəbər eşidənlər sevinib əl çalır.  </div><div class='q'>Axı sənin bu sonsuz pisliyin kimə dəyməyib?   </div>