<div class='p'> <span class="verse" id="V1">1&#160;</span> Bu, Nineva haqqındakı xəbərdarlıq, Elqoşlu Nahumun görüntülərindən ibarət kitabdır.   </div><div class='s'>Rəbbin Ninevadan aldığı qisas </div> <div class='q'> <span class="verse" id="V2">2&#160;</span>Rəbb qısqancdır, qisas alan Allahdır,  </div><div class='q'>İntiqam alır, qəzəblə doludur,  </div><div class='q'>Düşmənlərindən qisas alır,  </div><div class='q'>Yağılarına qarşı qəzəblidir.   </div><div class='q'> <span class="verse" id="V3">3&#160;</span>Rəbb hədsiz səbirlidir, qüdrətlidir,  </div><div class='q'>Təqsirkarı əsla cəzasız qoymaz,  </div><div class='q'>Onun yolu qasırğadadır, fırtınadadır,  </div><div class='q'>Buludlar ayaqlarının tozudur,   </div><div class='q'> <span class="verse" id="V4">4&#160;</span>Dənizə əmr edib onu qurudar,  </div><div class='q'>Bütün çayların sularını da qurudar,  </div><div class='q'>Başan və Karmel meşələri saralır,  </div><div class='q'>Livanın gül-çiçəyi solur.   </div><div class='q'> <span class="verse" id="V5">5&#160;</span>Rəbbin hüzurundan dağlar titrəyir,  </div><div class='q'>Təpələr əriyir,  </div><div class='q'>Yer üzü Rəbbin önündə sarsılır,  </div><div class='q'>Dünya və onun sakinləri lərzəyə gəlir.   </div><div class='q'> <span class="verse" id="V6">6&#160;</span>Onun qəzəbinə qarşı kim dura bilər?  </div><div class='q'>Qızğın hiddətinə kim tab gətirər?  </div><div class='q'>Rəbbin qeyzi od kimi tökülər,  </div><div class='q'>Qarşısında qayalar dağılar.   </div><div class='q'> <span class="verse" id="V7">7&#160;</span>Rəbb xeyirxahdır, dar gündə sığınacaqdır,  </div><div class='q'>Ona güvənənləri tanıyır.   </div><div class='q'> <span class="verse" id="V8">8&#160;</span>Lakin O, Ninevanın olduğu yeri  </div><div class='q'>Azğın sellərlə məhv edəcək.  </div><div class='q'>Düşmənlərini zülmətə salacaq.   </div><div class='b'> &#160; </div> <div class='q'> <span class="verse" id="V9">9&#160;</span>Rəbbə qarşı nə qəsd etsələr,  </div><div class='q'>O hər şeyə son qoyacaq,  </div><div class='q'>Onlardan bir daha bəla çıxmaz.   </div><div class='q'> <span class="verse" id="V10">10&#160;</span>Tikanlar kimi bir-birinə dolaşmışlar,  </div><div class='q'>Əyyaşlar kimi sərxoş olmuşlar,  </div><div class='q'>Quru küləş tək tamamilə yanacaqlar.   </div><div class='q'> <span class="verse" id="V11">11&#160;</span>Ey Nineva, Rəbbə qarşı pislik düşünən  </div><div class='q'>Şər məsləhətçini sən yetirdin!   </div><div class='q'> <span class="verse" id="V12">12&#160;</span>Rəbb belə deyir:  </div><div class='q'>«Aşşurlular çox və güclü olsa da,  </div><div class='q'>Yenə məhv olub gedəcək.  </div><div class='q'>Ey xalqım İsrail, sənə çox əzab vermişəm,  </div><div class='q'>Səni bir daha incitmərəm.   </div><div class='q'> <span class="verse" id="V13">13&#160;</span>İndi boyunduruğunu parçalayıb,  </div><div class='q'>Qandallarını qıracağam».   </div><div class='b'> &#160; </div> <div class='q'> <span class="verse" id="V14">14&#160;</span>Ey Nineva, Rəbb sənin haqqında  </div><div class='q'>Belə əmr verib:  </div><div class='q'>«Artıq övladların olmayacaq, adını daşımayacaq,  </div><div class='q'>Allahlarının məbədindən  </div><div class='q'>Oyma bütləri, tökmə bütləri məhv edəcəyəm.  </div><div class='q'>Qəbir qazacağam sənə, çünki alçaqsan!   </div><div class='q'> <span class="verse" id="V15">15&#160;</span> Budur, müjdə gətirənin  </div><div class='q'>Ayaqları dağlar aşır, gəlir,  </div><div class='q'>Sülh xəbəri gətirir.  </div><div class='q'>Ey Yəhuda, bayramlarını keçir,  </div><div class='q'>Əhdlərini yerinə yetir!  </div><div class='q'>O pis millətin ayağı ölkəndən artıq keçməyəcək,  </div><div class='q'>Çünki tamamilə məhv oldu».   </div>