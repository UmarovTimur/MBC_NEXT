<div class='s'>Məsihlə ölüb-dirilmə </div> <div class='p'> <span class="verse" id="V1">1&#160;</span>Bəs nə deyə bilərik? Günah işlətməyi davam etdirək ki, Allahın lütfü çoxalsın?   <span class="verse" id="V2">2&#160;</span>Əsla! İndi ki biz günaha münasibətdə ölmüşük, artıq günah içində necə yaşaya bilərik?   <span class="verse" id="V3">3&#160;</span>Məgər bilmirsiniz ki, biz hamımız Məsih İsa ilə birləşmək üçün vəftiz olunarkən həmin vəftizlə Onun ölümü ilə birləşdik?   <span class="verse" id="V4">4&#160;</span>Deməli, vəftiz olunub Onun ölümü ilə birləşməklə biz də Onunla birgə dəfn olunduq; belə ki Atanın izzəti ilə Məsih ölülər arasından dirildiyi kimi biz də həmin cür yeni həyat sürək.   </div><div class='p'> <span class="verse" id="V5">5&#160;</span>Əgər Onun ölümünə bənzər ölümdə Onunla bir olmuşuqsa, Onun dirilməsinə bənzər dirilmədə də Onunla bir olacağıq.   <span class="verse" id="V6">6&#160;</span>Bunu bilirik ki, günahlı bədənin aradan qaldırılması üçün, daha günaha qul olmayaq deyə köhnə mənliyimiz Onunla birlikdə çarmıxa çəkildi.   <span class="verse" id="V7">7&#160;</span>Çünki ölmüş adam günahdan azad olub.   </div><div class='p'> <span class="verse" id="V8">8&#160;</span>Əgər Məsihlə ölmüşüksə, Onunla yaşayacağımıza da inanırıq.   <span class="verse" id="V9">9&#160;</span>Çünki bilirik ki, Məsih ölülər arasından dirildiyinə görə bir daha ölməyəcək və ölüm Ona artıq hökmranlıq etməz.   <span class="verse" id="V10">10&#160;</span>Onun ölümü günahın müqabilində ilk və son ölüm oldu, yaşadığı həyatı isə Allah üçün yaşayır.   <span class="verse" id="V11">11&#160;</span>Beləcə siz də özünüzü Məsih İsada olaraq günaha münasibətdə ölü, Allaha münasibətdə isə diri sayın.   </div><div class='p'> <span class="verse" id="V12">12&#160;</span>Ona görə də qoymayın ki, günah sizin fani bədəninizə hökmranlıq etsin və siz də bədəninizin ehtiraslarına itaət edəsiniz.   <span class="verse" id="V13">13&#160;</span>Bədəninizin üzvlərini də haqsızlıq aləti olmaq üçün günaha təslim etməyin; əksinə, özünüzü ölülər arasından dirilənlər kimi Allaha, bədəninizin üzvlərini də salehlik aləti olmaq üçün yenə Allaha təslim edin.   <span class="verse" id="V14">14&#160;</span>Günah sizə hökmranlıq etməyəcək, ona görə ki siz Qanun altında deyil, lütf altındasınız.   </div><div class='s'>Salehliyə itaət </div> <div class='p'> <span class="verse" id="V15">15&#160;</span>İndi nə edək? Qanun altında deyil, lütf altında olduğumuz üçün günah edəkmi? Əsla!   <span class="verse" id="V16">16&#160;</span>Məgər bilmirsiniz ki, itaətli qullar kimi özünüzü kimə təslim etsəniz, onun da qullarısınız? Ya ölümə aparan günahın ya da salehliyə aparan itaətin qulları ola bilərsiniz.   <span class="verse" id="V17">17&#160;</span>Amma Allaha şükür olsun ki, əvvəllər günahın qulları olduğunuz halda özünüzü həsr etdiyiniz təlimin nümunəsinə ürəkdən itaət etdiniz.   <span class="verse" id="V18">18&#160;</span>Beləcə günahdan azad olub salehliyin qulu oldunuz.   </div><div class='p'> <span class="verse" id="V19">19&#160;</span>Cismani təbiətinizin zəifliyi üzündən insanların düşündüyü kimi danışıram. Necə əvvəllər üzvlərinizi murdarlığa və Qanunu pozmaq üçün qanunsuzluğa qul kimi təslim etmişdiniz, eləcə də indi üzvlərinizi müqəddəs olmaq üçün salehliyə qul kimi təslim edin.   <span class="verse" id="V20">20&#160;</span>Çünki siz günahın qulları olanda salehliyə əməl etməkdən azad idiniz.   <span class="verse" id="V21">21&#160;</span>Bəs o zaman nə bəhrə götürdünüz? İndi artıq o şeylərdən utanırsınız. Axı onların axırı ölümdür.   <span class="verse" id="V22">22&#160;</span>Amma indi günahdan azad edilib Allaha qul olduğunuz üçün götürdüyünüz bəhrə sizi müqəddəsliyə aparır və bunun axırı da əbədi həyatdır.   <span class="verse" id="V23">23&#160;</span>Çünki günahın əvəzi ölümdür, Allahın ənamı isə Rəbbimiz Məsih İsada olan əbədi həyatdır.   </div>