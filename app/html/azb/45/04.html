<div class='s'>İbrahimin imanı </div> <div class='p'> <span class="verse" id="V1">1&#160;</span>Bəs onda cismani əcdadımız İbrahim haqqında nə deyə bilərik? O nə əldə etdi?   <span class="verse" id="V2">2&#160;</span>Əgər İbrahim öz əməlləri ilə saleh sayılsaydı, öyünməyə haqqı olardı, amma Allahın önündə yox.   <span class="verse" id="V3">3&#160;</span>Müqəddəs Yazı nə deyir?  </div><div class='mi'>«İbrahim Allaha iman etdi və bu ona salehlik sayıldı».   </div><div class='m'> <span class="verse" id="V4">4&#160;</span>Əməl edənin muzdu ona hədiyyə sayılmaz, bu onun haqqıdır.   <span class="verse" id="V5">5&#160;</span>Lakin əməl etməyib allahsız adamları saleh sayan Allaha iman edən şəxsin imanı ona salehlik sayılır.   <span class="verse" id="V6">6&#160;</span>Davud da o adamın bəxtiyarlığından danışır ki, Allah əməlinə baxmayıb onu saleh sayır:   </div><div class='q'> <span class="verse" id="V7">7&#160;</span>«Üsyankarlığı bağışlanan,  </div><div class='q'>Günahı əfv olunan insan  </div><div class='q'>Nə bəxtiyardır!   </div><div class='q'> <span class="verse" id="V8">8&#160;</span>Rəbb tərəfindən təqsirkar sayılmayan insan  </div><div class='q'>Nə bəxtiyardır!»   </div><div class='p'> <span class="verse" id="V9">9&#160;</span>Məgər bu bəxtiyarlıq yalnız sünnətlilərə məxsusdur, yoxsa sünnətsizlərə də aiddir? Bəli, biz deyirik ki, İbrahimin imanı ona salehlik sayıldı.   <span class="verse" id="V10">10&#160;</span>Nə vəziyyətdə sayıldı? Sünnət olunandan sonra, yoxsa sünnət olunandan əvvəl? Sünnət olunandan sonra deyil, sünnət olunandan əvvəl!   <span class="verse" id="V11">11&#160;</span>O, sünnətsiz ikən imanla malik olduğu salehliyi təsdiq edən möhür olaraq sünnət əlamətini aldı. Beləcə İbrahim sünnətsiz olaraq iman edən hamının atası oldu ki, onlara da imanları salehlik sayılsın.   <span class="verse" id="V12">12&#160;</span>Atamız İbrahim həm də o sünnətli olanların atası oldu ki, sadəcə sünnətli olmaqla qalmayıb, onun sünnət edilməmişdən əvvəl malik olduğu iman izi ilə gedirlər.   </div><div class='p'> <span class="verse" id="V13">13&#160;</span>Çünki İbrahimə və onun nəslinə dünyanı irs almaq vədi Qanun vasitəsilə deyil, imanla saleh sayılmaq vasitəsilə verildi.   <span class="verse" id="V14">14&#160;</span>Əgər Qanuna əsaslananlar varis olsaydı, onda iman mənasız, vəd də təsirsiz olardı.   <span class="verse" id="V15">15&#160;</span>Çünki qanun Allahın qəzəbini üzə çıxarır. Amma qanun olmayan yerdə onun pozulması da olmur.   </div><div class='p'> <span class="verse" id="V16">16-17&#160;</span>Buna görə də vəd imanla həyata keçir ki, Allahın lütfünə bağlı olsun və İbrahimin bütün nəslini – yalnız Qanuna deyil, İbrahimin malik olduğu həmin imana da əsaslananları əhatə etsin. İbrahim iman etdiyi Allahın – ölülərə həyat verən, yoxluqdan varlıq yaradan Allahın önündə hamımızın atasıdır. Necə ki yazılıb: «Səni çoxlu millətin atası etdim».   </div><div class='p'> <span class="verse" id="V18">18&#160;</span>Heç bir ümid olmadığı halda İbrahim çoxlu millətin atası olacağına ümidlə inandı. Çünki ona deyilmişdi ki, «nəslin o qədər olacaq».   <span class="verse" id="V19">19&#160;</span>Hətta təxminən yüz yaşında ikən öz bədəninin artıq ölüyə bənzədiyini, arvadı Saranın da bətninin ölü olduğunu anladı, amma imanı azalmadı.   <span class="verse" id="V20">20&#160;</span>Allahın vədinə imansızlıqla şübhə etmədi, əksinə, imanında möhkəm durub Allahı izzətləndirdi.   <span class="verse" id="V21">21&#160;</span>Tamamilə əmin idi ki, Allah verdiyi vədi yerinə yetirməyə də qadirdir.   <span class="verse" id="V22">22&#160;</span>Buna görə də imanı ona salehlik sayıldı.   <span class="verse" id="V23">23&#160;</span>«Salehlik sayıldı» sözləri yalnız İbrahim üçün yazılmayıb;   <span class="verse" id="V24">24&#160;</span>Rəbbimiz İsanı ölülər arasından Dirildənə iman etməklə saleh sayılacaq bizlər üçün də belə yazılmışdır.   <span class="verse" id="V25">25&#160;</span>İsa bizim təqsirlərimizə görə ölümə təslim edildi və bizim saleh sayılmağımız üçün dirildi.   </div>