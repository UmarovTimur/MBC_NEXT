<div class='s'>Salamlar və xahişlər </div> <div class='p'> <span class="verse" id="V1">1&#160;</span>Kenxreyadakı cəmiyyətin xidmətçisi olan bacımız Fibi barədə sizə zəmanət verirəm.   <span class="verse" id="V2">2&#160;</span>Onu Rəbdə olduğu üçün müqəddəslərə layiq tərzdə qəbul edin, nə ehtiyacı varsa, siz ona kömək edin. Çünki o, çoxlarına və şəxsən mənə də hamilik edib.   </div><div class='p'> <span class="verse" id="V3">3&#160;</span>Məsih İsada həmkarlarım olan Priskila və Akilaya salam söyləyin.   <span class="verse" id="V4">4&#160;</span>Onlar mənim həyatım üçün öz canlarını təhlükəyə saldılar. Onlara yalnız mən yox, başqa millətlərin bütün cəmiyyətləri də təşəkkür edir.   <span class="verse" id="V5">5&#160;</span>Onların evində toplanan cəmiyyətə də salam söyləyin.  </div><div class='p'>Asiya vilayətindən Məsih üçün ilk məhsul olan sevimli qardaşım Epenetə salam çatdırın.   </div><div class='p'> <span class="verse" id="V6">6&#160;</span>Sizin üçün xeyli zəhmət çəkmiş Məryəmə salam söyləyin.   </div><div class='p'> <span class="verse" id="V7">7&#160;</span>Həvarilər arasında şöhrət qazanmış, məndən əvvəl Məsihdə olmuş soydaşlarım və zindan yoldaşlarım Andronikosa və Yuniyaya salam çatdırın.   </div><div class='p'> <span class="verse" id="V8">8&#160;</span>Rəbdə mənə sevimli olan Ampliyata salam söyləyin.   </div><div class='p'> <span class="verse" id="V9">9&#160;</span>Məsihdə həmkarımız olan Urbana və mənə sevimli olan Staxisə salam çatdırın.   </div><div class='p'> <span class="verse" id="V10">10&#160;</span>Məsihdə sədaqəti sübut edilmiş Apellisə salam söyləyin.  </div><div class='p'>Aristobulun ailəsindən olanlara salam çatdırın.   </div><div class='p'> <span class="verse" id="V11">11&#160;</span>Soydaşım Hirodiona salam söyləyin.  </div><div class='p'>Narkisin ailəsindən Rəbdə olanlara salam çatdırın.   </div><div class='p'> <span class="verse" id="V12">12&#160;</span>Rəbbin xidmətində zəhmət çəkmiş Trifena ilə Trifosaya salam söyləyin.  </div><div class='p'>Rəbbin xidmətində xeyli zəhmət çəkmiş sevimli Persisə salam çatdırın.   </div><div class='p'> <span class="verse" id="V13">13&#160;</span>Rəbdə seçmə insan olan Rufusa və mənə də analıq edən anasına salam söyləyin.   </div><div class='p'> <span class="verse" id="V14">14&#160;</span>Asinkritə, Fleqona, Hermesə, Patrobaya, Hermaya və onlarla birlikdə olan bacı-qardaşlara salam çatdırın.   </div><div class='p'> <span class="verse" id="V15">15&#160;</span>Filoloqa, Yuliyaya, Nereyə və onun bacısına, Olimpaya və onlarla birlikdə olan bütün müqəddəslərə salam söyləyin.   </div><div class='p'> <span class="verse" id="V16">16&#160;</span>Bir-birinizi müqəddəs öpüşlə salamlayın. Məsihin bütün cəmiyyətləri sizə salam göndərir.   </div><div class='p'> <span class="verse" id="V17">17&#160;</span>Qardaşlar, sizə yalvarıram ki, öyrəndiyiniz təlimin əleyhinə çıxaraq ayrılıq salan və büdrəməyə səbəb olan adamlara nəzarət edin və onlardan uzaq durun.   <span class="verse" id="V18">18&#160;</span>Çünki belə adamlar Rəbbimiz Məsihə deyil, öz qarınlarına qulluq edirlər; onlar yağlı və yaltaq nitqləri ilə sadəlövh adamların ürəklərini tovlayırlar.   <span class="verse" id="V19">19&#160;</span>Sizin itaətiniz hamıya bəllidir. Buna görə də sizin üçün sevinirəm. Amma istəyirəm ki, yaxşı işlərdə müdrik, pis işlərdə məsum olasınız.   <span class="verse" id="V20">20&#160;</span>Sülh qaynağı olan Allah Şeytanı tezliklə ayaqlarınızın altında əzəcək. Rəbbimiz İsanın lütfü sizə yar olsun!   </div><div class='p'> <span class="verse" id="V21">21&#160;</span>Həmkarım Timotey, soydaşlarım Luki, Yason və Sosipater sizə salam göndərir.   </div><div class='p'> <span class="verse" id="V22">22&#160;</span>Bu məktubu yazıya alan mən Terti də Rəbbin ismi ilə sizə salam söyləyirəm.   </div><div class='p'> <span class="verse" id="V23">23&#160;</span>Məni və bütün cəmiyyəti qonaq saxlayan Qayın sizə salamı var.  </div><div class='p'>Şəhərin xəzinədarı olan Erast və Kvart qardaş da sizə salam göndərir.   <span class="verse" id="V24">24&#160;</span>  </div><div class='s'>Allaha əbədi izzət olsun </div> <div class='p'> <span class="verse" id="V25">25&#160;</span>Allah mənim elan etdiyim Müjdəyə və İsa Məsih barədə vəzə görə, əzəldən bəri gizli saxlanmış sirri aydınlaşdıran vəhyə uyğun olaraq, sizi qüvvətləndirməyə qadirdir;   <span class="verse" id="V26">26&#160;</span>bu həmin sirdir ki, indi aşkar olmuş və əbədi Allahın əmrinə əsasən peyğəmbərlərin Yazıları vasitəsilə bütün millətlərin iman gətirib itaət etməsi üçün bəyan edilmişdir;   <span class="verse" id="V27">27&#160;</span>o yeganə və müdrik Allaha İsa Məsih vasitəsilə əbədi izzət olsun! Amin.   </div>