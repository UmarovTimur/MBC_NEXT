<div class='s'>Allahın İsraili seçməsi </div> <div class='p'> <span class="verse" id="V1">1&#160;</span>Məsihdə həqiqəti söyləyirəm, yalan danışmıram, vicdanım dediklərimi Müqəddəs Ruhda təsdiq edir ki,   <span class="verse" id="V2">2&#160;</span>ürəyimdə böyük bir kədər, daimi bir iztirab var.   <span class="verse" id="V3">3&#160;</span>Çünki qardaşlarımın, yəni cismani soydaşlarımın xatirinə mən özüm Məsihdən uzaqlaşıb lənət qazanmağımı istərdim;   <span class="verse" id="V4">4&#160;</span>bu, İsraillilərdir ki, övladlığa götürülmə, izzət, əhdlər, Qanunun verilməsi, məbəd ibadəti və vədlər onlara məxsusdur.   <span class="verse" id="V5">5&#160;</span>Əcdadlar da onlara məxsusdur, Məsih də cismən onlardandır; O hər şeyin üzərində olan Allahdır ki, Ona əbədi alqış olsun! Amin.   </div><div class='p'> <span class="verse" id="V6">6&#160;</span>Lakin bu o demək deyil ki, Allahın kəlamı boşa çıxıb. Çünki İsraildən törəyənlərin heç də hamısı İsrailə məxsus deyil.   <span class="verse" id="V7">7&#160;</span>İbrahimin nəslindən olanların heç də hamısı İbrahimin övladları deyil. Amma «İshaqdan törəyənlər sənin nəslin adlanacaq» deyilib.   <span class="verse" id="V8">8&#160;</span>Bu o deməkdir ki, Allahın övladları cismani övladlar deyil, Allahın vədinə görə doğulan övladlardır ki, bunlar İbrahimin nəsli sayılır.   <span class="verse" id="V9">9&#160;</span>Çünki belə vəd verilmişdi: «Gələn il bu vaxt gələcəyəm və Saranın bir oğlu olacaq».   <span class="verse" id="V10">10&#160;</span>Yalnız bu yox, Rivqa da bir kişidən, yəni babamız İshaqdan hamilə oldu.   <span class="verse" id="V11">11-12&#160;</span>Amma iki oğlu hələ anadan olmamış və yaxşılıq ya pislik etməmiş ikən Allah Rivqaya «böyüyü kiçiyinə qulluq edəcək» dedi; belə ki Allahın seçim məqsədi onların əməllərinə deyil, Öz çağırışına əsaslanaraq bərqərar olsun.   <span class="verse" id="V13">13&#160;</span>Necə ki yazılıb: «Yaqubu sevdim, Esava isə nifrət etdim».   </div><div class='p'> <span class="verse" id="V14">14&#160;</span>Bəs indi nə deyə bilərik? Məgər Allah ədalətsizlik edir? Əsla!   <span class="verse" id="V15">15&#160;</span>Çünki O, Musaya deyir: «Kimə istəsəm, mərhəmət edərəm, kimə istəsəm, rəhm edərəm».   <span class="verse" id="V16">16&#160;</span>Beləliklə, seçim insanın istəyindən yaxud səyindən deyil, yalnız mərhəmət edən Allahdan asılıdır.   <span class="verse" id="V17">17&#160;</span>Ona görə də Müqəddəs Yazıda Allah firona deyir: «Səni buna görə ucaltdım ki, Öz gücümü sənin üzərində göstərim və adım bütün dünyaya elan edilsin».   <span class="verse" id="V18">18&#160;</span>Deməli, Allah kimə istəyirsə, mərhəmət edir, kimi istəyirsə, inadkar edir.   </div><div class='s'>Allahın qəzəbi və mərhəməti </div> <div class='p'> <span class="verse" id="V19">19&#160;</span>İndi sən mənə deyə bilərsən: «Bəs Allah daha nə üçün bizi təqsirkar çıxarır? Məgər kimsə Onun iradəsinin əleyhinə gedə bilər?»   <span class="verse" id="V20">20&#160;</span>Amma, ey insan, sən kimsən ki, Allahla mübahisəyə girişirsən? Məgər düzəldilən bir şey onu düzəldənə «Məni niyə bu cür yaratdın?» deyə bilər?   <span class="verse" id="V21">21&#160;</span>Məgər dulusçunun işlətdiyi gilə ixtiyarı çatmır ki, həmin gildən bir qabı şərəfli iş üçün, o biri qabı isə şərəfsiz iş üçün düzəltsin?   <span class="verse" id="V22">22&#160;</span>Əgər Allah qəzəbini göstərmək və qüdrətini bildirmək istəyərək qəzəbinə gəlib məhv olmağa hazırlanmış qablara böyük səbirlə dözdüsə, biz nə deyə bilərik?   <span class="verse" id="V23">23&#160;</span>Məgər O bunu etdi ki, qabaqcadan izzət üçün hazırladığı mərhəmət tapan qablara izzətinin necə zəngin olduğunu bildirsin?   <span class="verse" id="V24">24&#160;</span>O qablar bizik ki, Allah yalnız Yəhudilər arasından deyil, həm də başqa millətlər arasından çağırdı.   <span class="verse" id="V25">25&#160;</span>Necə ki Huşənin kitabında deyilir:  </div><div class='q'>«“Xalqım deyil” dediyimə  </div><div class='q'>“Xalqımsan” deyəcəyəm,  </div><div class='q'>“Sevdiyim deyil” dediyimə  </div><div class='q'>“Sevdiyimsən” deyəcəyəm».   </div><div class='mi'> <span class="verse" id="V26">26&#160;</span>«Onlara “siz Mənim xalqım deyilsiniz” deyilən yerdə “siz var olan Allahın övladlarısınız” deyiləcək».   </div><div class='p'> <span class="verse" id="V27">27&#160;</span>Yeşaya da İsrail barədə belə nida edir:  </div><div class='q'>«İsrail övladlarının sayı dəniz qumu qədər çox olsa belə,  </div><div class='q'>Ancaq sağ qalanları xilas olacaq.   </div><div class='q'> <span class="verse" id="V28">28&#160;</span>Çünki Rəbb yer üzündə hökmünü  </div><div class='q'>Tam və tez yerinə yetirəcək».   </div><div class='p'> <span class="verse" id="V29">29&#160;</span>Yeşayanın qabaqcadan söylədiyi kimi:  </div><div class='q'>«Əgər Ordular Rəbbi  </div><div class='q'>Bizim xalqdan bir neçə  </div><div class='q'>Sağ qalan adam qoymasaydı,  </div><div class='q'>Biz Sodom kimi olardıq,  </div><div class='q'>Homorraya bənzəyərdik».   </div><div class='s'>İsrailin imansızlığı </div> <div class='p'> <span class="verse" id="V30">30&#160;</span>Bəs nə deyə bilərik? Salehliyin ardınca getməyən başqa millətlər salehliyi, yəni imanla gələn salehliyi əldə etdilər.   <span class="verse" id="V31">31&#160;</span>Amma salehlik göstərən Qanunun ardınca gedən İsrail xalqı bu Qanuna çata bilmədi.   <span class="verse" id="V32">32&#160;</span>Nə üçün? Çünki imanla yox, əməllərlə gedirdilər. Beləcə büdrəmə daşına ilişdilər.   <span class="verse" id="V33">33&#160;</span>Necə ki yazılıb:  </div><div class='q'>«Budur, Sionda bir büdrəmə daşı və yıxma qayası qoyuram.  </div><div class='q'>Ona iman edən kəs utandırılmaz».   </div>