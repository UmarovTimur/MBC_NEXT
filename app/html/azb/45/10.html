<div class='p'> <span class="verse" id="V1">1&#160;</span>Ey qardaşlar, İsraillilərin xilasını ürəkdən arzulayıram və bunun üçün Allaha dua edirəm.   <span class="verse" id="V2">2&#160;</span>Onların barəsində şəhadət edirəm ki, Allah naminə qeyrət çəkirlər, amma bu qeyrət biliyə əsaslanmır.   <span class="verse" id="V3">3&#160;</span>Çünki onlar Allahdan gələn salehliyi anlamayıb öz salehliklərini bərqərar etməyə çalışmaqla Allahın salehliyinə tabe olmadılar.   <span class="verse" id="V4">4&#160;</span>Məsih Qanunun sonu olub ki, iman gətirən hər kəs saleh sayılsın.   </div><div class='s'>Hamı üçün xilas </div> <div class='p'> <span class="verse" id="V5">5&#160;</span>Musa Qanunla gələn salehlik haqqında belə yazır: «Bu şeyləri yerinə yetirən adam bunların sayəsində yaşayacaq».   <span class="verse" id="V6">6&#160;</span>Amma imanla gələn salehlik barədə belə deyilir: «Ürəyində demə ki, “Kim göylərə, yəni Məsihi endirməyə çıxacaq?”   <span class="verse" id="V7">7&#160;</span>ya da “Kim dibsiz dərinliyə, yəni Məsihi ölülər arasından qaldırmağa enəcək?”»   <span class="verse" id="V8">8&#160;</span>Bəs onda nə deyilir? «Kəlam sənə çox yaxındır, o sənin dilində və ürəyindədir». Biz elə həmin iman kəlamını vəz edirik:   <span class="verse" id="V9">9&#160;</span>əgər sən İsanın Rəbb olduğunu dilinlə iqrar edib Allahın Onu ölülər arasından diriltdiyinə ürəkdən inansan, xilas olacaqsan.   <span class="verse" id="V10">10&#160;</span>Çünki insan ürəkdən iman etməklə saleh sayılır və dili ilə iqrar etməklə xilas olur.   <span class="verse" id="V11">11&#160;</span>Belə ki Müqəddəs Yazıda deyilir: «Ona iman edən hər kəs utandırılmayacaq».   <span class="verse" id="V12">12&#160;</span>Burada Yəhudi ilə Yunan arasında fərq yoxdur, hamısının Rəbbi birdir və Onu çağıranların hamısına bol bərəkət verir.   <span class="verse" id="V13">13&#160;</span>Çünki «Rəbbin adını çağıran hər kəs xilas olacaq».   <span class="verse" id="V14">14&#160;</span>Bəs onlar iman etmədikləri Şəxsi necə çağıracaqlar? Barəsində eşitmədikləri Şəxsə necə iman edəcəklər? Vəz edən olmasa, necə eşidəcəklər?   <span class="verse" id="V15">15&#160;</span>Göndərilməsələr, necə vəz edəcəklər? Necə ki yazılıb: «Xoş xəbəri müjdələyənin qədəmləri necə də gözəldir!»   <span class="verse" id="V16">16&#160;</span>Amma Müjdəyə hamı qulaq asmadı. Çünki Yeşaya deyir: «Ya Rəbb, xəbərimizə kim inandı?»   <span class="verse" id="V17">17&#160;</span>Beləliklə, iman eşitməkdən, eşitmək də Məsihin kəlamı vasitəsilə yaranır.   </div><div class='p'> <span class="verse" id="V18">18&#160;</span>Lakin soruşuram: məgər onlar eşitmədilər? Əlbəttə ki, eşitdilər:  </div><div class='q'>«Avazları bütün dünyaya yayıldı,  </div><div class='q'>Sözləri yerin ucqarlarına çatdı».   </div><div class='m'> <span class="verse" id="V19">19&#160;</span>Bir də soruşuram: məgər İsrail anlamadı? Musa ilk olaraq deyir:  </div><div class='q'>«Mən sizi xalq olmayanlarla qısqandıracağam,  </div><div class='q'>Axmaq bir millətlə qəzəbləndirəcəyəm».   </div><div class='m'> <span class="verse" id="V20">20&#160;</span> Yeşaya isə cəsarətlə deyir:  </div><div class='q'>«Rəbb deyir:  </div><div class='q'>“Məni axtarmayanlar tərəfindən tapıldım,  </div><div class='q'>Məni soruşmayanlara Mən zühur etdim”».   </div><div class='m'> <span class="verse" id="V21">21&#160;</span>İsrail barədə isə belə deyir:  </div><div class='q'>«Gün boyu itaətsiz, dikbaş xalqa əllərimi uzadıb durdum».   </div>