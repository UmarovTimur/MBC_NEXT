<div class='s'>Yaqubun Bet-Elə qayıtması </div> <div class='p'> <span class="verse" id="V1">1&#160;</span> Allah Yaquba dedi: «Qalxıb Bet-Elə get və orada qal. Qardaşın Esavın əlindən qaçanda sənə görünən Allaha orada bir qurbangah düzəlt».   <span class="verse" id="V2">2&#160;</span>Yaqub ailəsinə və onunla olanların hamısına dedi: «Yanınızda olan özgə büt allahlarını atın və özünüzü pak edib paltarlarınızı dəyişin.   <span class="verse" id="V3">3&#160;</span>Qalxıb Bet-Elə gedək. Dərdli günümdə mənə cavab verən və getdiyim yolda mənimlə olan Allaha orada bir qurbangah düzəldəcəyəm».   <span class="verse" id="V4">4&#160;</span>Onlar yanlarında olan bütün özgə büt allahlarını və qulaqlarındakı sırğaları Yaquba verdilər. Yaqub bunları Şekem yaxınlığında olan palıdın altında basdırdı.   <span class="verse" id="V5">5&#160;</span>Onlar yola düşdülər. Allah ətraf şəhərlərin sakinlərini dəhşətə salmışdı və buna görə də onlar Yaqubun oğullarını təqib etmədilər.   </div><div class='p'> <span class="verse" id="V6">6&#160;</span>Yaqub yanındakı bütün adamlarla birgə Kənan torpağında olan Luza, yəni Bet-Elə gəldi.   <span class="verse" id="V7">7&#160;</span>Burada bir qurbangah düzəldib o yerin adını El-Bet-El  qoydu, çünki qardaşının əlindən qaçanda Allah Özünü orada Yaquba zahir etmişdi.   </div><div class='p'> <span class="verse" id="V8">8&#160;</span>Rivqanın dayəsi Devora öldü. Onu Bet-Elin aşağısında olan palıdın altında basdırdılar. Oranın adını Allon-Bakut  qoydular.   </div><div class='p'> <span class="verse" id="V9">9&#160;</span>Yaqub Paddan-Aramdan qayıdanda Allah yenə Yaquba göründü və ona xeyir-dua verdi.   <span class="verse" id="V10">10&#160;</span> Allah ona dedi: «Sənin adın Yaqubdur. Artıq adın Yaqub çağırılmayacaq, bundan sonra adın İsrail olacaq». Allah onun adını İsrail qoydu   <span class="verse" id="V11">11&#160;</span> və ona dedi: «Külli-İxtiyar Allah Mənəm. Qoy nəslin artıb çoxalsın. Səndən bir millət və çoxlu millət törəyəcək, sənin nəslindən çoxlu padşahlar çıxacaq.   <span class="verse" id="V12">12&#160;</span>İbrahimə və İshaqa verdiyim torpağı sənə verəcəyəm. Səndən sonra da onu sənin nəslinə verəcəyəm».   <span class="verse" id="V13">13&#160;</span>Allah Yaqubla danışdığı yerdə onun yanından yuxarı çəkildi.   <span class="verse" id="V14">14&#160;</span> Yaqub Allahın onunla danışdığı yerdə bir sütun qoydu, üstünə içmə təqdimi səpdi və sonra üzərinə zeytun yağı tökdü.   <span class="verse" id="V15">15&#160;</span>Yaqub Allahın onunla danışdığı yerin adını Bet-El qoydu.   </div><div class='s'>Rəhilənin və İshaqın ölümü </div> <div class='p'> <span class="verse" id="V16">16&#160;</span>Onlar Bet-Eldən yola düşdülər. Efrata çatana yaxın Rəhilə doğdu. Onun doğuşu ağır oldu.   <span class="verse" id="V17">17&#160;</span>Doğuş zamanı ağrı çəkəndə mamaça ona dedi: «Qorxma, yenə də bir oğlun oldu».   <span class="verse" id="V18">18&#160;</span>O, ölüm ayağında can verərkən oğlunun adını Ben-Oni qoydu, ancaq atası onun adını Binyamin qoydu.   <span class="verse" id="V19">19&#160;</span>Rəhilə öldü və Efrata, yəni Bet-Lexemə gedən yolda basdırıldı.   <span class="verse" id="V20">20&#160;</span>Yaqub onun qəbri üstünə bir daş qoydu. O bu günə qədər Rəhilənin başdaşıdır.   </div><div class='p'> <span class="verse" id="V21">21&#160;</span>İsrail yola düşdü və Eder qülləsinin o biri tərəfində çadır qurdu.   <span class="verse" id="V22">22&#160;</span>İsrail bu ölkədə yaşayanda Ruven gedib atasının cariyəsi Bilha ilə yatdı. İsrail bunu eşitdi.   </div><div class='p'> <span class="verse" id="V23">23&#160;</span>Yaqubun on iki oğlu var idi. Leanın oğulları: Yaqubun ilk oğlu Ruven, Şimeon, Levi, Yəhuda, İssakar və Zevulun.   <span class="verse" id="V24">24&#160;</span>Rəhilənin oğulları: Yusif və Binyamin.   <span class="verse" id="V25">25&#160;</span>Rəhilənin qulluqçusu Bilhanın oğulları: Dan və Naftali.   <span class="verse" id="V26">26&#160;</span>Leanın qulluqçusu Zilpanın oğulları: Qad və Aşer. Yaqubun Paddan-Aramda doğulan oğulları bunlardır.   </div><div class='p'> <span class="verse" id="V27">27&#160;</span> Yaqub Qiryat-Arbada, yəni Xevronda olan Mamreyə, atası İshaqın yanına gəldi. İbrahim və İshaq Mamredə qərib idilər.   <span class="verse" id="V28">28&#160;</span>İshaq yüz səksən il ömür sürdü.   <span class="verse" id="V29">29&#160;</span>O qocalıb yaşa dolaraq canını tapşırdı və ölüb əcdadlarına qoşuldu. Oğulları Esav və Yaqub onu basdırdılar.   </div>