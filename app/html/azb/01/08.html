<div class='s'>Daşqının sonu </div> <div class='p'> <span class="verse" id="V1">1&#160;</span>Allah Nuhu və onunla birgə gəmidə olan bütün çöl heyvanlarını və ev heyvanlarını yada saldı. Allah yer üzünə külək göndərdi və su azalmağa başladı.   <span class="verse" id="V2">2&#160;</span>Dərinlikdə olan su qaynaqları və göylərin pəncərələri bağlandı, yağış dayandı.   <span class="verse" id="V3">3&#160;</span>Su yer üzündən tədricən çəkildi, yüz əlli gün keçdikdən sonra su azaldı.   <span class="verse" id="V4">4&#160;</span>Yeddinci ayın on yeddinci günü gəmi Ararat dağlarında dayandı.   <span class="verse" id="V5">5&#160;</span>Onuncu aya qədər su yavaş-yavaş çəkildi, onuncu ayın birinci günü dağların zirvələri göründü.   </div><div class='p'> <span class="verse" id="V6">6&#160;</span>Qırx gün sonra Nuh düzəltdiyi gəminin pəncərəsini açıb   <span class="verse" id="V7">7&#160;</span>bir qarğa buraxdı; qarğa uçub getdi və yer üzündə su quruyana qədər hər tərəfi dolaşdı.   <span class="verse" id="V8">8&#160;</span>Nuh bu dəfə bir göyərçin buraxdı ki, suyun yer üzündən çəkilib-çəkilmədiyini bilsin.   <span class="verse" id="V9">9&#160;</span>Amma göyərçin qonmaq üçün rahat bir yer tapmadığına görə onun yanına – gəmiyə qayıtdı, çünki hələ bütün yer üzündə su var idi. Nuh əlini uzadıb göyərçini tutdu və gəmiyə – öz yanına apardı.   <span class="verse" id="V10">10&#160;</span>O daha yeddi gün gözlədi və göyərçini yenə gəmidən buraxdı.   <span class="verse" id="V11">11&#160;</span>Axşamüstü göyərçin onun yanına qayıtdı. Göyərçinin ağzında təzə zeytun yarpağı var idi. Nuh suyun yer üzündən çəkildiyini bildi.   <span class="verse" id="V12">12&#160;</span>O daha yeddi gün gözlədi və göyərçini yenə buraxdı, artıq göyərçin onun yanına qayıtmadı.   </div><div class='p'> <span class="verse" id="V13">13&#160;</span>Nuhun ömrünün altı yüz birinci ilində, birinci ayın birinci günü yer üzündə su qurudu. Nuh gəminin qapağını qaldırdı və torpağın üzərindəki suyun quruduğunu gördü.   <span class="verse" id="V14">14&#160;</span>İkinci ayın iyirmi yeddinci günü yer üzündəki su tamamilə qurudu.   </div><div class='p'> <span class="verse" id="V15">15&#160;</span>Allah Nuha dedi:   <span class="verse" id="V16">16&#160;</span>«Sən öz arvadın, oğulların və gəlinlərinlə birgə gəmidən çıx.   <span class="verse" id="V17">17&#160;</span>Səninlə birgə olan bütün canlıları – quşları, heyvanları və yerdə sürünənləri bayıra çıxart. Qoy yer üzünə yayılsınlar və yer üzündə törəyib çoxalsınlar».   <span class="verse" id="V18">18&#160;</span>Nuh öz arvadı, oğulları və gəlinləri ilə birgə gəmidən çıxdı.   <span class="verse" id="V19">19&#160;</span>Bütün heyvanlar, sürünənlər, quşlar və yerdə sürünən bütün canlılar dəstə-dəstə gəmini tərk etdilər.   </div><div class='p'> <span class="verse" id="V20">20&#160;</span>Nuh Rəbbə bir qurbangah düzəltdi. O hər cür pak heyvandan və pak quşdan götürüb orada yandırma qurbanı təqdim etdi.   <span class="verse" id="V21">21&#160;</span>Bundan Rəbbə xoş ətir qalxdı və Rəbb ürəyində dedi: «Cavanlığından bəri insan ürəyinin fikirlərinin həmişə pis olmasına baxmayaraq, insanlara görə bir daha yer üzünü lənətləməyəcəyəm. İndi elədiyim kimi bütün canlıları bir daha məhv etməyəcəyəm.   </div><div class='p'> <span class="verse" id="V22">22&#160;</span>Dünya durduqca  </div><div class='q'>Əkin-biçin, isti-soyuq,  </div><div class='q'>Yay-qış və gecə-gündüz  </div><div class='q'>Sona yetməyəcək».   </div>