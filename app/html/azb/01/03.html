<div class='s'>Adəm və Həvvanın günaha batması </div> <div class='p'> <span class="verse" id="V1">1&#160;</span> Rəbb Allahın yaratdığı bütün çöl heyvanlarının ən hiyləgəri ilan idi. İlan qadına dedi: «Doğrudanmı, Allah sizə “bağda olan heç bir ağacın bəhrələrindən yeməyin” deyib?»   <span class="verse" id="V2">2&#160;</span>Qadın ilana dedi: «Bağdakı ağacların bəhrələrindən yeyə bilərik.   <span class="verse" id="V3">3&#160;</span>Amma bağın ortasındakı ağacın meyvələri barədə Allah deyib: “Ondan yeməyin və ona toxunmayın, yoxsa öləcəksiniz!”»   <span class="verse" id="V4">4&#160;</span>İlan qadına dedi: «Yox, əsla ölməzsiniz.   <span class="verse" id="V5">5&#160;</span>Əksinə, Allah bilir ki, o meyvələrdən yediyiniz gün gözləriniz açılacaq və xeyirlə şəri bilərək Allah kimi olacaqsınız».   <span class="verse" id="V6">6&#160;</span> Qadın gördü ki, ağacın meyvəsi yemək üçün yaxşıdır, gözə xoş görünür və bu ağac insana dərrakə verməyi vəd edir. Buna görə də o həmin meyvədən dərib yedi. Sonra yanında olan ərinə də verdi, o da yedi.   <span class="verse" id="V7">7&#160;</span>O vaxt ikisinin də gözləri açıldı və çılpaq olduqlarını bildilər. Buna görə də əncir yarpaqlarını bir-birinə hörüb özlərinə fitə düzəltdilər.   </div><div class='p'> <span class="verse" id="V8">8&#160;</span>Onlar günün sərinliyində bağda gəzişən Rəbb Allahın səsini eşitdilər. Adəm və onun arvadı Rəbb Allahın hüzurundan qaçıb bağdakı ağacların arasında gizləndilər.   <span class="verse" id="V9">9&#160;</span>Rəbb Allah Adəmi səsləyib dedi: «Haradasan?»   <span class="verse" id="V10">10&#160;</span>O cavab verdi: «Bağda səsini eşitdim və çılpaq olduğum üçün qorxdum, ona görə də gizlənmişəm».   <span class="verse" id="V11">11&#160;</span>Rəbb Allah dedi: «Kim sənə bildirdi ki, çılpaqsan? Sənə yeməyi qadağan etdiyim ağacın meyvəsindən yeməmisən ki?»   <span class="verse" id="V12">12&#160;</span>Adəm dedi: «Mənimlə birgə olmaq üçün verdiyin qadın o ağacın meyvəsindən verdi, mən də yedim».   <span class="verse" id="V13">13&#160;</span> Rəbb Allah qadına dedi: «Sən niyə belə etdin?» Qadın dedi: «İlan məni yoldan çıxartdı, mən də yedim».   </div><div class='p'> <span class="verse" id="V14">14&#160;</span>Rəbb Allah ilana dedi:  </div><div class='q'>«Sən bunu etdiyin üçün  </div><div class='q'>Bütün ev heyvanları və çöl heyvanları arasında  </div><div class='q'>Lənət qazanırsan.  </div><div class='q'>Qarnın üstündə sürünəcəksən,  </div><div class='q'>Bütün ömrün boyu torpaq yeyəcəksən.   </div><div class='q'> <span class="verse" id="V15">15&#160;</span> Mən səninlə qadın arasına,  </div><div class='q'>Sənin balanla onun övladı arasına  </div><div class='q'>Düşmənçilik salıram.  </div><div class='q'>Bu övlad sənin başından vuracaq,  </div><div class='q'>Sən də onu dabanından sancacaqsan».   </div><div class='p'> <span class="verse" id="V16">16&#160;</span>Sonra Rəbb Allah qadına dedi:  </div><div class='q'>«Hamilə olanda sənə  </div><div class='q'>Çox əziyyət verəcəyəm,  </div><div class='q'>Uşaqlarını ağrı içində doğacaqsan.  </div><div class='q'>Ərinə meylli olacaqsan,  </div><div class='q'>O sənə ağalıq edəcək».   </div><div class='p'> <span class="verse" id="V17">17&#160;</span> Sonra Rəbb Allah Adəmə dedi:  </div><div class='q'>«Arvadının sözünə qulaq asdığın üçün,  </div><div class='q'>Qadağan etdiyim, “meyvəsini yemə” dediyim  </div><div class='q'>Ağacdan yediyin üçün  </div><div class='q'>Sənə görə torpaq lənətlənir.  </div><div class='q'>Ömrün boyu zəhmətlə  </div><div class='q'>Torpaqdan yemək əldə edəcəksən.   </div><div class='q'> <span class="verse" id="V18">18&#160;</span>O sənə tikan və qanqal bitirəcək,  </div><div class='q'>Sən də çöldəki ot-ələfi yeyəcəksən.   </div><div class='q'> <span class="verse" id="V19">19&#160;</span>Alın tərinlə çörək yeyəcəksən.  </div><div class='q'>Axırda torpağa qayıdacaqsan,  </div><div class='q'>Çünki oradan götürülmüsən,  </div><div class='q'>Ona görə ki yerin torpağısan,  </div><div class='q'>Torpağa da qayıdacaqsan».   </div><div class='p'> <span class="verse" id="V20">20&#160;</span>Adəm arvadının adını Həvva qoydu, çünki o, yer üzündə yaşayanların hamısının anası oldu.   <span class="verse" id="V21">21&#160;</span>Onda Rəbb Allah Adəmlə arvadı üçün dəridən paltar düzəltdi və onlara geyindirdi.   </div><div class='p'> <span class="verse" id="V22">22&#160;</span> Sonra Rəbb Allah dedi: «Budur, insan xeyirlə şərin nə olduğunu bilərək bizlərdən biri kimi oldu. Qoy indi əlini uzadaraq həyat ağacının meyvəsindən dərib yeməsin və əbədi yaşamasın!»   <span class="verse" id="V23">23&#160;</span>Rəbb Allah insanı Eden bağından çıxartdı ki, o özünün də bir qismindən götürüldüyü torpağı becərsin.   <span class="verse" id="V24">24&#160;</span>Rəbb Allah insanı qovdu. O, Eden bağının şərqinə keruvlarını və hər tərəfə fırlanan odlu qılıncını qoydu ki, həyat ağacına gedən yolu qorusunlar.   </div>