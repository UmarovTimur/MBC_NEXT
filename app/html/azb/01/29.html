<div class='s'>Yaqubun Paddan-Arama gəlişi </div> <div class='p'> <span class="verse" id="V1">1&#160;</span>Yaqub yoluna davam edərək şərq xalqlarının torpağına getdi.   <span class="verse" id="V2">2&#160;</span>O gördü ki, çöllükdə bir quyu var və onun yanında üç qoyun sürüsü yatıb, çünki quyudan o sürülərə su verirdilər. Quyunun ağzında böyük bir daş var idi.   <span class="verse" id="V3">3&#160;</span>Bütün sürülər oraya yığılırdı. Adamlar daşı quyunun ağzından yuvarlayıb qoyunlara su verir və yenə daşı yerinə – quyunun üstünə qoyurdular.   </div><div class='p'> <span class="verse" id="V4">4&#160;</span>Yaqub onlardan soruşdu: «Ey qardaşlar, haradansınız?» Onlar dedilər: «Biz Xarandanıq».   <span class="verse" id="V5">5&#160;</span>Yaqub onlara dedi: «Naxorun nəvəsi Lavanı tanıyırsınızmı?» Onlar dedilər: «Tanıyırıq».   <span class="verse" id="V6">6&#160;</span>Yaqub onlardan soruşdu: «O, sağ-salamatdırmı?» Onlar dedilər: «Bəli, sağ-salamatdır. Odur, qızı Rəhilə də qoyunlarla gəlir».   <span class="verse" id="V7">7&#160;</span>Yaqub dedi: «Hələ axşama çox vaxt var, sürülərin yığılma vaxtı deyil. Qoyunlara su verin, sonra aparıb otarın».   <span class="verse" id="V8">8&#160;</span>Onlar dedilər: «Bütün sürülər yığılmayınca və daş quyunun ağzından yuvarlanmayınca bunu edə bilmərik, yalnız onda qoyunlara su verə bilərik».   </div><div class='p'> <span class="verse" id="V9">9&#160;</span>Yaqub onlarla danışarkən Rəhilə atasının qoyunları ilə gəldi, çünki o, çoban idi.   <span class="verse" id="V10">10&#160;</span>Yaqub dayısı Lavanın qızı Rəhiləni və dayısı Lavanın qoyunlarını görəndə yaxınlaşıb daşı quyunun ağzından yuvarladı və dayısı Lavanın qoyunlarına su verdi.   <span class="verse" id="V11">11&#160;</span>Yaqub Rəhiləni öpdü və hönkürtü ilə ağladı.   <span class="verse" id="V12">12&#160;</span>Yaqub atasının qohumlarından və Rivqanın oğlu olduğunu Rəhiləyə bildirdi. Rəhilə də qaçıb atasına danışdı.   </div><div class='p'> <span class="verse" id="V13">13&#160;</span>Lavan bacısı oğlu Yaqubun gəldiyini eşidəndə onu qarşılamağa qaçdı. Onu qucaqlayıb öpdü və evinə gətirdi. Yaqub hər şeyi Lavana danışdı.   <span class="verse" id="V14">14&#160;</span>Lavan ona dedi: «Sən, doğrudan da, mənim sümüyümdən, mənim ətimdənsən». Yaqub onun yanında bir ay qaldı.   </div><div class='s'>Yaqubun Leanı və Rəhiləni arvad alması </div> <div class='p'> <span class="verse" id="V15">15&#160;</span>Lavan Yaquba dedi: «Məgər qohum olduğun üçün mənə havayı xidmət edəcəksən? Mənə söylə, haqqın nə olsun?»   <span class="verse" id="V16">16&#160;</span>Lavanın iki qızı var idi: böyüyünün adı Lea, kiçiyininki Rəhilə idi.   <span class="verse" id="V17">17&#160;</span>Leanın gözləri zəif görürdü, Rəhilə isə çox gözəl və qamətli idi.   <span class="verse" id="V18">18&#160;</span>Yaqub Rəhiləyə vuruldu və dedi: «Kiçik qızın Rəhilə üçün sənə yeddi il xidmət edərəm».   <span class="verse" id="V19">19&#160;</span>Lavan dedi: «Onu sənə vermək başqa adama verməkdən daha yaxşıdır. Yanımda qal».   <span class="verse" id="V20">20&#160;</span>Yaqub Rəhiləyə görə yeddi il xidmət etdi. Onu sevdiyi üçün bu müddət gözünə bir neçə gün kimi göründü.   </div><div class='p'> <span class="verse" id="V21">21&#160;</span>Yaqub Lavana dedi: «Vaxtım çatdı; indi arvadımı mənə ver ki, onun yanına girim».   <span class="verse" id="V22">22&#160;</span>Lavan o torpağın bütün adamlarını topladı və bir ziyafət verdi.   <span class="verse" id="V23">23&#160;</span>Gecə qızı Leanı götürüb Yaqubun yanına apardı. Yaqub onun yanına girdi.   <span class="verse" id="V24">24&#160;</span>Lavan öz qarabaşı Zilpanı Leaya qulluqçu olmaq üçün verdi.   <span class="verse" id="V25">25&#160;</span>Səhər məlum oldu ki, bu, Leadır. Yaqub Lavana dedi: «Nə üçün mənimlə belə rəftar etdin? Sənin yanında Rəhilə üçün xidmət etmədimmi? Bəs məni niyə aldatdın?»   <span class="verse" id="V26">26&#160;</span>Lavan dedi: «Bizim yerdə kiçik qızı böyüyündən əvvəl ərə vermək olmaz.   <span class="verse" id="V27">27&#160;</span>Bu həftəni bitir, onu da sənə verərik. Onun üçün də yanımda daha yeddi il xidmət etməlisən».   <span class="verse" id="V28">28&#160;</span>Yaqub belə də etdi: o həftəni bitirdi. Lavan da qızı Rəhiləni ona arvad olmaq üçün verdi.   <span class="verse" id="V29">29&#160;</span>Öz qarabaşı Bilhanı da qızı Rəhiləyə qulluqçu olmaq üçün verdi.   <span class="verse" id="V30">30&#160;</span>Yaqub Rəhilənin də yanına girdi. Rəhiləni Leadan da çox sevdi. O, Lavanın yanında daha yeddi il xidmət etdi.   </div><div class='s'>Yaqubun övladları </div> <div class='p'> <span class="verse" id="V31">31&#160;</span>Rəbb Leanın sevilmədiyini görüb onun bətnini açdı. Rəhilə isə sonsuz idi.   <span class="verse" id="V32">32&#160;</span>Lea hamilə olub bir oğul doğdu və onun adını Ruven  qoyaraq dedi: «Yəqin Rəbb mənim fağırlığımı gördü. İndi ərim məni sevəcək».   <span class="verse" id="V33">33&#160;</span>O yenə hamilə olub bir oğul doğdu və dedi: «Rəbb sevilmədiyimi eşidib mənə bunu da verdi». Onun da adını Şimeon qoydu.   <span class="verse" id="V34">34&#160;</span>Lea yenə hamilə olub bir oğul doğdu və dedi: «İndi bu dəfə ərim mənə bağlanacaq, çünki ona üç oğul doğdum». Buna görə də adını Levi  qoydu.   <span class="verse" id="V35">35&#160;</span>O yenə hamilə olub bir oğul doğdu və dedi: «Bu dəfə Rəbbi mədh edəcəyəm». Buna görə də onun adını Yəhuda  qoydu. Sonra o, bir müddət doğmadı.   </div>