<div class='s'>Yaqubun oğullarına xeyir-duası </div> <div class='p'> <span class="verse" id="V1">1&#160;</span>Yaqub oğullarını çağırıb dedi: «Yanıma toplaşın, gələcəkdə başınıza gələnləri sizə söyləyim:   </div><div class='q'> <span class="verse" id="V2">2&#160;</span>Ey Yaqub oğulları, yığılıb eşidin,  </div><div class='q'>Atanız İsrailə qulaq asın:   </div><div class='b'> &#160; </div> <div class='q'> <span class="verse" id="V3">3&#160;</span>Ey Ruven, ilk oğlum,  </div><div class='q'>Sən mənim gücümsən, qüdrətimin başlanğıcısan.  </div><div class='q'>Ləyaqətin hamıdan üstündür,  </div><div class='q'>Qüvvətin hamıdan çoxdur.   </div><div class='q'> <span class="verse" id="V4">4&#160;</span>Amma sən su kimi oynaqsan,  </div><div class='q'>Artıq üstün olmayacaqsan.  </div><div class='q'>Çünki atanın yatağına girib  </div><div class='q'>Onu murdar etdin –  </div><div class='q'>Bax o, döşəyimə çıxdı.   </div><div class='b'> &#160; </div> <div class='q'> <span class="verse" id="V5">5&#160;</span>Şimeonla Levi qardaşdır,  </div><div class='q'>Qəddarlıq qılıncları ilə silahlanıblar.   </div><div class='q'> <span class="verse" id="V6">6&#160;</span>Ey qəlbim, onların məclisinə getmə,  </div><div class='q'>Ey şərəfim, onların toplantısında olma.  </div><div class='q'>Çünki onlar qəzəblənəndə qətl etdilər,  </div><div class='q'>Əylənəndə öküzlərin ayaq vətərini kəsdilər.   </div><div class='q'> <span class="verse" id="V7">7&#160;</span>Lənət olsun vəhşi qəzəblərinə,  </div><div class='q'>Lənət olsun qəddar hiddətlərinə.  </div><div class='q'>Onları Yaqubda böləcəyəm,  </div><div class='q'>İsraildə səpələyəcəyəm.   </div><div class='b'> &#160; </div> <div class='q'> <span class="verse" id="V8">8&#160;</span>Yəhuda, qardaşların səni mədh edəcək,  </div><div class='q'>Düşmənlərin boynu əlində olacaq,  </div><div class='q'>Atanın oğulları önündə səcdə edəcək.   </div><div class='q'> <span class="verse" id="V9">9&#160;</span> Yəhuda bir aslan balasıdır,  </div><div class='q'>Ey oğlum, sən şikara çıxanda  </div><div class='q'>Bir şir kimi yerə əyilirsən,  </div><div class='q'>Dişi aslan kimi torpağa yatırsan.  </div><div class='q'>Kim səni yerindən qaldıra bilər?   </div><div class='q'> <span class="verse" id="V10">10&#160;</span>Padşahlıq əsası  </div><div class='q'>Yəhudanın əlindən getməyəcək,  </div><div class='q'>Hökmdarlıq əsası onun nəslindən itməyəcək;  </div><div class='q'>O vaxta qədər ki əsanın Sahibi  gələcək.  </div><div class='q'>Onda xalqlar Ona itaət edəcək.   </div><div class='q'> <span class="verse" id="V11">11&#160;</span>Eşşəyini tənəyə,  </div><div class='q'>Ulağını ən seçmə bir tənəyə bağlayacaq.  </div><div class='q'>Paltarını şərabda,  </div><div class='q'>Köynəyini üzümün qanında yuyacaq.   </div><div class='q'> <span class="verse" id="V12">12&#160;</span>Gözləri şərabdan da parlaq olacaq,  </div><div class='q'>Dişləri süddən də ağ olacaq.   </div><div class='b'> &#160; </div> <div class='q'> <span class="verse" id="V13">13&#160;</span>Zevulun isə dəniz kənarında yaşayacaq,  </div><div class='q'>Ora gəmilərin limanı olacaq,  </div><div class='q'>Ərazisi Sidonun yanınadək uzanacaq.   </div><div class='b'> &#160; </div> <div class='q'> <span class="verse" id="V14">14&#160;</span>Qoyun ağılları arasında uzanan İssakar  </div><div class='q'>Bir qüvvətli ulağa oxşar.   </div><div class='q'> <span class="verse" id="V15">15&#160;</span>O, yaxşı və rahat olan yer,  </div><div class='q'>Bir səfalı ölkə görsə,  </div><div class='q'>Çiynini yük daşımaq üçün əyər,  </div><div class='q'>Mükəlləfiyyətçi qul olar.   </div><div class='b'> &#160; </div> <div class='q'> <span class="verse" id="V16">16&#160;</span>Dan İsrail qəbilələrindən biri olub  </div><div class='q'>Öz xalqına hökm edəcək.   </div><div class='q'> <span class="verse" id="V17">17&#160;</span>Dan yol üstündə bir ilan,  </div><div class='q'>Cığırda bir gürzə olacaq;  </div><div class='q'>Elə bir gürzə ki atın topuğundan sancır,  </div><div class='q'>Süvarisi arxası üstə yıxılır.   </div><div class='q'> <span class="verse" id="V18">18&#160;</span>Ya Rəbb! Mən Sənin xilasını gözləyirəm.   </div><div class='b'> &#160; </div> <div class='q'> <span class="verse" id="V19">19&#160;</span>Qad talançı basqınına düçar olacaq,  </div><div class='q'>Lakin onları topuğundan vuracaq.   </div><div class='b'> &#160; </div> <div class='q'> <span class="verse" id="V20">20&#160;</span>Aşerdən zəngin nemətlər gələcək,  </div><div class='q'>O, şahanə ləzzətli yeməklər yetirəcək.   </div><div class='b'> &#160; </div> <div class='q'> <span class="verse" id="V21">21&#160;</span>Naftali azad edilmiş bir maraldır,  </div><div class='q'>Ondan gözəl balalar doğulacaq.   </div><div class='b'> &#160; </div> <div class='q'> <span class="verse" id="V22">22&#160;</span>Yusif barlı bir ağac,  </div><div class='q'>Çeşmə kənarında meyvəli bir ağacdır,  </div><div class='q'>Budaqları divarın üstündən aşar.   </div><div class='q'> <span class="verse" id="V23">23&#160;</span>Oxçular ona güclü hücum etdilər,  </div><div class='q'>Düşmənçilik edib üstünə ox yağdırdılar.   </div><div class='q'> <span class="verse" id="V24">24&#160;</span>Amma Yaqubun qüdrətli Allahı –  </div><div class='q'>İsrailin Daşı və Çobanı olan  </div><div class='q'>Allahın sayəsində  </div><div class='q'>Onun kamanı möhkəm,  </div><div class='q'>Qolları qüvvətli oldu.   </div><div class='q'> <span class="verse" id="V25">25&#160;</span>Sənə kömək edən  </div><div class='q'>Atanın Allahıdır,  </div><div class='q'>Sənə xeyir-dua verən  </div><div class='q'>Külli-İxtiyardır.  </div><div class='q'>Yuxarıda göylərin bərəkəti ilə,  </div><div class='q'>Dərinlikdə olan  </div><div class='q'>Su mənbələrinin bərəkəti ilə,  </div><div class='q'>Döşlərin və bətnlərin bərəkəti ilə  </div><div class='q'>Sənə xeyir-dua verəcək.   </div><div class='q'> <span class="verse" id="V26">26&#160;</span>Atanın xeyir-duası  </div><div class='q'>Atalarımın xeyir-duasından daha ucadır;  </div><div class='q'>Əbədi qalan təpələrin  </div><div class='q'>Zirvəsinə çatar.  </div><div class='q'>Qoy xeyir-dualarım  </div><div class='q'>Yusifin – qardaşlar arasında  </div><div class='q'>Başçı olanın üstündə olsun.   </div><div class='b'> &#160; </div> <div class='q'> <span class="verse" id="V27">27&#160;</span>Binyamin acgöz bir qurddur,  </div><div class='q'>Səhər ovunu yeyər,  </div><div class='q'>Axşam qənimət paylar».   </div><div class='p'> <span class="verse" id="V28">28&#160;</span>Bunların hamısı İsrailin on iki qəbiləsidir. Ataları onlara xeyir-dua verərkən bu sözləri söylədi və hər birinə xeyir-dua verdi.   </div><div class='s'>Yaqubun ölümü </div> <div class='p'> <span class="verse" id="V29">29&#160;</span> Sonra Yaqub oğullarına vəsiyyət edib dedi: «Mən ölüb əcdadlarıma qoşulacağam. Məni atalarımın yanında – Xetli Efronun tarlasında olan mağarada basdırın.   <span class="verse" id="V30">30&#160;</span>O mağara Kənan torpağında olan Mamre qarşısındakı Maxpela tarlasındadır. İbrahim o mağaranı qəbir düzəltmək üçün Xetli Efrondan tarlası ilə birlikdə satın almışdı.   <span class="verse" id="V31">31&#160;</span>  İbrahimlə arvadı Sara və İshaqla arvadı Rivqa orada basdırılmışdı. Mən Leanı da orada basdırdım.   <span class="verse" id="V32">32&#160;</span>Həmin tarla ilə oradakı mağara Xetlilərdən satın alınıb».   <span class="verse" id="V33">33&#160;</span> Yaqub oğullarına vəsiyyət edib qurtaranda ayaqlarını yatağına yığaraq son dəfə nəfəs aldı və ölüb əcdadlarına qoşuldu.   </div>