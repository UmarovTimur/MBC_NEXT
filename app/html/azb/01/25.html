<div class='s'>İbrahimin ölümü </div> <div class='r'>(1Saln. 1:32-33)  </div><div class='p'> <span class="verse" id="V1">1&#160;</span>İbrahim başqa bir arvad aldı. Onun adı Qetura idi.   <span class="verse" id="V2">2&#160;</span>Qetura ona bunları doğdu: Zimran, Yoqşan, Medan, Midyan, İşbaq və Şuah.   <span class="verse" id="V3">3&#160;</span>Yoqşandan Səba və Dedan törədi. Dedanın nəsilləri: Aşşurlular, Letuşlular, Leumlular.   <span class="verse" id="V4">4&#160;</span>Midyanın oğulları: Efa, Efer, Xanok, Avida və Eldaa. Bunların hamısı Qeturanın övladlarıdır.   <span class="verse" id="V5">5&#160;</span>İbrahim özünə məxsus olan hər şeyi İshaqa verdi.   <span class="verse" id="V6">6&#160;</span>Cariyələrinin oğullarına isə hədiyyələr verdi. Sağlığında onları oğlu İshaqın yanından şərq torpağına tərəf göndərdi.   </div><div class='p'> <span class="verse" id="V7">7&#160;</span>İbrahim yüz yetmiş beş il ömür sürdü.   <span class="verse" id="V8">8&#160;</span>O, uzun ömür sürdü, qoca vaxtında son nəfəsini verərək ölüb əcdadlarına qoşuldu.   <span class="verse" id="V9">9&#160;</span>Oğulları İshaq və İsmail onu Mamre qarşısında olan Maxpela mağarasında, Xetli Sohar oğlu Efronun tarlasında basdırdılar.   <span class="verse" id="V10">10&#160;</span> O tarlanı İbrahim Xetlilərdən satın almışdı. İbrahim və arvadı Sara orada basdırıldı.   <span class="verse" id="V11">11&#160;</span>Allah İbrahimin ölümündən sonra oğlu İshaqa xeyir-dua verdi. İshaq Beer-Laxay-Roidə yaşayırdı.   </div><div class='s'>İsmailin oğulları </div> <div class='r'>(1Saln. 1:28-31)  </div><div class='p'> <span class="verse" id="V12">12&#160;</span>Saranın qarabaşı Misirli Həcərin İbrahimə doğduğu İsmailin nəsil tarixçəsi belədir.   <span class="verse" id="V13">13&#160;</span>Doğulma sırasına görə İsmailin oğullarının adları belədir: İsmailin ilk oğlu Nevayot, Qedar, Adbeel, Mivsam,   <span class="verse" id="V14">14&#160;</span>Mişma, Duma, Massa,   <span class="verse" id="V15">15&#160;</span>Xadad, Tema, Yetur, Nafiş və Qedma;   <span class="verse" id="V16">16&#160;</span>İsmailin oğulları bunlardır, kəndləri və obaları ilə birgə onların adları belədir. Onlar öz tayfalarının on iki başçısı idi.   <span class="verse" id="V17">17&#160;</span>İsmail yüz otuz yeddi il ömür sürdü. O, ömrünü başa vurdu və ölüb əcdadlarına qoşuldu.   <span class="verse" id="V18">18&#160;</span>İsmailin nəsilləri Xaviladan Şura qədər olan ərazidə məskən saldı. Şur Aşşura gedərkən Misirin qarşısındadır. Onlar qardaşlarının yaşadığı yerin qarşısında yerləşmişdi.   </div><div class='s'>Yaqub və Esav </div> <div class='p'> <span class="verse" id="V19">19&#160;</span>İbrahimin oğlu İshaqın tarixçəsi belədir: İbrahimdən İshaq törədi.   <span class="verse" id="V20">20&#160;</span>İshaq Paddan-Aramdan Aramlı Lavanın bacısı, Aramlı Betuelin qızı Rivqanı arvad alanda qırx yaşında idi.   <span class="verse" id="V21">21&#160;</span>İshaq arvadı üçün Rəbbə yalvardı, çünki o, sonsuz idi. Rəbb İshaqın yalvarışını eşitdi, onun arvadı Rivqa hamilə oldu.   <span class="verse" id="V22">22&#160;</span>Rivqanın bətnindəki uşaqlar çarpışmağa başladı. O da «Niyə bu iş başıma gəldi?» deyib bu barədə Rəbdən soruşmağa getdi.   <span class="verse" id="V23">23&#160;</span> Rəbb ona dedi:  </div><div class='q'>«Sənin bətnində iki millət var,  </div><div class='q'>Sənin qarnından iki xalq çıxacaq.  </div><div class='q'>Bir xalq o biri xalqdan güclü olacaq,  </div><div class='q'>Böyüyü kiçiyinə qulluq edəcək».   </div><div class='p'> <span class="verse" id="V24">24&#160;</span>Rivqanın doğmaq vaxtı çatanda məlum oldu ki, onun bətnində əkizlər var.   <span class="verse" id="V25">25&#160;</span>İlk doğulan uşağın bütün dərisi qırmızı və tüklü cübbə kimi idi. Onda onun adını Esav  qoydular.   <span class="verse" id="V26">26&#160;</span>Ondan sonra qardaşı doğuldu. O, əli ilə Esavın topuğundan tutmuşdu. Onun adını Yaqub  qoydular. Onların doğulduğu vaxt İshaq altmış yaşında idi.   </div><div class='p'> <span class="verse" id="V27">27&#160;</span>Uşaqlar böyüdü. Esav mahir ovçu və çöl adamı oldu. Yaqub isə çadırlarda yaşayan mülayim bir adam oldu.   <span class="verse" id="V28">28&#160;</span>İshaq Esavı sevirdi, çünki onun ovladığı heyvanlar İshaqın xoşuna gəlirdi. Rivqa isə Yaqubu sevirdi.   </div><div class='p'> <span class="verse" id="V29">29&#160;</span>Bir gün Yaqub şorba bişirirdi. Esav isə çöldən yorğun gəldi.   <span class="verse" id="V30">30&#160;</span>Esav Yaquba dedi: «Bu qırmızı şorbadan bir az ver, yeyim, çünki acmışam». Buna görə də ona Edom  adı verildi.   <span class="verse" id="V31">31&#160;</span>Yaqub dedi: «Əvvəlcə ilk oğulluq haqqını mənə sat».   <span class="verse" id="V32">32&#160;</span>Esav dedi: «Bir halda ki mən acından ölürəm, ilk oğulluq haqqı nəyimə lazımdır?»   <span class="verse" id="V33">33&#160;</span> Yaqub dedi: «Əvvəlcə mənə and iç». Esav ona and içdi və ilk oğulluq haqqını Yaquba satdı.   <span class="verse" id="V34">34&#160;</span>Yaqub Esava çörək və mərci şorbası verdi. Esav yeyib-içdi, sonra qalxıb getdi. Beləcə Esav ilk oğulluq haqqına etinasızlıq etdi.   </div>