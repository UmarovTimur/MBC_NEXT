<div class='s'>İshaq və Rivqa </div> <div class='p'> <span class="verse" id="V1">1&#160;</span>İbrahim qocalıb yaşa dolmuşdu. Rəbb hər şeydə ona xeyir-dua vermişdi.   <span class="verse" id="V2">2&#160;</span>Bir gün İbrahim evində bütün işləri idarə edən qulbaşıya dedi: «Əlini budumun altına qoyub   <span class="verse" id="V3">3&#160;</span>göyün və yerin Allahı Rəbbin adına mənə and iç ki, oğluma aralarında yaşadığım Kənanlıların qızlarından arvad almayacaqsan,   <span class="verse" id="V4">4&#160;</span>ancaq mənim ölkəmə, qohumlarımın yanına gedib oğlum İshaq üçün arvad alacaqsan».   <span class="verse" id="V5">5&#160;</span>Nökər ona dedi: «Bəlkə qız mənimlə birgə bu ölkəyə gəlməyə razı olmadı? Onda oğlunu sənin çıxdığın ölkəyə aparımmı?»   <span class="verse" id="V6">6&#160;</span>İbrahim ona dedi: «Bax oğlumu oraya aparma.   <span class="verse" id="V7">7&#160;</span>Məni atamın evindən və doğulduğum torpaqdan çıxaran, mənimlə danışan və and içərək “bu torpağı sənin nəslinə verəcəyəm” deyən göylərin Allahı Rəbb Öz mələyini sənin önündə göndərəcək və sən oradan oğluma arvad alıb gətirəcəksən.   <span class="verse" id="V8">8&#160;</span>Əgər o qadın səninlə gəlmək istəməsə, sən bu anddan azad olursan. Ancaq mənim oğlumu oraya aparma».   <span class="verse" id="V9">9&#160;</span>Nökər əlini ağası İbrahimin budu altına qoyub bu işə görə ona and içdi.   </div><div class='p'> <span class="verse" id="V10">10&#160;</span>Nökər ağasından on dəvə və ən yaxşı hədiyyələr götürüb getdi və Aram-Naharayimə, Naxor şəhərinə gəldi.   <span class="verse" id="V11">11&#160;</span>Axşam qadınlar su çəkmək üçün çıxdıqları zaman onun dəvələri şəhərin kənarında olan su quyusunun yanında dayandı.   <span class="verse" id="V12">12&#160;</span>Sonra dua etdi: «Ya Rəbb, ağam İbrahimin Allahı, yalvarıram, bu gün işimi avand elə və ağam İbrahimə xeyirxahlıq göstər.   <span class="verse" id="V13">13&#160;</span>Mən bu bulağın yanında dururam; şəhər sakinlərinin qızları su çəkmək üçün buraya gəlirlər.   <span class="verse" id="V14">14&#160;</span>Qoy elə olsun ki, mənim “xahiş edirəm, səhəngini endir, su içim” deyəcəyim və mənə “özün də iç və dəvələrinə də verim” söyləyəcək qız qulun İshaq üçün təyin etdiyin arvad olsun; bundan bilərəm ki, ağama xeyirxahlıq edirsən».   </div><div class='p'> <span class="verse" id="V15">15&#160;</span>O, duasını bitirməmişdi ki, İbrahimin qardaşı Naxorun arvadı Milkadan doğulan oğlu Betuelin qızı Rivqa çiynində səhəng gəldi.   <span class="verse" id="V16">16&#160;</span>Qız görünüşcə çox gözəl idi və hələ bakirə idi. O, bulağa endi və səhəngini doldurub yuxarı qalxdı.   <span class="verse" id="V17">17&#160;</span>Nökər onun qabağına qaçıb dedi: «Xahiş edirəm, səhəngindən mənə bir az su ver, içim».   <span class="verse" id="V18">18&#160;</span>Qız dedi: «Ağam, buyur iç». Qız tez səhəngini əli üstünə endirdi və ona su verdi.   <span class="verse" id="V19">19&#160;</span>Ona su verəndən sonra dedi: «Dəvələrin üçün də su çəkim, içib doysunlar».   <span class="verse" id="V20">20&#160;</span>Qız tez səhəngini təknəyə boşaltdı, su çəkmək üçün cəld quyunun yanına qaçdı və nökərin bütün dəvələri üçün su çəkdi.   <span class="verse" id="V21">21&#160;</span>O adam sakit duraraq diqqətlə qıza baxırdı ki, Rəbbin onun yoluna xeyir-dua verib-vermədiyini bilsin.   </div><div class='p'> <span class="verse" id="V22">22&#160;</span>Dəvələr su içib qurtaranda o adam çəkisi bir beqa olan qızıl burun sırğası, qızın qolları üçün çəkisi on şekel olan iki bilərzik götürüb dedi:   <span class="verse" id="V23">23&#160;</span>«Mənə de görüm, sən kimin qızısan? Atanın evində bizə gecə qalmaq üçün yer tapılarmı?»   <span class="verse" id="V24">24&#160;</span>Qız ona dedi: «Mən Milkanın Naxora doğduğu Betuelin qızıyam».   <span class="verse" id="V25">25&#160;</span>Yenə dedi: «Bizdə saman da, yem də çoxdur və gecələməyə yer də var».   <span class="verse" id="V26">26&#160;</span>O adam əyilib Rəbbə səcdə etdi.   <span class="verse" id="V27">27&#160;</span>Sonra dedi: «Ağam İbrahimin Allahı Rəbbə alqış olsun ki, xeyirxahlığını və sədaqətini ağamdan əsirgəmədi: Rəbb məni birbaş ağamın qardaşının evinə gətirdi».   </div><div class='p'> <span class="verse" id="V28">28&#160;</span>Qız qaçıb anasının evində bu barədə danışdı.   <span class="verse" id="V29">29&#160;</span>Rivqanın bir qardaşı var idi, adı Lavan idi. Lavan çıxıb o adamın yanına – bulağa qaçdı.   <span class="verse" id="V30">30&#160;</span>O, bacısının burun halqasını və qollarındakı bilərziyi görəndə, bacısı Rivqanın «bu adam mənimlə belə danışdı» sözlərini eşidəndə o adamın yanına gəldi. O, bulaq başında dəvələrin yanında dayanmışdı.   <span class="verse" id="V31">31&#160;</span>Lavan dedi: «Ey Rəbbin xeyir-dua verdiyi adam, içəri gir. Nə üçün bayırda durursan? Mən sənə otaq və dəvələrinə yer hazırlamışam».   <span class="verse" id="V32">32&#160;</span>O adam evə girdi. Lavan dəvələrin yükünü boşaltdı, onlara saman və yem verdi, o adama və onunla birgə olanlara ayaqlarını yumaq üçün su verdi.   <span class="verse" id="V33">33&#160;</span>Onların qabağına yemək gətirildi, ancaq həmin adam dedi: «Məqsədimi söyləməyincə yeməyəcəyəm». Lavan dedi: «Söylə».   </div><div class='p'> <span class="verse" id="V34">34&#160;</span>O dedi: «Mən İbrahimin nökəriyəm.   <span class="verse" id="V35">35&#160;</span>Rəbb ağama çoxlu xeyir-dua verdi: onu varlandırdı, ona qoyun-keçi, mal-qara, qızıl-gümüş, qullar, qarabaşlar, dəvələr və eşşəklər verdi.   <span class="verse" id="V36">36&#160;</span>Ağamın arvadı Sara da qoca ikən ağama bir oğul doğdu. Ağam özünə məxsus olan hər şeyi ona verdi.   <span class="verse" id="V37">37&#160;</span>Sonra da məni and içdirərək dedi: “Ölkələrində yaşadığım Kənanlıların qızlarından oğluma arvad alma,   <span class="verse" id="V38">38&#160;</span>ancaq atamın evinə – qohumlarımın yanına gedib oradan oğluma bir arvad al”.   <span class="verse" id="V39">39&#160;</span>Mən ağama dedim: “Bəlkə o qadın mənimlə gəlmədi”.   <span class="verse" id="V40">40&#160;</span>O mənə dedi: “Önündə davrandığım Rəbb səninlə Öz mələyini göndərəcək, yolun uğurlu olacaq və qohumlarımın arasından – atamın evindən oğluma bir arvad alacaqsan.   <span class="verse" id="V41">41&#160;</span>Qohumlarımın yanına getdiyin zaman içdiyin anddan azad olacaqsan: əgər o qızı sənə verməsələr, içdiyin anddan azad olacaqsan”.   </div><div class='p'> <span class="verse" id="V42">42&#160;</span>Mən də bu gün bulağın yanına gəlib dua etdim: “Ey ağam İbrahimin Allahı Rəbb, yalvarıram, getdiyim yolu aç.   <span class="verse" id="V43">43&#160;</span>İndi mən bulağın yanında dururam; su çəkməyə gələn və mənim ona ‹xahiş edirəm, mənə səhəngindən bir az su ver, içim› deyəcəyim,   <span class="verse" id="V44">44&#160;</span>onun da mənə ‹sən də iç, dəvələrinə də gedib su çəkim› söyləyəcək qız ağamın oğlu üçün Rəbbin təyin etdiyi arvad olsun”.   <span class="verse" id="V45">45&#160;</span>Mən ürəyimdə dua etməyi qurtarmamışdım ki, Rivqa səhəngi çiynində gəldi və bulağa enib su çəkdi. Ona dedim: “Xahiş edirəm, mənə su ver”.   <span class="verse" id="V46">46&#160;</span>O tez səhəngini çiynindən endirib dedi: “Sən iç, gedim dəvələrinə də su verim”. Mən içdim, o isə dəvələrə su verdi.   <span class="verse" id="V47">47&#160;</span>Ondan soruşdum: “Sən kimin qızısan?” O dedi: “Milkanın Naxora doğduğu Betuelin qızıyam”. Mən də onun burnuna halqa və qollarına bilərziklər taxdım.   <span class="verse" id="V48">48&#160;</span>Sonra əyilib Rəbbə səcdə etdim. Ağamın qardaşı qızını oğluna almaq üçün məni birbaş buraya gətirən ağam İbrahimin Allahı Rəbbə şükür etdim.   <span class="verse" id="V49">49&#160;</span>İndi mənə deyin görüm, siz ağama xeyirxahlıq və sədaqət göstərmək istəyirsiniz ya yox? Bunu mənə bildirin ki, mən də nə edəcəyimi bilim».   </div><div class='p'> <span class="verse" id="V50">50&#160;</span>Lavan və Betuel ona belə cavab verdilər: «Bu iş Rəbdən oldu; sənə nə yaxşı, nə də pis söz deyə bilərik.   <span class="verse" id="V51">51&#160;</span>Bax Rivqa qarşındadır: onu götürüb get və qoy o, Rəbbin söylədiyi kimi ağanın oğluna arvad olsun».   <span class="verse" id="V52">52&#160;</span>İbrahimin nökəri onların sözlərini eşidəndə yerə qapanıb Rəbbə səcdə etdi.   <span class="verse" id="V53">53&#160;</span>Nökər qızıl-gümüş şeylər və paltarlar çıxarıb Rivqaya verdi. Onun qardaşına və anasına da qiymətli şeylər bağışladı.   <span class="verse" id="V54">54&#160;</span>Özü və onunla birgə olan adamlar yeyib-içdilər və orada gecələdilər. Səhər qalxanda nökər dedi: «Məni ağamın yanına göndərin».   <span class="verse" id="V55">55&#160;</span>Qızın qardaşı ilə anası dedilər: «Qoy qız bizimlə heç olmasa on gün qalsın, sonra gedər».   <span class="verse" id="V56">56&#160;</span>Nökər onlara dedi: «İndi ki Rəbb mənə yol açdı, məni gecikdirməyin, buraxın ağamın yanına gedim».   <span class="verse" id="V57">57&#160;</span>Onlar dedilər: «Qoy qızı çağırıb öz dilindən eşidək».   <span class="verse" id="V58">58&#160;</span>Rivqanı çağırıb ona dedilər: «Bu adamla gedirsənmi?» O da «gedirəm» dedi.   <span class="verse" id="V59">59&#160;</span>Onlar bacıları Rivqanı, onun dayəsini, İbrahimin nökərini və onunla olan adamları yola saldılar.   <span class="verse" id="V60">60&#160;</span>Rivqaya xeyir-dua verib dedilər:  </div><div class='q'>«Ey bacımız,  </div><div class='q'>Minlərlə, on minlərlə övlada ana olasan!  </div><div class='q'>Qoy nəslin yağıların yurduna sahib olsun!»   </div><div class='p'> <span class="verse" id="V61">61&#160;</span>Rivqa və qulluqçuları qalxıb dəvələrə mindilər və o adamla birgə getdilər. Beləliklə, nökər Rivqanı götürüb getdi.   </div><div class='p'> <span class="verse" id="V62">62&#160;</span>İshaq Beer-Laxay-Roi yolu ilə gəldi, çünki o, Negev torpağında yaşayırdı.   <span class="verse" id="V63">63&#160;</span>Axşam düşəndə İshaq bir qədər düşünmək üçün çöllüyə getdi. O, başını qaldırıb baxanda gördü ki, dəvələr gəlir.   <span class="verse" id="V64">64&#160;</span>Rivqa da başını qaldırıb İshaqı görəndə dəvədən düşdü.   <span class="verse" id="V65">65&#160;</span>O, nökərdən soruşdu: «Bizi qarşılamaq üçün çöllüyə gələn bu adam kimdir?» Nökər «ağamdır» dedi. Rivqa rübəndini üzünə çəkib örtündü.   </div><div class='p'> <span class="verse" id="V66">66&#160;</span>Nökər baş vermiş bütün işlər barədə İshaqa danışdı.   <span class="verse" id="V67">67&#160;</span>İshaq Rivqanı anası Saranın yaşadığı çadıra apardı və Rivqa onun arvadı oldu. İshaq onu sevdi və anasının ölümündən sonra onunla təsəlli tapdı.   </div>