<div class='s'>Həcər və İsmail </div> <div class='p'> <span class="verse" id="V1">1&#160;</span>İbramın arvadı Sarayın uşağı olmurdu. Onun Həcər adında Misirli bir qarabaşı var idi.   <span class="verse" id="V2">2&#160;</span>Saray İbrama dedi: «Bax Rəbb mənim bətnimi bağladı ki, uşağım olmasın. Qarabaşımla yaxınlıq et, qoy o mənim üçün uşaq doğsun». İbram Sarayın sözünə qulaq asdı.   <span class="verse" id="V3">3&#160;</span>İbramın arvadı Saray qarabaşı Misirli Həcəri götürüb əri İbrama arvad olmaq üçün verdi; bu əhvalat İbram Kənan torpağında on il yaşadıqdan sonra baş verdi.   <span class="verse" id="V4">4&#160;</span>İbram Həcərlə yaxınlıq etdi və Həcər hamilə oldu. Həcər hamilə olduğunu görəndə xanımına həqarətlə baxmağa başladı.   <span class="verse" id="V5">5&#160;</span>Saray İbrama dedi: «Mənim təhqir olunmağıma sən səbəb oldun. Mən qarabaşımı sənin qoynuna verdim, o da hamilə olduğunu görəndə mənə həqarətlə baxmağa başladı. Qoy səninlə mənim aramda Rəbb hökm etsin».   <span class="verse" id="V6">6&#160;</span>İbram Saraya dedi: «Qarabaşını sənin ixtiyarına verirəm, ona nə istəyirsən, elə». Saray qarabaşı ilə sərt rəftar etməyə başladı və qarabaşı onun yanından qaçdı.   </div><div class='p'> <span class="verse" id="V7">7&#160;</span>Rəbbin mələyi Şur yolundakı çöldə olan bulağın yanında onu tapdı.   <span class="verse" id="V8">8&#160;</span>Mələk ondan soruşdu: «Ey Sarayın qarabaşı Həcər, haradan gəlib, haraya gedirsən?» Həcər dedi: «Mən xanımım Sarayın yanından qaçıram».   <span class="verse" id="V9">9&#160;</span>Rəbbin mələyi ona dedi: «Xanımının yanına qayıt və ona tabe ol».   <span class="verse" id="V10">10&#160;</span>Rəbbin mələyi sözünə davam etdi: «Sənin nəslini lap çoxaldacağam, çoxluğuna görə sayı-hesabı bilinməyəcək».   <span class="verse" id="V11">11&#160;</span>Sonra Rəbbin mələyi ona dedi:  </div><div class='q'>«Bax sən hamiləsən,  </div><div class='q'>Bir oğul doğacaqsan.  </div><div class='q'>Onun adını İsmail  qoyarsan,  </div><div class='q'>Çünki Rəbb əziyyət içində fəryadını eşitdi.   </div><div class='q'> <span class="verse" id="V12">12&#160;</span>O, insanlar arasında  </div><div class='q'>Vəhşi eşşək kimi olacaq:  </div><div class='q'>O hamıya,  </div><div class='q'>Hamı isə ona qarşı çıxacaq,  </div><div class='q'>Bütün qardaşları ilə yola getməyərək yaşayacaq».   </div><div class='p'> <span class="verse" id="V13">13&#160;</span>Həcər onunla danışan Rəbbi «Sən El-Roisən»  adlandırdı, çünki o söyləmişdi: «Doğrudan da, burada məni görən Allahı gördüm».   <span class="verse" id="V14">14&#160;</span>Buna görə də həmin bulaq Beer-Laxay-Roi  adlanır. O, Qadeşlə Beredin arasında yerləşir.   </div><div class='p'> <span class="verse" id="V15">15&#160;</span> Həcər İbrama bir oğul doğdu və İbram Həcərdən olan oğlunun adını İsmail qoydu.   <span class="verse" id="V16">16&#160;</span>Həcər ona İsmaili doğanda İbramın səksən altı yaşı var idi.   </div>