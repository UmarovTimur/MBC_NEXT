<div class='s'>Yaqubun dəfni </div> <div class='p'> <span class="verse" id="V1">1&#160;</span>Yusif özünü atasının üstünə atdı və ağlayaraq onu öpdü.   <span class="verse" id="V2">2&#160;</span>Sonra həkim xidmətçilərinə atasının meyitini mumiyalamağı əmr etdi. Həkimlər İsraili mumiyaladılar.   <span class="verse" id="V3">3&#160;</span>Bu iş qırx günə görüldü, çünki mumiyalamaq üçün qırx gün lazım idi. Misirlilər yetmiş gün İsrail üçün yas tutdular.   </div><div class='p'> <span class="verse" id="V4">4&#160;</span>Yas günləri qurtarandan sonra Yusif fironun saray adamlarına müraciət edib dedi: «Əgər gözünüzdə lütf tapmışamsa, firona söyləyin ki,   <span class="verse" id="V5">5&#160;</span> atam məni and içdirib demişdi: “Mən can üstəyəm. Kənan torpağında özüm üçün qəbir qazmışam, məni orada basdır”. İndi qoy o mənə izin versin ki, gedib atamı basdırım və qayıdım».   <span class="verse" id="V6">6&#160;</span>Firon dedi: «Get, atanın sənə and içdirdiyi kimi onu basdır».   </div><div class='p'> <span class="verse" id="V7">7&#160;</span>Beləliklə, Yusif atasını basdırmağa getdi. Fironun bütün əyanları, sarayın və Misirin bütün ağsaqqalları,   <span class="verse" id="V8">8&#160;</span>Yusifin bütün ev adamları, qardaşları və atasının ev adamları onu müşayiət etdilər. Qoşen vilayətində yalnız uşaqlarını, qoyun-keçilərini və mal-qaralarını qoydular.   <span class="verse" id="V9">9&#160;</span>Onlarla birgə atlılar və arabalar da yola çıxmışdı, ona görə də dəstə çox böyük idi.   <span class="verse" id="V10">10&#160;</span>Onlar İordan çayının yaxınlığındakı Atad xırmanına çatanda böyük ağlaşma ilə matəm qurdular. Yusif atası üçün yeddi gün yas tutdu.   <span class="verse" id="V11">11&#160;</span>O ölkənin əhalisi olan Kənanlılar Atad xırmanındakı yası görəndə dedilər: «Gör Misirlilər necə böyük matəmlə yas tuturlar». Ona görə də İordan çayının yaxınlığındakı bu yerə Avel-Misrayim  adı verildi.   </div><div class='p'> <span class="verse" id="V12">12&#160;</span>Yaqubun oğulları atalarının vəsiyyətini əmr etdiyi kimi yerinə yetirdilər.   <span class="verse" id="V13">13&#160;</span> Onu Kənan ölkəsinə gətirib Mamre qarşısındakı Maxpela tarlasında olan mağarada basdırdılar. İbrahim bir vaxt həmin mağaranı qəbir düzəltmək üçün tarla ilə birlikdə Xetli Efrondan satın almışdı.   <span class="verse" id="V14">14&#160;</span>Yusif atasını dəfn etdikdən sonra həm özü, həm qardaşları, həm də onunla birlikdə atasının dəfninə gələnlərin hamısı Misirə qayıtdı.   </div><div class='s'>Yusifin qardaşları ilə mehriban rəftarı </div> <div class='p'> <span class="verse" id="V15">15&#160;</span>Ataları öləndən sonra Yusifin qardaşları öz aralarında dedilər: «Bəlkə Yusif bizə qarşı kin saxlayır. Əgər ona etdiyimiz pisliyə görə bizdən qisas alarsa, nə edərik?»   <span class="verse" id="V16">16&#160;</span>Buna görə də Yusifə xəbər göndərdilər: «Atan ölümündən qabaq bizə vəsiyyət etdi ki, gedib Yusifə belə deyin:   <span class="verse" id="V17">17&#160;</span>“Bax səndən xahişim budur ki, qardaşlarının günahını və təqsirini bağışlayasan. Axı onlar sənə pislik ediblər”. Xahiş edirik, sən atanın Allahının qulları olan biz qardaşlarının günahını bağışla». Bu sözlər Yusifə çatanda o ağladı.   <span class="verse" id="V18">18&#160;</span>Sonra qardaşları özləri Yusifin yanına gedib önündə yerə qapandılar və dedilər: «Biz sənin qullarınıq».   <span class="verse" id="V19">19&#160;</span>Yusif onlara dedi: «Məgər mən Allaham ki, məndən qorxursunuz?   <span class="verse" id="V20">20&#160;</span>Baxın siz mənə qarşı pis fikrə düşdünüz, lakin Allah onu yaxşı işə çevirdi ki, bu gün gördüyünüzü etsin və çoxlu adamın həyatını qorusun.   <span class="verse" id="V21">21&#160;</span>Ona görə də qorxmayın, mən həm sizi, həm də övladlarınızı saxlayacağam». Yusif onlara ürəklərincə olan sözlərlə təsəlli verdi.   </div><div class='s'>Yusifin ölümü </div> <div class='p'> <span class="verse" id="V22">22&#160;</span>Yusifin və atasının nəsli Misirdə sakin oldu. Yusif yüz on il ömür sürdü.   <span class="verse" id="V23">23&#160;</span>O, Efrayimin üç nəsil övladlarını gördü. Menaşşenin oğlu Makirin övladları da Yusifin yanında doğuldu.   <span class="verse" id="V24">24&#160;</span>Bir gün Yusif qardaşlarına dedi: «Mən ölürəm, amma Allah mütləq sizə nəzər salacaq. O sizi bu ölkədən İbrahimə, İshaqa və Yaquba and içdiyi torpağa aparacaq».   <span class="verse" id="V25">25&#160;</span> Sonra Yusif İsrailin övladlarını and içdirib dedi: «Allah mütləq sizə nəzər salacaq. Gedən zaman mənim sümüklərimi də buradan çıxarın».   </div><div class='p'> <span class="verse" id="V26">26&#160;</span>Yusif yüz on yaşında öldü. Onu Misirdə mumiyalayıb bir tabuta qoydular.   </div>