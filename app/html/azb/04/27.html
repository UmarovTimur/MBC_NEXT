<div class='s'>Selofxadın qızları </div> <div class='p'> <span class="verse" id="V1">1&#160;</span>Menaşşe oğlu Makir oğlu Gilead oğlu Xefer oğlu Selofxadın qızları Yusif oğlu Menaşşenin nəsillərinə mənsub idi. Qızların adları belədir: Maxla, Noa, Xoqla, Milka və Tirsa.   <span class="verse" id="V2">2&#160;</span>Onlar Musanın, kahin Eleazarın və rəhbərlərlə bütün icmanın önündə, Hüzur çadırının girişində durub dedilər:   <span class="verse" id="V3">3&#160;</span>«Atamız səhrada öldü, lakin Qorahın tərəfini tutub Rəbbə qarşı üsyan edənlərin arasında deyildi. O öz günahına görə öldü və oğulları olmadı.   <span class="verse" id="V4">4&#160;</span>Oğlu olmadığına görə onun adı öz nəsli arasından nə üçün silinməlidir? Atamızın qardaşları arasında bizə bir mülk verin».   </div><div class='p'> <span class="verse" id="V5">5&#160;</span>Musa onların işini Rəbbin önünə qoydu.   <span class="verse" id="V6">6&#160;</span>Rəbb Musaya dedi:   <span class="verse" id="V7">7&#160;</span> «Selofxadın qızları doğru deyirlər: mütləq onlara atalarının qardaşları arasında mülk ver və atalarının mirasını onlara keçir.   <span class="verse" id="V8">8&#160;</span>İsrail övladlarına de ki, əgər bir adam ölərsə və onun oğlu yoxdursa, o zaman mirası onun qızına keçir.   <span class="verse" id="V9">9&#160;</span>Əgər onun qızı yoxdursa, onda mirasını onun qardaşlarına ver.   <span class="verse" id="V10">10&#160;</span>Əgər qardaşları yoxdursa, onda mirasını atasının qardaşlarına ver.   <span class="verse" id="V11">11&#160;</span>Əgər atasının qardaşları yoxdursa, o zaman mirasını nəslindən ona ən yaxın olan qohumuna ver ki, mülk onun olsun. Bu, Rəbbin Musaya əmr etdiyi kimi İsrail övladlarına qanun və hökm olsun».   </div><div class='s'>Yeşuanın Musanın yerinə təyin olunması </div> <div class='r'>(Qanun. 31:1-8)  </div><div class='p'> <span class="verse" id="V12">12&#160;</span> Rəbb Musaya dedi: «Bu Avarim dağına çıx və İsrail oğullarına verdiyim ölkəni gör.   <span class="verse" id="V13">13&#160;</span>Onu gördükdən sonra qardaşın Harun nə cür xalqına qovuşdusa, sən də elə ölüb, xalqına qovuşacaqsan.   <span class="verse" id="V14">14&#160;</span>Çünki Zin səhrasında əmrimə qarşı çıxdınız. İcma Mənə üsyan edəndə sulara görə onların gözləri önündə Mənim müqəddəsliyimi etiraf etmədiniz». Bunlar Zin səhrasındakı Qadeşdə olan Meriva sularıdır.   </div><div class='p'> <span class="verse" id="V15">15&#160;</span>Musa Rəbbə dedi:   <span class="verse" id="V16">16&#160;</span>«Rəbb – bütün bəşər ruhlarının Allahı, icma üzərinə bir adam nəsib etsin,   <span class="verse" id="V17">17&#160;</span> o da onların önündə girib-çıxsın, onların önündə döyüşə gedib-gəlsin. Qoy Rəbbin icması çobansız sürü kimi olmasın».   </div><div class='p'> <span class="verse" id="V18">18&#160;</span> Rəbb Musaya dedi: «İçində Ruh olan bir adamı – Nun oğlu Yeşuanı yanına gətirərək əlini onun üzərinə qoyacaqsan.   <span class="verse" id="V19">19&#160;</span>Onu kahin Eleazar və bütün icma qarşısında dayandırıb onların gözləri önündə ona vəzifə tapşır.   <span class="verse" id="V20">20&#160;</span>Ona öz səlahiyyətindən ver ki, bütün İsrail icması ona itaət etsin.   <span class="verse" id="V21">21&#160;</span>O, hökm almaq üçün kahin Eleazarın qarşısında duracaq. Eleazar isə Urim  vasitəsilə Rəbdən soruşmalıdır. Yeşua ilə bütün İsraillilər icması Eleazarın əmri ilə döyüşə gedib-gəlsinlər».   </div><div class='p'> <span class="verse" id="V22">22&#160;</span>Musa Rəbbin ona əmr etdiyi kimi etdi: Yeşuanı götürüb kahin Eleazarın və bütün icmasının önündə dayandırdı.   <span class="verse" id="V23">23&#160;</span> Rəbbin Musa vasitəsilə əmr etdiyi kimi əllərini onun üzərinə qoyaraq ona vəzifə tapşırdı.   </div>