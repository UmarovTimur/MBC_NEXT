<div class='s'>İki gümüş kərənay </div> <div class='p'> <span class="verse" id="V1">1&#160;</span>Rəbb Musaya belə dedi:   <span class="verse" id="V2">2&#160;</span>«Özünə yastılanmış gümüşdən iki kərənay düzəlt. Bunları icmanı çağırmaq və düşərgədəkilərin köçməsi üçün işlət.   <span class="verse" id="V3">3&#160;</span>İki kərənay birdən çalınarsa, bütün icma sənin yanına, Hüzur çadırının girişinə toplansın.   <span class="verse" id="V4">4&#160;</span>Əgər tək biri çalınarsa, rəhbərlər, İsrailin tayfa başçıları sənin yanına toplansınlar.   <span class="verse" id="V5">5&#160;</span>Yüksək səslə çalınanda şərqi düşərgədəkilər yola düşsünlər.   <span class="verse" id="V6">6&#160;</span>Yenə də yüksək səslə çalınanda cənubi düşərgədəkilər yola düşsünlər. Onları yola salmaq üçün yüksək səslə çalınsın.   <span class="verse" id="V7">7&#160;</span>Camaatı toplamaq lazım olanda çalın, amma yüksək səslə çalmayın.   </div><div class='p'> <span class="verse" id="V8">8&#160;</span>Kərənayları Harun oğulları olan kahinlər çalsınlar. Bu, nəsildən-nəslə sizin üçün əbədi qayda olsun.   <span class="verse" id="V9">9&#160;</span>Sizi torpağınızda sıxışdıran düşmənə qarşı döyüşə çıxanda kərənayları yüksək səslə çalın ki, Allahınız Rəbbin yadına düşüb düşmənlərinizdən xilas olasınız.   <span class="verse" id="V10">10&#160;</span>Şad gününüzdə, bayramlarınızda və Təzə Ay mərasimində yandırma qurbanlarınızı və ünsiyyət qurbanınızı verərkən kərənay çalın; Allahınızın qarşısında bu sizin üçün bir xatirə olsun. Allahınız Rəbb Mənəm».   </div><div class='s'>İsrail övladları Sinanı tərk edirlər </div> <div class='p'> <span class="verse" id="V11">11&#160;</span>İkinci ilin ikinci ayında, ayın iyirminci günündə Şəhadət məskəninin üzərindən bulud çəkildi.   <span class="verse" id="V12">12&#160;</span>İsrail övladları köçlərinə görə Sina səhrasından yola düşdülər. Bulud Paran səhrasında dayandı.   </div><div class='p'> <span class="verse" id="V13">13&#160;</span>İlk dəfə olaraq Musa vasitəsilə Rəbbin əmrinə görə yola düşdülər.   <span class="verse" id="V14">14&#160;</span>Öncə Yəhuda ordu dəstələri öz bayraqları altında yola düşdülər. Bu orduya Amminadav oğlu Naxşon rəhbərlik edirdi.   <span class="verse" id="V15">15&#160;</span>İssakar qəbiləsinin ordusuna Suar oğlu Netanel rəhbərlik edirdi.   <span class="verse" id="V16">16&#160;</span>Zevulun qəbiləsinin ordusuna isə Xelon oğlu Eliav rəhbərlik edirdi.   </div><div class='p'> <span class="verse" id="V17">17&#160;</span>Məskən söküləndə məskəni daşıyan Gerşon övladları və Merari övladları yola düşdülər.   </div><div class='p'> <span class="verse" id="V18">18&#160;</span>Ruven ordu dəstələri öz bayraqları altında yola düşdülər. Onlara Şedeur oğlu Elisur rəhbərlik edirdi.   <span class="verse" id="V19">19&#160;</span>Şimeon qəbiləsinin ordusuna Surişadday oğlu Şelumiel rəhbərlik edirdi.   <span class="verse" id="V20">20&#160;</span>Qad qəbiləsinin ordusuna Deuel oğlu Elyasaf rəhbərlik edirdi.   </div><div class='p'> <span class="verse" id="V21">21&#160;</span>Müqəddəs əşyaları daşıyan Qohatlılar yola düşdülər; onlar gələnədək o birilər məskəni qurardılar.   </div><div class='p'> <span class="verse" id="V22">22&#160;</span>Efrayim ordu dəstələri öz bayraqları altında yola düşdülər. Onlara Ammihud oğlu Elişama rəhbərlik edirdi.   <span class="verse" id="V23">23&#160;</span>Menaşşe qəbiləsinin ordusuna Pedahsur oğlu Qamliel rəhbərlik edirdi.   <span class="verse" id="V24">24&#160;</span>Binyamin qəbiləsinin ordusuna isə Gidoni oğlu Avidan rəhbərlik edirdi.   </div><div class='p'> <span class="verse" id="V25">25&#160;</span>Ən axırda isə Dan ordu dəstələri öz bayraqları altında yola düşdülər. Bu orduya Ammişadday oğlu Axiezer rəhbərlik edirdi.   <span class="verse" id="V26">26&#160;</span>Aşer qəbiləsinin ordusuna Okran oğlu Pagiel,   <span class="verse" id="V27">27&#160;</span>Naftali qəbiləsinin ordusuna Enan oğlu Axira rəhbərlik edirdi.   </div><div class='p'> <span class="verse" id="V28">28&#160;</span>İsrail ordu dəstələri bu nizamla yola düşərdilər.   </div><div class='p'> <span class="verse" id="V29">29&#160;</span>Musa qayınatası Midyanlı Reuel oğlu Xovava dedi: «Rəbbin “sizə verəcəyəm” dediyi yerə yola düşürük, bizimlə gəl, biz sənə yaxşılıq edərik. Çünki Rəbb İsrailə yaxşılıq edəcəyinə söz verib».   <span class="verse" id="V30">30&#160;</span>Xovav ona dedi: «Gedə bilmərəm. Mən öz torpağıma və qohum-əqrəbamın yanına gedəcəyəm».   <span class="verse" id="V31">31&#160;</span>Musa dedi: «Xahiş edirəm, bizi tərk etmə, çünki səhrada düşərgə salacağımız yerləri sən bilirsən. Bizə bələdçilik et.   <span class="verse" id="V32">32&#160;</span>Bizimlə getsən, Rəbbin bizə edəcəyi yaxşılığı biz də sənə edərik».   </div><div class='p'> <span class="verse" id="V33">33&#160;</span>İsrail övladları Rəbbin dağından ayrılıb üç gün yol getdilər. Rəbbin Əhd sandığı da üç gün onların önündə getdi ki, dincələcəkləri yeri onlara göstərsin.   <span class="verse" id="V34">34&#160;</span>Düşərgə saldıqları yerdən yola düşdükləri vaxt Rəbbin buludu gündüz onların üzərində idi.   </div><div class='p'> <span class="verse" id="V35">35&#160;</span> Sandıq yola düşəndə Musa deyirdi:  </div><div class='q'>«Ya Rəbb qalx!  </div><div class='q'>Qoy düşmənlərin dağılsın,  </div><div class='q'>Sənə nifrət edənlər Sənin hüzurundan qaçsın».   </div><div class='p'> <span class="verse" id="V36">36&#160;</span>Sandıq dayananda belə deyirdi:  </div><div class='q'>«Ya Rəbb, İsrail tayfalarının on minlərinin yanına qayıt».   </div>