<div class='s'>Harun oğulları </div> <div class='p'> <span class="verse" id="V1">1&#160;</span>Rəbb Sina dağında Musa ilə danışdığı zaman Harunla Musanın nəsil tarixçəsi belədir.   <span class="verse" id="V2">2&#160;</span> Harun oğullarının adları belədir: ilk doğulan Nadav, Avihu, Eleazar və İtamar.   <span class="verse" id="V3">3&#160;</span>Harun oğullarının kahinlik vəzifəsinə keçirdiyi məsh olunmuş kahinlər bunlardır.   <span class="verse" id="V4">4&#160;</span> Nadav ilə Avihu Sina səhrasında Rəbbin önündə haram od təqdim edərkən oradaca öldülər. Onların övladları yox idi. Eleazarla İtamar ataları Harunun yanında kahinlik etdilər.   </div><div class='p'> <span class="verse" id="V5">5&#160;</span>Rəbb Musaya dedi:   <span class="verse" id="V6">6&#160;</span>«Levi qəbiləsini gətir və kahin Harunun önündə dayandır ki, ona kömək etsinlər.   <span class="verse" id="V7">7&#160;</span>Qoy Hüzur çadırında Harun və bütün icma üçün öz vəzifələrini yerinə yetirərək müqəddəs məskənə xidmət etsinlər.   <span class="verse" id="V8">8&#160;</span>Hüzur çadırının bütün avadanlığına baxsınlar və məskənə xidmət edərək İsrail övladları üçün vəzifələrini yerinə yetirsinlər.   <span class="verse" id="V9">9&#160;</span>Levililəri Harunla oğullarının ixtiyarına ver; onlar İsrail övladları arasından tamamilə Onun xidmətinə verilmişdir.   <span class="verse" id="V10">10&#160;</span>Harunla oğullarına tapşır ki, öz kahinlik vəzifələrini yerinə yetirsinlər; müqəddəs yerə yaxınlaşan kənar adam isə öldürülsün».   </div><div class='p'> <span class="verse" id="V11">11&#160;</span>Rəbb Musaya dedi:   <span class="verse" id="V12">12&#160;</span>«Budur, hər İsrail qadınının doğduğu ilk oğlan uşağının əvəzinə İsraillilər arasından Levililəri seçmişəm. Levililər Mənimdir.   <span class="verse" id="V13">13&#160;</span> Çünki bütün ilk oğlanlar Mənimdir. Misir torpağında bütün ilk doğulanları məhv etdiyim gün İsraildə istər insan, istərsə heyvan – erkək olan bütün ilk doğulanları Özüm üçün ayırdım. Onlar Mənim olacaq. Rəbb Mənəm».   </div><div class='s'>Levililərin vəzifələri </div> <div class='p'> <span class="verse" id="V14">14&#160;</span>Rəbb Sina səhrasında Musaya belə dedi:   <span class="verse" id="V15">15&#160;</span>«Levililəri ailələrinə, nəsillərinə görə siyahıya al. Bir aylıq və ondan yuxarı yaşda olan bütün kişi cinsindən olanları siyahıya al».   <span class="verse" id="V16">16&#160;</span>Musa da Rəbbin sözünə görə əmr edildiyi kimi onları siyahıya aldı.   <span class="verse" id="V17">17&#160;</span>Adbaad Levi oğulları bunlardır: Gerşon, Qohat və Merari.   <span class="verse" id="V18">18&#160;</span>Nəsillərinə görə Gerşonun nəsil başçısı olan oğullarının adları belədir: Livni və Şimey.   <span class="verse" id="V19">19&#160;</span>Qohatın nəsil başçısı olan oğulları: Amram, İshar, Xevron və Uzziel.   <span class="verse" id="V20">20&#160;</span>Merarinin nəsil başçısı olan oğulları: Maxli və Muşi.  </div><div class='p'>Ailələrinə görə Levi nəsilləri bunlardır.   </div><div class='p'> <span class="verse" id="V21">21&#160;</span>Livni və Şimey nəsilləri Gerşon nəslindəndir. Gerşon tayfaları bunlardır.   <span class="verse" id="V22">22&#160;</span>Bir aylıq və ondan yuxarı yaşda olan bütün kişi cinsindən 7500 nəfər siyahıya alındı.   <span class="verse" id="V23">23&#160;</span>Gerşon nəsilləri qərb tərəfində məskənin arxasında düşərgə salmalıdırlar.   <span class="verse" id="V24">24&#160;</span>Gerşon nəslinə mənsub olan ailələrin rəhbəri Lael oğlu Elyasafdır.   <span class="verse" id="V25">25&#160;</span>Hüzur çadırında Gerşon övladları Müqəddəs məskənə, çadır örtüklərinə, Hüzur çadırının girişində olan arakəsməyə,   <span class="verse" id="V26">26&#160;</span>həyətin pərdələrinə, məskənlə qurbangahın ətrafındakı həyətin darvazasının arakəsməsi ilə iplərinə və bunlarla əlaqədar olan bütün xidmətə cavabdehdirlər.   </div><div class='p'> <span class="verse" id="V27">27&#160;</span>Amram, İshar, Xevron və Uzziel nəsilləri Qohat nəslindəndir. Qohat nəsilləri bunlardır.   <span class="verse" id="V28">28&#160;</span>Bir aylıq və ondan yuxarı yaşda olan bütün kişi cinsindən 8600 nəfər siyahıya alındı. Onlar müqəddəs əşyalara cavabdehdirlər.   <span class="verse" id="V29">29&#160;</span>Qohat nəsilləri çadırın cənub tərəfində düşərgə salmalıdırlar.   <span class="verse" id="V30">30&#160;</span>Qohat nəsillərinə mənsub ailələrin rəhbəri Uzziel oğlu Elisafandır.   <span class="verse" id="V31">31&#160;</span>Onlar sandığa, masaya, çıraqdana, qurbangahlara, müqəddəs yerdə ibadət üçün işlənən bütün əşyalara, arakəsmə pərdəsinə və bunlarla əlaqədar olan bütün xidmətə cavabdehdirlər.   <span class="verse" id="V32">32&#160;</span>Levili rəhbərlərinin rəhbəri kahin Harun oğlu Eleazardır. O, Müqəddəs yerə cavabdeh olanlara nəzarətçi təyin edilmişdir.   </div><div class='p'> <span class="verse" id="V33">33&#160;</span>Maxli və Muşi nəsilləri Merari nəslindəndir. Merari nəsilləri bunlardır.   <span class="verse" id="V34">34&#160;</span>Bir aylıq və ondan yuxarı yaşda olan bütün kişi cinsindən 6200 nəfər siyahıya alındı.   <span class="verse" id="V35">35&#160;</span>Merari nəsillərinə mənsub ailələrin rəhbəri Avixayil oğlu Surieldir. Onlar məskənin şimal tərəfində düşərgə salmalıdırlar.   <span class="verse" id="V36">36&#160;</span>Merarililərə məskənin çərçivələri, şüvülləri, dirəkləri, altlıqları, bütün avadanlığı və bunlarla əlaqədar bütün xidmət,   <span class="verse" id="V37">37&#160;</span>məskənin ətrafındakı həyətin dirəkləri ilə altlıqları, payaları və ipləri həvalə olundu.   </div><div class='p'> <span class="verse" id="V38">38&#160;</span>Musa və Harun ilə oğulları məskənin şərq tərəfində, gündoğana doğru Hüzur çadırının önündə düşərgə salmalıdırlar. Onlar İsrail övladları üçün öz vəzifələrini yerinə yetirərək Müqəddəs məkana cavabdehdirlər. Oraya yaxınlaşan kənar adam öldürülməlidir.   </div><div class='p'> <span class="verse" id="V39">39&#160;</span>Rəbbin əmri ilə Musa və Harunun Levi nəsillərindən saydıqları bir aylıq və ondan yuxarı yaşda kişi cinsindən olanlar cəmi 22 000 nəfər idi.   </div><div class='p'> <span class="verse" id="V40">40&#160;</span>Rəbb Musaya dedi: «Bir aylıq və ondan yuxarı yaşda kişi cinsindən olan, ilk doğulan bütün İsrail övladlarını adları ilə siyahıya al.   <span class="verse" id="V41">41&#160;</span>İsrail övladlarının bütün ilk oğlanlarının əvəzinə Levililəri və İsraillilərin ilk doğulan heyvanlarının əvəzinə Levililərin heyvanlarını Mənim üçün ayır. Rəbb Mənəm».   <span class="verse" id="V42">42&#160;</span>Musa Rəbbin ona əmr etdiyi kimi etdi. İsrail övladları arasında bütün ilk doğulanları siyahıya aldı.   <span class="verse" id="V43">43&#160;</span>Adları qeyd edilən, bir aylıq və ondan yuxarı yaşda ilk doğulan kişi cinsindən olanlar cəmi 22 273 nəfər idi.   </div><div class='p'> <span class="verse" id="V44">44&#160;</span>Rəbb Musaya dedi:   <span class="verse" id="V45">45&#160;</span>«Levililəri İsrail övladlarının ilk doğulanlarının əvəzinə və Levililərin heyvanlarını onların heyvanları əvəzinə ayır. Levililər Mənim olacaq; Rəbb Mənəm».   <span class="verse" id="V46">46&#160;</span>İsraillilərin ilk oğlanlarından olub Levililərin sayını aşan 273 nəfəri satın almaq məqsədi ilə,   <span class="verse" id="V47">47&#160;</span>hər adam üçün hər şekeldə iyirmi gera olan Müqəddəs yerdəki şekelə görə beş şekel götür.   <span class="verse" id="V48">48&#160;</span>Onları Levililərin sayını aşanları satınalma ödənişi olaraq Haruna və oğullarına ver.   <span class="verse" id="V49">49&#160;</span>Musa Levililərlə əvəz olanların sayını aşan İsrail övladlarından satınalma ödənişini götürdü.   <span class="verse" id="V50">50&#160;</span>İsrail övladlarının ilk oğlanlarından Müqəddəs yerdəki şekelə görə 1365 şekel aldı.   <span class="verse" id="V51">51&#160;</span>Musa Rəbbin sözünə görə, Rəbbin ona əmr etdiyi kimi satınalma ödənişini Harunla oğullarına verdi.   </div>