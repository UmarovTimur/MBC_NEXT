<div class='s'>Harunun əsası </div> <div class='p'> <span class="verse" id="V1">1&#160;</span>Rəbb Musaya belə dedi:   <span class="verse" id="V2">2&#160;</span>«İsrail övladlarına de və hər qəbilə üçün bir əsa götür. Qəbilə rəhbərlərinin hər birindən alınan on iki əsa olacaq. Hər birinin adını öz əsasının üzərinə yaz.   <span class="verse" id="V3">3&#160;</span>Harunun adını Levi əsasının üzərinə yaz ki, hər qəbilə başçısı üçün bir əsa olsun.   <span class="verse" id="V4">4&#160;</span>Əsaları sizinlə görüşdüyüm yerə, Hüzur çadırındakı Şəhadət sandığının qarşısına qoy.   <span class="verse" id="V5">5&#160;</span>O zaman seçəcəyim adamın əsası tumurcuqlayacaq və İsrail övladlarının sizə qarşı sürəkli deyinmələrinə son qoyacağam».   <span class="verse" id="V6">6&#160;</span>Musa İsrail övladları ilə danışdı. Onların bütün rəhbərləri ona bir əsa verdilər. Hər qəbilə rəhbəri üçün biri olmaqla on iki əsa var idi. Harunun əsası da onların əsaları arasında idi.   <span class="verse" id="V7">7&#160;</span>Musa əsaları Şəhadət çadırında Rəbbin önünə qoydu.   </div><div class='p'> <span class="verse" id="V8">8&#160;</span> Ertəsi gün Musa Şəhadət çadırına girdi və gördü ki, Levi nəslini təmsil edən Harunun əsası tumurcuqlayıb. Budur, tumurcuq qönçələnmiş, çiçək açmış və badam yetişdirmişdi.   <span class="verse" id="V9">9&#160;</span>Musa əsaların hamısını Rəbbin hüzurundan bütün İsrail övladlarının qarşısına çıxardı. Əsalara baxdılar və hər kəs öz əsasını götürdü.   </div><div class='p'> <span class="verse" id="V10">10&#160;</span>Rəbb Musaya dedi: «Üsyan edənlərə qarşı əlamət olaraq saxlamaq üçün Harunun əsasını Şəhadət sandığının önünə qoy. Bu onların Mənim üçün deyinmələrinə son qoyacaq ki, ölməsinlər».   <span class="verse" id="V11">11&#160;</span>Musa Rəbbin əmr etdiyinə əməl etdi.   </div><div class='p'> <span class="verse" id="V12">12&#160;</span>İsrail övladları Musaya dedilər: «Yox olacağımız bəllidir! Məhv olacağıq! Hamımız həlak olacağıq!   <span class="verse" id="V13">13&#160;</span>Rəbbin məskəninə yaxınlaşan hər kəs ölür. Doğrudanmı hamımız öləcəyik?»   </div>