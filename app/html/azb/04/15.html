<div class='s'>Qurban haqqında qanunlar </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«İsrail övladlarına belə söylə: “Sakin olmaq üçün sizə verəcəyim torpağa girib yaşadığınız vaxt   <span class="verse" id="V3">3&#160;</span>əgər kimsə Rəbbin xoşuna gələn ətri təqdim etmək üçün yandırma qurbanı, əhd qurbanı, könüllü qurban yaxud bayram qurbanı olaraq mal-qaradan yaxud qoyun-keçidən Rəbb üçün yandırma təqdimi versə,   <span class="verse" id="V4">4&#160;</span>Rəbbə qurban gətirən adam taxıl təqdimi kimi dörddə bir hin zeytun yağı ilə yoğrulmuş efanın onda biri qədər narın un gətirsin.   <span class="verse" id="V5">5&#160;</span>Yandırma qurbanı yaxud digər növlü qurban üçün hər bir quzuya tökülən içmə təqdimi olaraq dörddə bir hin şərab hazırlayın.   </div><div class='p'> <span class="verse" id="V6">6&#160;</span>Qoç üçün taxıl təqdimi kimi hinin üçdə biri qədər zeytun yağı ilə yoğrulmuş efanın onda iki hissəsi qədər narın un və   <span class="verse" id="V7">7&#160;</span>içmə təqdimi kimi hinin üçdə biri qədər şərab hazırlayın. Bunları Rəbbin xoşuna gələn ətir olaraq təqdim edin.   </div><div class='p'> <span class="verse" id="V8">8&#160;</span>Rəbbə yandırma qurbanı, əhd qurbanı və yaxud ünsiyyət qurbanı kimi bir buğa kəsərkən   <span class="verse" id="V9">9&#160;</span>buğa ilə birlikdə taxıl təqdimi kimi yarım hin zeytun yağı ilə yoğrulmuş efanın onda üçü qədər narın un gətirin.   <span class="verse" id="V10">10&#160;</span>İçmə təqdimi kimi yarım hin şərab təqdim edin. Bu, Rəbbin xoşuna gələn ətir – yandırma təqdimidir.   </div><div class='p'> <span class="verse" id="V11">11&#160;</span>Hər buğa, qoç, quzu və yaxud keçi belə hazırlansın.   <span class="verse" id="V12">12&#160;</span>Nə qədər heyvan kəssəniz, hər biri ilə birlikdə eyni təqdimi gətirin.   <span class="verse" id="V13">13&#160;</span>Hər bir yerli İsrail övladı Rəbbin xoşuna gələn ətri – yandırma təqdimini gətirərkən bu şeyləri belə etsin.   </div><div class='p'> <span class="verse" id="V14">14&#160;</span>Müvəqqəti yaxud nəsildən-nəslə aranızda yaşayan yadelli Rəbbin xoşuna gələn ətri – yandırma təqdimini gətirərkən eynilə sizin etdiyiniz kimi etsin.   <span class="verse" id="V15">15&#160;</span>Ey camaat, sizin üçün də, sizinlə yaşayan yadelli üçün də qayda birdir, nəsillər boyu daimi qaydadır, çünki Rəbb sizə də, yadellilərə də bir gözlə baxır.   <span class="verse" id="V16">16&#160;</span> Sizin üçün də, sizinlə yaşayan yadellilər üçün də eyni qanun və eyni hökm olmalıdır”».   </div><div class='p'> <span class="verse" id="V17">17&#160;</span>Rəbb Musaya belə dedi:   <span class="verse" id="V18">18&#160;</span>«İsrail övladlarına belə söylə: “Mən sizi aparacağım torpağa girib yaşadığınız vaxt   <span class="verse" id="V19">19&#160;</span>torpağın çörəyindən yeyəndə onun müəyyən hissəsini Rəbbə qaldırma təqdimi kimi verin.   <span class="verse" id="V20">20&#160;</span>İlk xəmirinizdən bir yastı kökə gətirin, bunu xırmanınızın qaldırma təqdimi kimi verin.   <span class="verse" id="V21">21&#160;</span>İlk xəmirinizdən edilən bu qaldırma təqdimini nəsildən-nəslə qədər Rəbbə verin.   </div><div class='s'>Bilmədən işlənən günaha görə təqdim </div> <div class='p'> <span class="verse" id="V22">22&#160;</span>Əgər səhv edib Rəbbin Musaya buyurduğu əmrlərin birinə –   <span class="verse" id="V23">23&#160;</span>Rəbbin əmr etdiyi gündən başlayaraq nəsildən-nəslə Musa vasitəsilə sizə buyurduğu hər hansı bir şeyə əməl etmirsinizsə   <span class="verse" id="V24">24&#160;</span>bu iş səhvən İsrail icması tərəfindən bilmədən edilirsə, onda bütün icma Rəbbin xoşuna gələn ətir olaraq qaydaya görə taxıl və içmə təqdimləri ilə birlikdə yandırma qurbanı olaraq bir buğa və günah qurbanı olaraq bir təkə gətirsin.   <span class="verse" id="V25">25&#160;</span>Kahin bütün İsrail övladlarının icması üçün kəffarə etsin. Beləcə onlar bağışlanacaqlar, çünki səhv olmuşdur və bu səhv üçün də Rəbb üçün yandırma təqdimi olan qurbanlarını və Onun hüzurunda günah qurbanlarını gətirmişlər.   <span class="verse" id="V26">26&#160;</span>Bütün İsrail icması və aralarında yaşayan yadellilər bağışlanacaq, çünki bütün xalq bilmədən səhv etmişdir.   </div><div class='p'> <span class="verse" id="V27">27&#160;</span> Əgər bir nəfər bilmədən günah edərsə, qoy günah qurbanı olaraq birillik dişi keçi gətirsin.   <span class="verse" id="V28">28&#160;</span>Kahin bilmədən günah işlədən adam üçün Rəbbin önündə kəffarə etsin ki, o bağışlansın. Kəffarə edilən adam bağışlanacaq.   <span class="verse" id="V29">29&#160;</span>İsrail övladları arasında yerli olsun ya da yadelli olsun, bilmədən günah edənlər üçün qoy qanun bir olsun.   </div><div class='p'> <span class="verse" id="V30">30&#160;</span>Lakin əgər yerli ya yadelli qəsdən günah işlətsə, Rəbbə küfr etmişdir və xalqı arasından qovulsun.   <span class="verse" id="V31">31&#160;</span>Çünki o, Rəbbin sözünə xor baxıb və Onun əmrini pozub. Belə adam mütləq qovulsun və öz cəzasını çəksin”».   </div><div class='s'>Şənbə gününü pozan adam </div> <div class='p'> <span class="verse" id="V32">32&#160;</span>İsrail övladları səhrada olarkən Şənbə günündə odun yığan bir adama rast gəldilər.   <span class="verse" id="V33">33&#160;</span>Odun toplayan adamla rastlaşanlar onu Musanın, Harunun və bütün icmanın qarşısına gətirdilər.   <span class="verse" id="V34">34&#160;</span>O adamı həbs etdilər, çünki onunla nə edəcəkləri hələ qərara alınmamışdı.   <span class="verse" id="V35">35&#160;</span>Rəbb Musaya dedi: «Bu adam öldürülməlidir; qoy bütün icma onu düşərgədən kənara aparsın və daşqalaq edərək öldürsün».   <span class="verse" id="V36">36&#160;</span>İcma o adamı düşərgədən kənara çıxarıb Rəbbin Musaya əmr etdiyi kimi daşqalaq edərək öldürdü.   </div><div class='s'>Qotazlar </div> <div class='p'> <span class="verse" id="V37">37&#160;</span>Rəbb Musaya belə dedi:   <span class="verse" id="V38">38&#160;</span> «İsrail övladlarına de ki, nəsildən-nəslə geyimlərinin ətəklərinə dörd tərəfdən qotaz tiksinlər. Hər qotazın üzərinə bənövşəyi qaytan salsınlar.   <span class="verse" id="V39">39&#160;</span>Bu qotazlara baxanda Rəbbin bütün əmrlərini xatırlayın və onlara əməl edin; öz ürəyinizin və gözlərinizin istəklərinə qapılıb Mənə xəyanət etməyin.   <span class="verse" id="V40">40&#160;</span>O zaman bütün əmrlərimi yadda saxlayıb yerinə yetirəcəksiniz və Allahınızın hüzurunda müqəddəs olacaqsınız.   <span class="verse" id="V41">41&#160;</span>Allahınız olmaq üçün sizi Misir torpağından çıxaran Allahınız Rəbb Mənəm. Bəli, Allahınız Rəbb Mənəm!»   </div>