<div class='s'>Ruvenlilərlə Qadlıların Gileadda məskunlaşması </div> <div class='r'>(Qanun. 3:12-22)  </div><div class='p'> <span class="verse" id="V1">1&#160;</span>Ruvenlilərlə Qadlıların çoxlu heyvanları var idi. Onlar Yazer ilə Gilead torpaqlarını görəndə heyvan otarmaq üçün bu yerlərin münasib olduğunu başa düşdülər.   <span class="verse" id="V2">2&#160;</span>Qadlılarla Ruvenlilər gəlib Musaya, kahin Eleazara və icmanın rəhbərlərinə dedilər:   <span class="verse" id="V3">3&#160;</span>«Atarot, Divon, Yazer, Nimra, Xeşbon, Elale, Sevam, Nevo və Beon   <span class="verse" id="V4">4&#160;</span>Rəbbin İsrail icmasına təslim etdiyi bu ölkə heyvan otarmaq üçün münasib yerdir; qullarının da heyvanları var».   <span class="verse" id="V5">5&#160;</span>Sonra əlavə etdilər: «Əgər biz sənin gözündə lütf tapmışıqsa, qoy bu torpaq mülk olaraq biz qullarına verilsin. Bizi İordandan o taya keçirməyin».   </div><div class='p'> <span class="verse" id="V6">6&#160;</span>Musa cavab verdi: «İsrailli qardaşlarınız döyüşməyə gedərkən siz buradamı qalmaq niyyətindəsiniz?   <span class="verse" id="V7">7&#160;</span>Nə üçün çayı keçib Rəbbin onlara verdiyi torpağa getmək üçün İsrail övladlarını ruhdan salırsınız?   <span class="verse" id="V8">8&#160;</span> Qadeş-Barneadan o torpağı gözdən keçirməyə göndərdiyim atalarınız da belə hərəkət etdilər.   <span class="verse" id="V9">9&#160;</span>Onlar Eşkol vadisinə çatıb torpağı gördülər, lakin İsrail övladlarını ruhdan saldılar ki, Rəbbin verdiyi torpağa girməsinlər.   <span class="verse" id="V10">10&#160;</span> O gün Rəbbin qəzəbi alovlandı və and içib dedi:   <span class="verse" id="V11">11&#160;</span>“Misirdən çıxan iyirmi və ondan yuxarı yaşda olan adamların heç biri İbrahimə, İshaqa və Yaquba and içib vəd etdiyim torpağı heç vaxt görməyəcək, çünki onlar Mənim yolumda sədaqətlə getmədilər.   <span class="verse" id="V12">12&#160;</span>Ancaq Qenizli Yefunne oğlu Kalev və Nun oğlu Yeşua bu torpağı görəcək, çünki onlar yolumda sədaqətlə getdilər”.   <span class="verse" id="V13">13&#160;</span>Rəbbin qəzəbi İsrailə qarşı alovlandı və Rəbb gözündə pislik etmiş nəsil ölənə qədər onları qırx il səhrada gəzdirdi.   <span class="verse" id="V14">14&#160;</span>Budur, atalarınızın yerinə siz – günahlılar nəsli qalxaraq Rəbbin qızğın qəzəbini İsrailə qarşı daha da alovlandırırsınız.   <span class="verse" id="V15">15&#160;</span>Əgər siz indi Rəbbin ardınca getməkdən dönsəniz, O bütün bu xalqı yenə də səhrada atacaq, siz də onların ölümünə səbəb olacaqsınız».   </div><div class='p'> <span class="verse" id="V16">16&#160;</span>Ruvenlilərlə Qadlılar Musaya yaxınlaşıb dedilər: «Burada sürülərimiz üçün ağıllar, övladlarımız üçün şəhərlər tikəcəyik.   <span class="verse" id="V17">17&#160;</span>Biz isə silahlanıb İsrail övladlarının qabağında getməyə hazırıq. Onlar vəd olunmuş torpağa daxil olana qədər onları tərk etmərik. Uşaqlarımız isə qoy möhkəmlənmiş şəhərlərdə qalsınlar ki, bu torpağın sakinlərindən qorunsunlar.   <span class="verse" id="V18">18&#160;</span>İsrail övladlarından hər biri öz irsini alana qədər evlərimizə qayıtmayacağıq.   <span class="verse" id="V19">19&#160;</span>Biz onlarla birlikdə İordanın o biri tayındakı torpaqdan irs istəməyəcəyik, çünki bizim payımız İordanın şərq tərəfinə düşdü».   </div><div class='p'> <span class="verse" id="V20">20&#160;</span>Musa onlara belə cavab verdi: «Əgər siz belə hərəkət edib silahlanaraq Rəbbin hüzurunda döyüşə getsəniz   <span class="verse" id="V21">21&#160;</span>və Rəbb düşmənlərini hüzurundan qovana qədər hamınız Onun hüzurunda İordanın o biri tayına silahlı olaraq keçsəniz,   <span class="verse" id="V22">22&#160;</span>bu torpaq Rəbbin önündə sizə tabe olarsa, onda qayıda bilərsiniz. Rəbbin və İsrailin qarşısında borclarınızı yerinə yetirmiş olarsınız. Onda bu torpaq Rəbbin təsdiqi ilə sizin mülkünüz olacaq.   <span class="verse" id="V23">23&#160;</span>Lakin əgər belə etməsəniz, budur, Rəbbə qarşı günah etmiş olursunuz və bilin ki, günahınıza görə cəza alacaqsınız.   <span class="verse" id="V24">24&#160;</span>Uşaqlarınız üçün şəhərlər, sürüləriniz üçün ağıllar düzəldin. Lakin vədinizi yerinə yetirin».   </div><div class='p'> <span class="verse" id="V25">25&#160;</span>Qadlılarla Ruvenlilər Musaya dedilər: «Ağamız necə buyurursa, biz qulların elə də edərik.   <span class="verse" id="V26">26&#160;</span>Arvadlarımız, uşaqlarımız, qoyun-keçi və mal-qaramız, burada – Gilead şəhərlərində qalacaq.   <span class="verse" id="V27">27&#160;</span>Sənin qulların – hamımız silahlanaraq, ağamız buyurduğu kimi çayı keçib Rəbbin əmri ilə döyüşə çıxacağıq».   </div><div class='p'> <span class="verse" id="V28">28&#160;</span> Musa onların haqqında kahin Eleazara, Nun oğlu Yeşuaya və İsrail övladlarının qəbilə başçılarına əmr etdi.   <span class="verse" id="V29">29&#160;</span>Musa onlara dedi: «Əgər Qadlılarla Ruvenlilər silahlanaraq Rəbbin əmri ilə sizinlə İordan çayının o biri tayına keçərlərsə, torpaq zəbt olunarsa, onda Gilead torpağını onlara mülk olaraq verin.   <span class="verse" id="V30">30&#160;</span>Lakin əgər onlar silahlanıb sizinlə çayın o biri tayına keçməsələr, onlar sizin aranızda – Kənan torpağında miras alacaqlar».   </div><div class='p'> <span class="verse" id="V31">31&#160;</span>Qadlılar və Ruvenlilər belə cavab verdilər: «Rəbb sənin qullarına necə deyibsə, biz də elə edərik.   <span class="verse" id="V32">32&#160;</span>Biz Rəbbin hüzurunda silahlanıb çaydan Kənan torpağına keçəcəyik, lakin bizim miras aldığımız torpaq İordanın bu tayında olsun».   </div><div class='p'> <span class="verse" id="V33">33&#160;</span>Musa Emorlular padşahı Sixonun ölkəsini, Başan padşahı Oqun ölkəsini bütün ətraf şəhərləri və torpaqları ilə birlikdə Ruvenlilərlə Qadlılara və Menaşşe qəbiləsinin yarısına verdi.   <span class="verse" id="V34">34&#160;</span>Qadlılar möhkəmlənmiş şəhərlər olaraq Divonu, Atrotu, Aroeri,   <span class="verse" id="V35">35&#160;</span>Atrot-Şofanı, Yazeri, Yoqbohanı,   <span class="verse" id="V36">36&#160;</span>Bet-Nimranı və Bet-Haranı bərpa etdilər və sürülər üçün ağıllar düzəltdilər.   <span class="verse" id="V37">37&#160;</span>Ruvenlilər isə Xeşbonu, Elaleni, Qiryatayimi,   <span class="verse" id="V38">38&#160;</span>Nevonu, Baal-Meonu – onların adları sonra dəyişdirildi – və Sivmanı bərpa etdilər. Yenidən tikdikləri şəhərlərə başqa adlar qoydular.   <span class="verse" id="V39">39&#160;</span>Menaşşe oğlu Makirin övladları Gileada girib oradakı Emorluları qovdular və oranı ələ keçirdilər.   <span class="verse" id="V40">40&#160;</span>Musa Gileadı Menaşşe oğlu Makirin nəslinə verdi. Onlar orada məskən saldılar.   <span class="verse" id="V41">41&#160;</span>Menaşşe nəslindən olan Yair gedib Emorluların kəndlərini alaraq adlarını Xavvot-Yair qoydu.   <span class="verse" id="V42">42&#160;</span>Novah isə gedib Qenatı və ətrafdakı qəsəbələri aldı. Oranı da öz adı ilə Novah adlandırdı.   </div>