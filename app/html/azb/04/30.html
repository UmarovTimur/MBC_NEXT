<div class='s'>Əhdlər </div> <div class='p'> <span class="verse" id="V1">1&#160;</span>Musa İsrail övladlarının qəbilə başçılarına dedi: «Rəbb belə əmr etmişdir:   <span class="verse" id="V2">2&#160;</span> bir kişi Rəbbə əhd edərək yaxud and içərək öhdəsinə nə isə götürərsə, verdiyi sözü pozmasın, ağzından çıxan hər şeyi yerinə yetirsin.   </div><div class='p'> <span class="verse" id="V3">3&#160;</span>Əgər atasının evində yaşayan gənc qız Rəbbə əhd edib öhdəsinə nə isə götürərsə,   <span class="verse" id="V4">4&#160;</span>lakin atası onun əhdini və öhdəsinə götürdüyü şeyi eşidəndə ona qarşı çıxmazsa, qızın etdiyi əhdlər və öhdəsinə götürdüyü şeylərin hamısı qüvvədə qalar.   <span class="verse" id="V5">5&#160;</span>Amma atası bunları eşidən gün mane olarsa, qızın etdiyi əhdlər və öhdəsinə götürdüyü şeylər qüvvədən düşər. Rəbb onu bağışlayar, çünki atası mane olmuşdur.   </div><div class='p'> <span class="verse" id="V6">6&#160;</span>Əgər qız əhd yaxud düşünmədən öhdəsinə bir şey götürdükdən sonra ərə gedərsə,   <span class="verse" id="V7">7&#160;</span>bunu eşidən əri həmin gün ona qarşı çıxmazsa, onun etdiyi əhdlər və düşünmədən öhdəsinə götürdüyü şeylər qüvvədə qalar.   <span class="verse" id="V8">8&#160;</span>Amma əri bunu eşidən gün mane olarsa, gəlinin etdiyi əhdlər və öhdəsinə götürdüyü şeylər qüvvədən düşər. Rəbb onu bağışlayar.   </div><div class='p'> <span class="verse" id="V9">9&#160;</span>Dul yaxud boşanan qadının əhdi və öhdəsinə götürdüyü hər şey qüvvədə qalar.   </div><div class='p'> <span class="verse" id="V10">10&#160;</span>Əgər ərli bir qadın əhd edər yaxud öhdəsinə nə isə götürərsə,   <span class="verse" id="V11">11&#160;</span>əri bunu eşidəndə ona qarşı çıxmayıb mane olmazsa, qadının bütün əhdləri yaxud öhdəsinə götürdüyü şeylər qüvvədə qalar.   <span class="verse" id="V12">12&#160;</span>Amma əri bunları eşidən gün ona mane olarsa, qadının bütün əhdləri və öhdəsinə götürdüyü şeylər qüvvədən düşər. Əri mane olduğu üçün Rəbb qadını bağışlayar.   <span class="verse" id="V13">13&#160;</span>Əri qadının özünü məhrum etmək üçün etdiyi əhdləri yaxud and içərək öhdəsinə götürdüyü şeyləri təsdiq edə bilər ya da mane ola bilər.   <span class="verse" id="V14">14&#160;</span>Əgər əri bir gün içində bu barədə ona qarşı çıxmazsa, bütün əhdləri yaxud öhdəliklərini təsdiqləmiş olur. Onları eşidən gün qadına qarşı çıxmamaqla təsdiqləmiş sayılar.   <span class="verse" id="V15">15&#160;</span>Əgər onları eşitdikdən bir müddət sonra mane olursa, qadının cəzasını əri çəkər».   </div><div class='p'> <span class="verse" id="V16">16&#160;</span>Kişi ilə arvadı, atası ilə onun evində yaşayan gənc qızı arasında münasibət barədə Rəbbin Musaya əmr etdiyi qaydalar bunlardır.   </div>