<div class='s'>Xalqın üsyanı </div> <div class='p'> <span class="verse" id="V1">1&#160;</span>Bütün icma uca səslə fəryad qoparıb gecə boyu ağladı.   <span class="verse" id="V2">2&#160;</span>İsrail övladları Musaya və Haruna qarşı deyindilər; bütün icma onlara dedi: «Kaş Misir torpağında ya da bu səhrada öləydik!   <span class="verse" id="V3">3&#160;</span>Nə üçün Rəbb bizi bu torpağa aparır? Yəni biz qılıncla qırılaq? Arvadlarımız və uşaqlarımız əsir olacaqlar. Misirə qayıtmaq bizim üçün daha yaxşı olmazdımı?»   <span class="verse" id="V4">4&#160;</span>Sonra bir-birlərinə dedilər: «Özümüzə başçı seçək və Misirə qayıdaq».   </div><div class='p'> <span class="verse" id="V5">5&#160;</span>O zaman Musa ilə Harun orada toplanmış bütün İsrail icmasının camaatının önündə üzüstə yerə sərildi.   <span class="verse" id="V6">6&#160;</span>Ölkəyə nəzər salanlardan Nun oğlu Yeşua və Yefunne oğlu Kalev paltarlarını cırdılar;   <span class="verse" id="V7">7&#160;</span>bütün İsrail övladlarının icmasına belə dedilər: «Nəzərdən keçirmək üçün içərisindən keçdiyimiz ölkə çox yaxşı bir ölkədir.   <span class="verse" id="V8">8&#160;</span>Əgər Rəbb bizdən razı qalarsa, bizi o ölkəyə aparacaq, süd və bal axan torpağı bizə verəcək.   <span class="verse" id="V9">9&#160;</span> Ancaq Rəbbə qarşı üsyankarlıq etməyin. Ölkənin xalqından qorxmayın, onları məğlub edə bilərik. Müdafiəçiləri onları atıb getmişdir, amma Rəbb bizimlədir. Onlardan qorxmayın!»   <span class="verse" id="V10">10&#160;</span>Lakin bütün icma «Onları daşqalaq edin!» deyəndə Rəbbin izzəti Hüzur çadırında bütün İsrail övladlarına göründü.   </div><div class='p'> <span class="verse" id="V11">11&#160;</span>Rəbb Musaya belə dedi: «Nə vaxtadək bu xalq Mənə hörmətsizlik edəcək? Aralarında etdiyim əlamətləri görə-görə nə vaxta qədər Mənə iman gətirməyəcəklər?   <span class="verse" id="V12">12&#160;</span>Onları vəba ilə cəzalandıracağam. İrsdən məhrum edəcəyəm. Onlardan çox böyük və güclü bir milləti səndən törədəcəyəm».   </div><div class='p'> <span class="verse" id="V13">13&#160;</span> Musa Rəbbə dedi: «O zaman Misirlilər eşidəcək, çünki bu xalqı onların arasından qüdrətinlə Sən çıxartdın.   <span class="verse" id="V14">14&#160;</span>Bunu ölkənin əhalisinə anladacaqlar. Eşitdilər ki, Sən Rəbb bu xalqın arasındasan. Çünki, ya Rəbb, Sən onlarla üzbəüz görüşürsən, Sənin buludun onların üzərində durur. Sən gündüz bulud sütunu və gecə alov sütunu ilə onlara yol göstərirsən.   <span class="verse" id="V15">15&#160;</span>Əgər bu xalqın hamısını bir nəfər kimi öldürsən, Sənin şöhrətini eşidən millətlər belə deyəcəklər:   <span class="verse" id="V16">16&#160;</span>“Rəbb and içərək vəd etdiyi ölkəyə bu xalqı apara bilmədiyi üçün onları səhrada öldürdü”.   </div><div class='p'> <span class="verse" id="V17">17&#160;</span>İstəyirəm ki, qoy indi Xudavəndin böyük qüdrəti göstərilsin, necə ki Sən dedin:   <span class="verse" id="V18">18&#160;</span>  “Rəbb hədsiz səbirli, bol məhəbbətli, cəzanı və qanunsuzluğu bağışlayandır, lakin cəzasız da qoymaz, ataların cəzasını üçüncü-dördüncü nəslə çəkdirər”.   <span class="verse" id="V19">19&#160;</span>İstəyirəm ki, Misirdən çıxdıqları gündən bu günə kimi bu xalqı necə bağışlamısansa, onların günahını böyük məhəbbətinə görə bağışlayasan».   </div><div class='p'> <span class="verse" id="V20">20&#160;</span>Rəbb dedi: «Sənin ricana görə bağışladım,   <span class="verse" id="V21">21&#160;</span> amma Varlığıma və Rəbbin bütün dünyanı dolduran izzətinə and olsun ki,   <span class="verse" id="V22">22&#160;</span>izzətimi və Misirdə, eləcə də səhrada etdiyim əlamətləri görüb Məni on dəfə sınayan, Mənim sözümü dinləməyən bu adamların heç biri   <span class="verse" id="V23">23&#160;</span>atalarına and içərək vəd etdiyim torpağı görməyəcək və Mənə hörmətsizlik edənlərin heç biri oranı görməyəcək.   <span class="verse" id="V24">24&#160;</span> Ancaq qulum Kalevdə başqa ruh var. O bütün qəlbi ilə ardımca getdi. Onu gəzdiyi torpağa aparacağam və onun nəsli oranı irs olaraq alacaq.   <span class="verse" id="V25">25&#160;</span>Amaleqlilər və Kənanlılar dərədə yaşayırlar. Ona görə sabah qayıdın və Qırmızı dənizin yolu ilə səhraya gedin».   </div><div class='p'> <span class="verse" id="V26">26&#160;</span>Rəbb Musaya və Haruna dedi:   <span class="verse" id="V27">27&#160;</span>«Nə vaxta qədər bu pis icma Mənə qarşı deyinəcək? İsrail oğullarının Mənə deyinmələrini eşitdim.   <span class="verse" id="V28">28&#160;</span>Onlara de ki, Rəbb deyir: “Varlığıma and olsun ki, Mənə qarşı dediklərinizin eynisini sizə edəcəyəm.   <span class="verse" id="V29">29&#160;</span> Meyitləriniz bu səhraya səriləcək. Mənə deyinən iyirmi və ondan yuxarı yaşda olub siyahıya alınanların hamısı səhrada öləcək,   <span class="verse" id="V30">30&#160;</span>sizi sakin edəcəyimə əlimi qaldırıb and içdiyim torpağa girməyəcəksiniz. Oraya yalnız Yefunne oğlu Kalev və Nun oğlu Yeşua girəcək.   <span class="verse" id="V31">31&#160;</span>Lakin ‹əsir olacaqlar› dediyiniz uşaqlarınızı oraya aparacağam və sizin rədd etdiyiniz ölkəni onlar tanıyacaqlar.   <span class="verse" id="V32">32&#160;</span>Sizə gəldikdə isə meyitləriniz bu səhraya səriləcək.   <span class="verse" id="V33">33&#160;</span> Övladlarınız qırx il səhrada çobanlıq edəcəklər. Nə vaxta qədər ki siz səhrada məhv olmamısınız, sizin xəyanətinizin acısını çəkəcəklər.   <span class="verse" id="V34">34&#160;</span>Ölkəni nəzərdən keçirdiyiniz günlərin sayına görə qırx gün, hər gün üçün bir il olmaqla, qırx il günahlarınızın cəzasını çəkəcəksiniz və sizdən üz döndərdiyimi biləcəksiniz”.   <span class="verse" id="V35">35&#160;</span>Mən Rəbb söylədim: “Həqiqətən, Mənə qarşı birləşən bu pis icmaya belə də edəcəyəm. Bu səhrada ölüb tələf olacaqlar”».   </div><div class='p'> <span class="verse" id="V36">36&#160;</span>Musanın ölkəni nəzərdən keçirmək üçün göndərdiyi adamlar qayıdıb ölkə haqqında pis xəbər gətirərək bütün icmanın Rəbbə qarşı deyinməsinə səbəb oldular.   <span class="verse" id="V37">37&#160;</span>Ölkə haqqında pis xəbər gətirənlər Rəbbin önündə vəbadan öldü.   <span class="verse" id="V38">38&#160;</span>Ölkəni nəzərdən keçirmək üçün gedənlərdən yalnız Nun oğlu Yeşua və Yefunne oğlu Kalev sağ qaldılar.   </div><div class='p'> <span class="verse" id="V39">39&#160;</span>Musa bu sözləri bütün İsrail övladlarına danışdı və xalq çox kədərləndi.   <span class="verse" id="V40">40&#160;</span>Onlar səhər tezdən qalxıb dağın təpəsinə çıxaraq dedilər: «Günah etmişik, indi Rəbbin vəd verdiyi yerə çıxırıq».   <span class="verse" id="V41">41&#160;</span>Musa dedi: «Nə üçün Rəbbin əmrinə qarşı çıxırsınız? Bunu bacara bilməzsiniz.   <span class="verse" id="V42">42&#160;</span>Döyüşə çıxmayın, çünki Rəbb aranızda deyil. Düşmənlərinizə məğlub olacaqsınız.   <span class="verse" id="V43">43&#160;</span>Çünki Amaleqlilər və Kənanlılar orada önünüzdədir və qılıncla öləcəksiniz; madam ki Rəbbin ardınca getməkdən vaz keçdiniz, Rəbb sizinlə bərabər olmayacaq».   <span class="verse" id="V44">44&#160;</span>Ancaq onlar özlərinə güvənərək dağlığın ən yüksək təpəsinə çıxdılar. Lakin nə Rəbbin Əhd sandığı, nə də Musa düşərgədən ayrılmadı.   <span class="verse" id="V45">45&#160;</span>O zaman həmin dağlıqda yaşayan Amaleqlilər və Kənanlılar enib onlara hücum etdilər və Xorma şəhərinədək qovub məğlubiyyətə uğratdılar.   </div>