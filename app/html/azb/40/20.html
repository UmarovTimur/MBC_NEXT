<div class='s'>Üzüm bağının sahibi barədə məsəl </div> <div class='p'> <span class="verse" id="V1">1&#160;</span>Səmavi Padşahlıq səhər erkən durub öz üzüm bağı üçün işçi tutmağa çıxan ev sahibinə bənzəyir.   <span class="verse" id="V2">2&#160;</span>O, işçilərlə günü bir dinara razılaşıb onları üzüm bağına göndərdi.   <span class="verse" id="V3">3&#160;</span>Üçüncü saat radələrində çıxıb meydanda işsiz durmuş adamları gördü.   <span class="verse" id="V4">4&#160;</span>Onlara da dedi: “Siz də üzüm bağına gedin və haqqınızı düz verərəm”.   <span class="verse" id="V5">5&#160;</span>Onlar da bağa getdilər. Altıncı və doqquzuncu saat radələrində yenə çıxıb belə etdi.   <span class="verse" id="V6">6&#160;</span>On birinci saat radələrində çıxdı və orada duran başqalarını tapıb onlara dedi: “Nə üçün bütün günü burada işsiz durursunuz?”   <span class="verse" id="V7">7&#160;</span>“Çünki heç kim bizə iş vermədi” dedilər. Onlara “siz də üzüm bağına gedin” dedi.   </div><div class='p'> <span class="verse" id="V8">8&#160;</span>Axşam olanda bağ sahibi öz nəzarətçisinə dedi: “İşçiləri çağır və axırıncılardan başlayaraq birincilərə kimi muzdlarını ver”.   <span class="verse" id="V9">9&#160;</span>On birinci saat radələrində işə gələnlər adambaşına bir dinar aldılar.   <span class="verse" id="V10">10&#160;</span>Birinci gələnlərsə daha çox alacaqlarını düşündülər, lakin onlar da adambaşına bir dinar aldılar.   <span class="verse" id="V11">11&#160;</span>Pullarını aldıqları zaman ev sahibinə şikayət edərək dedilər:   <span class="verse" id="V12">12&#160;</span>“Bu ən axırıncılar cəmi bir saat işlədilər və sən onları günün ağırlığını və qızmar istisini çəkən bizlərlə bir tutdun”.   <span class="verse" id="V13">13&#160;</span>O isə onlardan birinə cavab verib dedi: “Dostum, axı mən sənə haqsızlıq etmədim, sən mənimlə bir dinara razılaşmadınmı?   <span class="verse" id="V14">14&#160;</span>Haqqını al, get! Axırıncıya da sənə verdiyim qədər vermək istəyirəm.   <span class="verse" id="V15">15&#160;</span>Öz pulumla istədiyimi etməyə ixtiyarım yoxdurmu? Sən mənim comərdliyimə qısqanırsan?”   <span class="verse" id="V16">16&#160;</span>Beləcə də axırıncılar birinci, birincilər isə axırıncı olacaq».   </div><div class='s'>İsa ölüb-diriləcəyi barədə üçüncü dəfə xəbər verir </div> <div class='r'>(Mark 10:32-34; Luka 18:31-34)  </div><div class='p'> <span class="verse" id="V17">17&#160;</span>İsa Yerusəlimə gedərkən yolda On İki şagirdi kənara çağırıb ayrıca onlara dedi:   <span class="verse" id="V18">18&#160;</span>«Bax Yerusəlimə qalxırıq, Bəşər Oğlu başçı kahinlərə və ilahiyyatçılara təslim olunacaq. Onu ölümə məhkum edəcəklər;   <span class="verse" id="V19">19&#160;</span>ələ salaraq qamçılayıb çarmıxa çəksinlər deyə başqa millətlərə təslim edəcəklər. O, üçüncü gün diriləcək».   </div><div class='s'>Kim üstündür </div> <div class='r'>(Mark 10:35-45)  </div><div class='p'> <span class="verse" id="V20">20&#160;</span>O zaman Zavday oğullarının anası oğulları ilə birlikdə İsaya yaxınlaşıb səcdə qılaraq Ondan nə isə dilədi.   <span class="verse" id="V21">21&#160;</span>İsa qadından «Sən nə istəyirsən?» deyə soruşdu. Qadın Ona dedi: «Əmr et ki, mənim bu iki oğlum Sənin Padşahlığında biri sağında, biri solunda otursun».   <span class="verse" id="V22">22&#160;</span>Amma İsa cavab verib dedi: «Nə dilədiyinizi özünüz də bilmirsiniz. Mənim içəcəyim kasadan siz də içə bilərsinizmi?» Onlar dedilər: «Bilərik».   <span class="verse" id="V23">23&#160;</span>İsa onlara dedi: «Mənim içəcəyim kasadan içəcəksiniz. Amma sağımda və yaxud solumda oturmağa izin vermək Məndən asılı deyil. Atam oranı kimlər üçün hazırlayıbsa, onlara veriləcək».   </div><div class='p'> <span class="verse" id="V24">24&#160;</span>Bunu eşidən on şagirdin iki qardaşa acığı tutdu.   <span class="verse" id="V25">25&#160;</span>İsa şagirdləri yanına çağırıb dedi: «Bilirsiniz ki, millətlərin rəhbərləri onların üzərində hökmranlıq, əyanları da onlara ağalıq edir.   <span class="verse" id="V26">26&#160;</span>Sizin aranızda isə qoy belə olmasın. Sizlərdən böyük olmaq istəyən xidmətçiniz olsun.   <span class="verse" id="V27">27&#160;</span>Aranızda kim birinci olmaq istəsə, başqalarının qulu olsun.   <span class="verse" id="V28">28&#160;</span>Beləcə Bəşər Oğlu gəlmədi ki, Ona xidmət etsinlər, gəldi ki, Özü xidmət etsin və çoxlarını satın almaq üçün Öz canını fidyə versin».   </div><div class='s'>İki kor adamın gözləri açılır </div> <div class='r'>(Mark 10:46-52; Luka 18:35-43)  </div><div class='p'> <span class="verse" id="V29">29&#160;</span>İsa şagirdləri ilə Yerixodan çıxarkən böyük bir izdiham Onun ardınca getdi.   <span class="verse" id="V30">30&#160;</span>Yol kənarında oturan iki kor adam İsanın oradan keçdiyini eşitdikdə «Ya Rəbb, ey Davud Oğlu! Bizə rəhm elə!» deyə bağırdı.   <span class="verse" id="V31">31&#160;</span>Camaat onlara qadağan edib susdurmaq istədisə də, onlar «Ya Rəbb, ey Davud Oğlu! Bizə rəhm elə!» deyə daha ucadan bağırdılar.   <span class="verse" id="V32">32&#160;</span>İsa dayanıb onları çağırdı və onlardan soruşdu: «Nə istəyirsiniz, sizin üçün edim?»   <span class="verse" id="V33">33&#160;</span>Onlar dedilər: «Ya Rəbb, gözlərimiz açılsın».   <span class="verse" id="V34">34&#160;</span>İsanın onlara rəhmi gəldi, gözlərinə toxundu. Həmin an onların gözləri açıldı və İsanın ardınca getdilər.   </div>