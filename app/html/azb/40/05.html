<div class='s'>İsanın Dağüstü vəzi </div> <div class='p'> <span class="verse" id="V1">1&#160;</span>İsa izdihamı görüb dağa çıxdı. Oturan kimi şagirdləri Onun yanına gəldi.   <span class="verse" id="V2">2&#160;</span>İsa danışmağa başlayıb onları öyrədərək dedi:   </div><div class='s'>Bəxtiyar olanlar </div> <div class='r'>(Luka 6:20-23)  </div><div class='q'> <span class="verse" id="V3">3&#160;</span>«Nə bəxtiyardır ruhən yoxsullar!  </div><div class='q'>Çünki Səmavi Padşahlıq onlarındır.   </div><div class='q'> <span class="verse" id="V4">4&#160;</span>Nə bəxtiyardır yaslı olanlar!  </div><div class='q'>Çünki onlar təsəlli tapacaq.   </div><div class='q'> <span class="verse" id="V5">5&#160;</span>Nə bəxtiyardır həlimlər!  </div><div class='q'>Çünki onlar yer üzünü irs alacaq.   </div><div class='q'> <span class="verse" id="V6">6&#160;</span>Nə bəxtiyardır salehlik üçün acıb-susayanlar!  </div><div class='q'>Çünki onlar doyacaq.   </div><div class='q'> <span class="verse" id="V7">7&#160;</span>Nə bəxtiyardır mərhəmətli olanlar!  </div><div class='q'>Çünki onlara mərhəmət ediləcək.   </div><div class='q'> <span class="verse" id="V8">8&#160;</span>Nə bəxtiyardır ürəyi təmiz olanlar!  </div><div class='q'>Çünki onlar Allahı görəcək.   </div><div class='q'> <span class="verse" id="V9">9&#160;</span>Nə bəxtiyardır sülhyaradanlar!  </div><div class='q'>Çünki onlar Allahın övladları adlanacaq.   </div><div class='q'> <span class="verse" id="V10">10&#160;</span>Nə bəxtiyardır salehlik uğrunda təqib edilənlər!  </div><div class='q'>Çünki Səmavi Padşahlıq onlarındır.   </div><div class='p'> <span class="verse" id="V11">11&#160;</span>İnsanlar Mənə görə sizi təhqir edib təqib edəndə, yalan söyləyib sizə hər cür böhtan atanda siz nə bəxtiyarsınız!   <span class="verse" id="V12">12&#160;</span>Sevinin və şadlanın! Çünki göylərdə mükafatınız böyükdür. Axı sizdən qabaq gələn peyğəmbərləri də belə təqib ediblər.   </div><div class='s'>Duz və nur </div> <div class='p'> <span class="verse" id="V13">13&#160;</span>Siz yer üzünün duzusunuz. Amma duz öz dadını itirərsə, nə ilə duzlanar? Artıq çölə atılıb insanlar tərəfindən tapdalanmaqdan başqa bir şeyə yaramaz.   </div><div class='p'> <span class="verse" id="V14">14&#160;</span>Siz dünyanın nurusunuz. Dağın zirvəsində qurulan şəhər gizli qala bilməz.   <span class="verse" id="V15">15&#160;</span>Heç kim çırağı yandırıb qabın altına qoymaz. Əksinə, çıraqdana qoyar ki, evdəkilərin hamısını işıqlandırsın.   <span class="verse" id="V16">16&#160;</span>Eləcə də sizin nurunuz insanların qarşısında elə parlasın ki, onlar xeyirxah işlərinizi görüb göylərdə olan Atanızı izzətləndirsinlər.   </div><div class='s'>Qanun və Peyğəmbərlər </div> <div class='p'> <span class="verse" id="V17">17&#160;</span>Sanmayın ki, Mən Qanun və Peyğəmbərlərin sözlərini ləğv etmək üçün gəldim. Mən onları ləğv etmək üçün yox, yerinə yetirmək üçün gəldim.   <span class="verse" id="V18">18&#160;</span>Sizə doğrusunu deyirəm: göy və yer keçib getmədən, hər şey icra olmadan Qanundan ən kiçik bir hərf və ya bir nöqtə belə, yox olmayacaq.   <span class="verse" id="V19">19&#160;</span>Beləliklə, bu əmrlərdən ən kiçiyindən birini kim pozarsa və başqalarına da bu cür öyrədərsə, Səmavi Padşahlıqda ən kiçik sayılacaq. Amma kim bu əmrləri yerinə yetirər və başqalarına da öyrədərsə, Səmavi Padşahlıqda böyük sayılacaq.   <span class="verse" id="V20">20&#160;</span>Sizə bunu deyirəm: əgər sizin salehliyiniz ilahiyyatçılarla fariseylərin salehliyindən artıq olmasa, Səmavi Padşahlığa əsla girə bilməzsiniz.   </div><div class='s'>Hirs və qətl </div> <div class='p'> <span class="verse" id="V21">21&#160;</span>Siz qədim zamanlarda adamlara “Qətl etmə, kim qətl edərsə, mühakiməyə məruz qalacaq” deyildiyini eşitmisiniz.   <span class="verse" id="V22">22&#160;</span>Mənsə sizə deyirəm ki, qardaşına hirslənən hər kəs mühakiməyə məruz qalacaq. Kim qardaşına “axmaq” deyərsə, Ali Şuranın hökmünə məruz qalacaq. Kim qardaşına “səfeh” deyərsə, cəhənnəm oduna məruz qalacaq.   <span class="verse" id="V23">23&#160;</span>Buna görə də qurbangah qarşısına qurbanını gətirdiyin zaman yadına düşsə ki, qardaşının sənə qarşı bir şikayəti var,   <span class="verse" id="V24">24&#160;</span>qurbanını qurbangahın qarşısında qoy, get, əvvəlcə qardaşınla barış və ondan sonra gəl, qurbanını təqdim et.   <span class="verse" id="V25">25&#160;</span>Səni ittiham edənlə yolda ikən tez razılaş ki, o səni hakimə, hakim də səni mühafizəçiyə verməsin və zindana atılmayasan.   <span class="verse" id="V26">26&#160;</span>Sənə doğrusunu deyirəm: axırıncı qəpik-quruşunu verməyincə oradan əsla çıxmayacaqsan.   </div><div class='s'>Zina və boşanma </div> <div class='p'> <span class="verse" id="V27">27&#160;</span>“Zina etmə” deyildiyini eşitmisiniz.   <span class="verse" id="V28">28&#160;</span>Mənsə sizə deyirəm ki, qadına şəhvətlə baxan hər adam artıq ürəyində onunla zina etmiş olur.   <span class="verse" id="V29">29&#160;</span>Əgər sağ gözün səni pis yola çəkərsə, onu çıxar at. Çünki sənin üçün bədən üzvlərindən birinin məhv olması bütün bədəninin cəhənnəmə atılmasından yaxşıdır.   <span class="verse" id="V30">30&#160;</span>Əgər sağ əlin səni pis yola çəkərsə, onu kəs at. Çünki sənin üçün bədən üzvlərindən birinin məhv olması bütün bədəninin cəhənnəmə düşməsindən yaxşıdır.   </div><div class='p'> <span class="verse" id="V31">31&#160;</span>“Kim arvadını boşayarsa, ona talaq kağızı versin” deyilmişdir.   <span class="verse" id="V32">32&#160;</span>Mənsə sizə deyirəm ki, cinsi əxlaqsızlıqdan başqa bir səbəbə görə arvadını boşayan hər kəs onu zinaya sövq edir. Boşanmış qadınla evlənən də zina edir.   </div><div class='s'>And içmək </div> <div class='p'> <span class="verse" id="V33">33&#160;</span>Yenə qədim zamanlarda adamlara “Yalandan and içmə, amma andlarını Rəbbin önündə yerinə yetir” deyildiyini eşitmisiniz.   <span class="verse" id="V34">34&#160;</span>Mənsə sizə deyirəm ki, heç and içmə, nə göyə, çünki o, Allahın taxtıdır;   <span class="verse" id="V35">35&#160;</span>nə yerə, çünki yer Onun ayaqlarının altındakı kətildir; nə də Yerusəlimə, çünki ora böyük Padşahın şəhəridir.   <span class="verse" id="V36">36&#160;</span>Başına da and içmə, çünki sən hətta bir dənə saçı belə, ağ və ya qara edə bilməzsən.   <span class="verse" id="V37">37&#160;</span>Ancaq sözünüzdə “bəli”niz bəli, “xeyr”iniz xeyr olsun. Bundan qalanı şər olandandır.   </div><div class='s'>Düşmənlərinizi sevin </div> <div class='r'>(Luka 6:27-36)  </div><div class='p'> <span class="verse" id="V38">38&#160;</span>“Göz əvəzinə göz, diş əvəzinə diş” deyildiyini eşitmisiniz.   <span class="verse" id="V39">39&#160;</span>Mənsə sizə deyirəm ki, pis adama qarşı durma. Əksinə, sağ üzünə şillə vurana o birini də çevir.   <span class="verse" id="V40">40&#160;</span>Səni məhkəməyə verib köynəyini götürmək istəyənə üst paltarını da ver.   <span class="verse" id="V41">41&#160;</span>Kim səni min addım yol getməyə məcbur edirsə, sən onunla iki min addım yol get.   <span class="verse" id="V42">42&#160;</span>Səndən bir şey diləyənə ver, səndən borc istəyəni geri qaytarma.   </div><div class='p'> <span class="verse" id="V43">43&#160;</span>“Qonşunu sev və düşməninə nifrət et” deyildiyini eşitmisiniz.   <span class="verse" id="V44">44&#160;</span>Mənsə sizə deyirəm ki, düşmənlərinizi sevin, sizi təqib edənlər üçün dua edin.   <span class="verse" id="V45">45&#160;</span>Belə ki siz göylərdə olan Atanızın övladları olasınız. Çünki O, günəşini həm pislərin, həm yaxşıların üzərinə doğurur, yağışını da həm salehlərin, həm də saleh olmayanların üzərinə yağdırır.   <span class="verse" id="V46">46&#160;</span>Əgər sizi sevənləri sevirsinizsə, nə mükafatınız olacaq? Vergiyığanlar da belə etmirmi?   <span class="verse" id="V47">47&#160;</span>Əgər yalnız qardaşlarınızı salamlayırsınızsa, başqalarından artıq nə etmiş olursunuz? Bütpərəstlər də belə etmirmi?   <span class="verse" id="V48">48&#160;</span>Ona görə də Səmavi Atanız kamil olduğu kimi siz də kamil olun.   </div>