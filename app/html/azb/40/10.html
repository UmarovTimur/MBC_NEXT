<div class='s'>On İki şagirdə verilən vəzifə </div> <div class='r'>(Mark 3:13-19; 6:7-13; Luka 6:12-16; 9:1-6; 10:1-12)  </div><div class='p'> <span class="verse" id="V1">1&#160;</span>İsa On İki şagirdini yanına çağırıb onlara natəmiz ruhlar üzərində səlahiyyət verdi ki, bunları qovsunlar, hər cür xəstəliyə və hər cür naxoşluğa şəfa versinlər.   <span class="verse" id="V2">2&#160;</span>Bu On İki həvarinin adları belədir: birincisi Peter adlanan Şimon və onun qardaşı Andrey, Zavday oğlu Yaqub və qardaşı Yəhya,   <span class="verse" id="V3">3&#160;</span>Filip və Bartalmay, Tomas və vergiyığan Matta, Halfay oğlu Yaqub və Tadday,   <span class="verse" id="V4">4&#160;</span>Kənançı Şimon və İsaya xəyanət edən Yəhuda İskaryot.   </div><div class='p'> <span class="verse" id="V5">5&#160;</span>İsa həmin on iki nəfəri belə əmrlə göndərdi: «Başqa millətlərin arasına getməyin və Samariyalıların heç bir şəhərinə girməyin,   <span class="verse" id="V6">6&#160;</span>amma İsrail xalqının itmiş qoyunlarının yanına gedin.   <span class="verse" id="V7">7&#160;</span>Getdiyiniz yerlərdə “Səmavi Padşahlıq yaxınlaşıb” deyə vəz edin.   <span class="verse" id="V8">8&#160;</span>Xəstələrə şəfa verin, ölüləri dirildin, cüzamlıları pak edin, cinləri çıxarın. Müftə aldınız, müftə verin.   <span class="verse" id="V9">9&#160;</span>Qurşağınızda nə qızıl, nə gümüş, nə də mis götürün.   <span class="verse" id="V10">10&#160;</span>Yol üçün nə torba, nə iki köynək, nə çarıq, nə də əsa götürün. Çünki işçi öz azuqəsinə layiqdir.   <span class="verse" id="V11">11&#160;</span>Hansı şəhərə ya kəndə girsəniz, orada ləyaqətli kimdirsə, axtarın və yola çıxanacan onun evində qalın.   <span class="verse" id="V12">12&#160;</span>O evə girərkən ev sakinlərini salamlayın.   <span class="verse" id="V13">13&#160;</span>Əgər ev layiqdirsə, əmin-amanlığınız onun üzərinə gəlsin; layiq deyilsə, əmin-amanlığınız özünüzə qayıtsın.   <span class="verse" id="V14">14&#160;</span>Kim sizi qəbul etməyib sözlərinizi dinləməzsə, o evdən və ya şəhərdən çıxarkən ayaqlarınızın tozunu çırpın.   <span class="verse" id="V15">15&#160;</span>Sizə doğrusunu deyirəm: qiyamət günü Sodom və Homorra diyarının halı o şəhərin halından daha asan olacaq.   </div><div class='s'>Şagirdlərin sıxıntıları </div> <div class='r'>(Mark 13:9-13; Luka 21:12-17)  </div><div class='p'> <span class="verse" id="V16">16&#160;</span>Budur, sizi qurdlar arasına quzular kimi göndərirəm. Ona görə də ilan kimi müdrik və göyərçin kimi məsum olun.   <span class="verse" id="V17">17&#160;</span>İnsanlardan özünüzü gözləyin. Çünki onlar sizi məhkəmələrə çəkəcək, sinaqoqlarında qamçılayacaqlar.   <span class="verse" id="V18">18&#160;</span>Onlara və millətlərə şəhadət etmək üçün siz Mənə görə valilərin və padşahların qarşısına aparılacaqsınız.   <span class="verse" id="V19">19&#160;</span>Onlar sizi təslim edəndə necə və ya nə deyəcəyiniz barədə qayğı çəkməyin. Nə deyəcəyiniz həmin vaxt sizə bildiriləcək,   <span class="verse" id="V20">20&#160;</span>çünki danışan siz yox, sizdə danışan Atanızın Ruhudur.   <span class="verse" id="V21">21&#160;</span>Qardaş qardaşı, ata övladını ölümə təslim edəcək. Övladlar ata-anasına qarşı çıxıb onları edam etdirəcək.   <span class="verse" id="V22">22&#160;</span>Mənim adıma görə hamı sizə nifrət edəcək. Amma axıracan dözən xilas olacaq.   <span class="verse" id="V23">23&#160;</span>Sizi bir şəhərdə təqib edəndə başqasına qaçın. Çünki sizə doğrusunu deyirəm: siz İsrail şəhərlərini dolaşıb-qurtarmamış Bəşər Oğlu gələcək.   </div><div class='p'> <span class="verse" id="V24">24&#160;</span>Şagird müəllimindən, qul da ağasından üstün deyil.   <span class="verse" id="V25">25&#160;</span>Şagirdin öz müəllimi, qulun isə öz ağası kimi olması ona kifayətdir. Əgər ev sahibinə Baal-Zevul dedilərsə, onun ailə üzvlərinə bundan nə qədər artıq deyəcəklər!   </div><div class='s'>Kimdən qorxmalı </div> <div class='r'>(Luka 12:2-9)  </div><div class='p'> <span class="verse" id="V26">26&#160;</span>Beləliklə, onlardan qorxmayın. Çünki elə örtülü bir şey yoxdur ki, aşkara çıxmayacaq və elə gizli bir şey yoxdur ki, bilinməyəcək.   <span class="verse" id="V27">27&#160;</span>Sizə qaranlıqda dediklərimi gün işığında söyləyin və qulağınıza pıçıldananı damlardan bəyan edin.   <span class="verse" id="V28">28&#160;</span>Bədəni öldürüb canı öldürə bilməyənlərdən qorxmayın. Həm canı, həm bədəni cəhənnəmdə məhv edə bilən Allahdan qorxun.   <span class="verse" id="V29">29&#160;</span>İki sərçə bir qara pula satılmırmı? Onlardan biri belə, Atanızın izni olmadan yerə düşməz.   <span class="verse" id="V30">30&#160;</span>Sizin başınızdakı saçlar belə, sayılıb.   <span class="verse" id="V31">31&#160;</span>Ona görə də qorxmayın, siz saysız-hesabsız sərçədən daha dəyərlisiniz.   </div><div class='p'> <span class="verse" id="V32">32&#160;</span>İnsanlar qarşısında Məni iqrar edən hər kəsi Mən də göylərdə olan Atamın qarşısında iqrar edəcəyəm.   <span class="verse" id="V33">33&#160;</span>Amma kim insanlar qarşısında Məni inkar etsə, Mən də onu göylərdə olan Atamın qarşısında inkar edəcəyəm.   </div><div class='s'>İsaya layiq olmaq </div> <div class='r'>(Luka 12:51-53; 14:26-27)  </div><div class='p'> <span class="verse" id="V34">34&#160;</span>Düşünməyin ki, yer üzünə sülh gətirməyə gəlmişəm. Mən sülh deyil, qılınc gətirməyə gəlmişəm.   <span class="verse" id="V35">35&#160;</span>Çünki Mən oğulu atasından, qızı anasından, gəlini də qayınanasından ayırmağa gəlmişəm.   </div><div class='q'> <span class="verse" id="V36">36&#160;</span>“İnsanın düşməni öz ev əhli olacaq”.   </div><div class='m'> <span class="verse" id="V37">37&#160;</span>Atasını ya anasını Məndən artıq sevən kəs Mənə layiq deyil. Oğlunu ya qızını Məndən artıq sevən də Mənə layiq deyil.   <span class="verse" id="V38">38&#160;</span>Çarmıxını götürməyib ardımca gələn kəs də Mənə layiq deyil.   <span class="verse" id="V39">39&#160;</span>Canını qoruyan kəs onu itirəcək, Mənim uğrumda canını itirənsə onu qoruyacaq.   </div><div class='p'> <span class="verse" id="V40">40&#160;</span>Sizi qəbul edən kəs Məni qəbul edər. Məni qəbul edən də Məni Göndərəni qəbul edər.   <span class="verse" id="V41">41&#160;</span>Peyğəmbəri peyğəmbər olduğu üçün qəbul edən kəs peyğəmbərə layiq bir mükafat alacaq. Salehi saleh olduğu üçün qəbul edən də salehə layiq bir mükafat alacaq.   <span class="verse" id="V42">42&#160;</span>Kim bu kiçiklərdən birinə şagird olduğu üçün hətta bir kasa soyuq su içirdərsə, sizə doğrusunu deyirəm: mükafatsız qalmayacaq».   </div>