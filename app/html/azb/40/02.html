<div class='s'>Müdrik adamların ziyarəti </div> <div class='p'> <span class="verse" id="V1">1&#160;</span>İsa padşah Hirodun dövründə Yəhudeyanın Bet-Lexem şəhərində anadan olduqda müdrik adamlar şərqdən Yerusəlimə gəlib   <span class="verse" id="V2">2&#160;</span>dedilər: «Yəhudilərin anadan olmuş Padşahı haradadır? Şərqdə Onun ulduzunu gördük və Ona səcdə qılmağa gəldik».   <span class="verse" id="V3">3&#160;</span>Padşah Hirod bunu eşitdikdə özü və bütün Yerusəlim xalqı təlaşa düşdü.   <span class="verse" id="V4">4&#160;</span>Hirod xalqın bütün başçı kahinlərini və ilahiyyatçılarını toplayaraq onlardan Məsihin harada doğulduğunu soruşdu.   <span class="verse" id="V5">5&#160;</span>«Yəhudeyanın Bet-Lexem şəhərində» dedilər. «Çünki peyğəmbər vasitəsilə belə yazılıb:   </div><div class='q'> <span class="verse" id="V6">6&#160;</span>“Ey Yəhuda torpağındakı Bet-Lexem, sən  </div><div class='q'>Yəhuda hökmdarları arasında ən kiçik deyilsən,  </div><div class='q'>Çünki xalqım İsrailə çoban olan  </div><div class='q'>Hökmdar səndən çıxacaq”».   </div><div class='p'> <span class="verse" id="V7">7&#160;</span>Onda Hirod müdrik adamları gizlicə çağırıb onlardan ulduzun göründüyü dəqiq vaxtı öyrəndi.   <span class="verse" id="V8">8&#160;</span>«Gedin, Körpəni diqqətlə axtarın, tapan kimi mənə xəbər verin ki, mən də gedib Ona səcdə qılım» deyərək onları Bet-Lexemə göndərdi.   <span class="verse" id="V9">9&#160;</span>Onlar padşahı dinlədikdən sonra yola düşdülər. O vaxt şərqdə gördükləri ulduz onlara yol göstərirdi. O, Körpənin olduğu yerin üzərinə çatdıqda dayandı.   <span class="verse" id="V10">10&#160;</span>Onlar ulduzu gördükləri vaxt çox sevindilər.   <span class="verse" id="V11">11&#160;</span>Evə girib Körpəni anası Məryəmlə birlikdə gördülər və yerə qapanaraq Ona səcdə qıldılar. Xəzinələrini açıb Ona hədiyyələri – qızıl, kündür və mirranı təqdim etdilər.   <span class="verse" id="V12">12&#160;</span>Sonra röyada Hirodun yanına qayıtmamaq üçün xəbərdarlıq aldıqlarına görə başqa yolla öz ölkələrinə getdilər.   </div><div class='s'>Misirə qaçış </div> <div class='p'> <span class="verse" id="V13">13&#160;</span>Müdrik adamlar yola düşəndən sonra Rəbbin bir mələyi Yusifə röyada görünərək dedi: «Qalx, Körpə ilə anasını götür, Misirə qaç. Mən sənə xəbər verənə qədər orada qal. Çünki Hirod Körpəni öldürmək üçün axtarmağa başlayır».   <span class="verse" id="V14">14&#160;</span>Beləliklə, Yusif qalxdı, həmin gecə Körpə ilə anasını götürüb Misirə yollandı.   <span class="verse" id="V15">15&#160;</span>Hirod ölənə qədər orada qaldı. Bu, Rəbbin peyğəmbər vasitəsilə söylədiyi söz yerinə yetsin deyə baş verdi:  </div><div class='q'>«Öz Oğlumu Misirdən çağırdım».   </div><div class='p'> <span class="verse" id="V16">16&#160;</span>Hirod müdrik adamlar tərəfindən axmaq yerinə qoyulduğunu görəndə çox hiddətləndi. O, müdrik adamlardan öyrəndiyi vaxta görə Bet-Lexem və onun ətrafında yaşayan iki və iki yaşdan aşağı körpə oğlan uşaqlarını öldürtdü.   <span class="verse" id="V17">17&#160;</span>Beləliklə, Yeremya peyğəmbər vasitəsilə söylənən bu söz yerinə yetdi:   </div><div class='q'> <span class="verse" id="V18">18&#160;</span>«Ramada bir səs eşidildi,  </div><div class='q'>Ağlaşma və böyük fəryad səsləri!  </div><div class='q'>Rəhilə uşaqları üçün ağlayır,  </div><div class='q'>Təsəlli istəmir.  </div><div class='q'>Çünki onlar daha yoxdur».   </div><div class='s'>Misirdən Nazaretə dönüş </div> <div class='p'> <span class="verse" id="V19">19&#160;</span>Hirod öləndən sonra Rəbbin bir mələyi Misirdə Yusifə röyada görünüb   <span class="verse" id="V20">20&#160;</span>dedi: «Qalx, Körpə ilə anasını götür, İsrail ölkəsinə qayıt. Çünki Körpənin canını almaq istəyənlər öldü».   <span class="verse" id="V21">21&#160;</span>Yusif qalxdı, Körpə ilə anasını götürüb İsrail ölkəsinə qayıtdı.   <span class="verse" id="V22">22&#160;</span>Amma Arxelanın öz atası Hirodun yerinə Yəhudeya padşahı olduğunu eşidəndə oraya getməyə qorxdu. Röyada xəbərdarlıq alaraq Qalileya bölgəsinə getdi.   <span class="verse" id="V23">23&#160;</span>Gəlib Nazaret deyilən şəhərdə məskən saldı. Bu, peyğəmbərlər vasitəsilə söylənən «Ona Nazaretli deyiləcək» sözü yerinə yetsin deyə baş verdi.   </div>