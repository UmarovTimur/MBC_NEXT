<div class='s'>İsa bir cüzamlıya şəfa verir </div> <div class='r'>(Mark 1:40-45; Luka 5:12-16)  </div><div class='p'> <span class="verse" id="V1">1&#160;</span>İsa dağdan endiyi zaman böyük bir izdiham Onun ardınca getdi.   <span class="verse" id="V2">2&#160;</span>Bu zaman cüzamlı bir adam yaxınlaşıb «ya Rəbb, əgər istəsən, məni pak edə bilərsən» deyərək Ona səcdə qıldı.   <span class="verse" id="V3">3&#160;</span>İsa əlini uzadıb ona toxundu və dedi: «İstəyirəm, pak ol!» Dərhal bu adam cüzamdan pak oldu.   <span class="verse" id="V4">4&#160;</span>İsa ona dedi: «Bax heç kəsə bir söz demə, amma get, özünü kahinə göstər. Hər kəsə şəhadət olsun deyə Musanın buyurduğu təqdimi apar».   </div><div class='s'>Yüzbaşının imanı </div> <div class='r'>(Luka 7:1-10)  </div><div class='p'> <span class="verse" id="V5">5&#160;</span>İsa Kefernahuma girərkən bir yüzbaşı Ona yaxınlaşıb yalvardı:   <span class="verse" id="V6">6&#160;</span>«Ya Rəbb, xidmətçim iflic olub evdə yatır, çox iztirab çəkir».   <span class="verse" id="V7">7&#160;</span>İsa ona dedi: «Mən gəlib ona şəfa verəcəyəm».   <span class="verse" id="V8">8&#160;</span>Yüzbaşı cavab verərək dedi: «Ya Rəbb, mən layiq deyiləm ki, Sən mənim evimə girəsən. Ancaq bir söz söylə, onda xidmətçim sağalacaq.   <span class="verse" id="V9">9&#160;</span>Çünki mən də tabeçilik altında olan bir adamam, mənim də tabeçiliyimdə əsgərlər var. Birinə “Get!” deyirəm, o gedir, digərinə isə “Gəl!” deyirəm, o da gəlir. Quluma “Bunu et!” deyirəm, o da edir».   <span class="verse" id="V10">10&#160;</span>Bunu eşidən İsa heyrət etdi. O ardınca gələn xalqa dedi: «Sizə doğrusunu deyirəm: İsraildə heç kimdə belə böyük iman görmədim.   <span class="verse" id="V11">11&#160;</span>Sizə deyirəm ki, şərqdən və qərbdən bir çoxu gələcək və Səmavi Padşahlıqda İbrahimlə, İshaqla və Yaqubla bir süfrəyə oturacaq.   <span class="verse" id="V12">12&#160;</span>Amma bu padşahlığın əsl övladları isə qaranlıq çölə atılacaq. Orada ağlaşma və diş qıcırtısı olacaq».   <span class="verse" id="V13">13&#160;</span>Sonra İsa yüzbaşıya dedi: «Get, qoy sənin imanına görə olsun». Yüzbaşının xidmətçisi də o saat sağaldı.   </div><div class='s'>İsa çox adama şəfa verir </div> <div class='r'>(Mark 1:29-34; Luka 4:38-41)  </div><div class='p'> <span class="verse" id="V14">14&#160;</span>İsa Peterin evinə gəldi. Onun qayınanasının qızdırma içində yatdığını gördü.   <span class="verse" id="V15">15&#160;</span>İsa onun əlinə toxundu və qadının qızdırması düşdü. Qadın qalxıb İsaya xidmət etməyə başladı.   </div><div class='p'> <span class="verse" id="V16">16&#160;</span>Axşam olduqda isə cinə tutulmuş bir çox adamı İsanın yanına gətirdilər. O, sözlə ruhları çıxartdı və xəstələrin hamısına şəfa verdi.   <span class="verse" id="V17">17&#160;</span>Bu, Yeşaya peyğəmbər vasitəsilə söylənən bu sözlər yerinə yetsin deyə baş verdi:  </div><div class='q'>«Bizim xəstəliklərimizi O çəkdi,  </div><div class='q'>Naxoşluqlarımızı Öz üzərinə götürdü».   </div><div class='s'>İsanın şagirdi olmaq nə deməkdir </div> <div class='r'>(Luka 9:57-62)  </div><div class='p'> <span class="verse" id="V18">18&#160;</span>İsa ətrafında izdihamı gördükdə əmr verdi ki, o biri sahilə keçsin.   <span class="verse" id="V19">19&#160;</span>Bu zaman bir ilahiyyatçı Ona yaxınlaşıb dedi: «Müəllim! Sən hara getsən, Sənin ardınca gedəcəyəm».   <span class="verse" id="V20">20&#160;</span>İsa ona dedi: «Tülkülərin də yuvası, göydə uçan quşların da yuvası var. Amma Bəşər Oğlunun başını qoymağa belə, yeri yoxdur».   </div><div class='p'> <span class="verse" id="V21">21&#160;</span>Şagirdlərindən bir başqası İsaya dedi: «Ya Rəbb, mənə icazə ver, əvvəlcə gedim, atamı dəfn edim».   <span class="verse" id="V22">22&#160;</span>İsa ona dedi: «Ardımca gəl. Qoy ölülər öz ölülərini dəfn etsin».   </div><div class='s'>İsa tufanı yatırır </div> <div class='r'>(Mark 4:35-41; Luka 8:22-25)  </div><div class='p'> <span class="verse" id="V23">23&#160;</span>İsa qayığa mindiyi zaman şagirdləri də Onun ardınca getdi.   <span class="verse" id="V24">24&#160;</span>Göldə elə böyük tufan qopdu ki, qayıq dalğalarla örtüldü. Amma İsa yatırdı.   <span class="verse" id="V25">25&#160;</span>Şagirdlər yaxınlaşıb İsanı oyadaraq dedilər: «Ya Rəbb, bizi xilas et, biz həlak oluruq!»   <span class="verse" id="V26">26&#160;</span>İsa onlara «Ey imanı az olanlar, niyə qorxursunuz?» dedi. Sonra durub küləklərə və gölə qadağan etdi, onda dərin sükut çökdü.   <span class="verse" id="V27">27&#160;</span>Onlar heyrət içində qalıb dedilər: «Bu necə bir Adamdır ki, küləklər də, göl də Ona itaət edir?»   </div><div class='s'>Cinə tutulmuş iki nəfər sağaldılır </div> <div class='r'>(Mark 5:1-20; Luka 8:26-39)  </div><div class='p'> <span class="verse" id="V28">28&#160;</span>İsa o biri sahildə yerləşən Qadaralıların diyarına gəldiyi zaman qəbir mağaralarından çıxan cinə tutulmuş iki nəfər Onunla qarşılaşdı. Onlar elə təhlükəli idi ki, heç kim o yoldan keçə bilmirdi.   <span class="verse" id="V29">29&#160;</span>Budur, onlar bağırdılar: «Ey Allahın Oğlu, bizdən nə istəyirsən? Buraya vaxtından əvvəl bizə iztirab verməyəmi gəlmisən?»   <span class="verse" id="V30">30&#160;</span>Onlardan uzaqda böyük bir donuz sürüsü otlayırdı.   <span class="verse" id="V31">31&#160;</span>Cinlər İsaya yalvardılar: «Bizi qovacaqsansa, bu donuz sürüsünə göndər».   <span class="verse" id="V32">32&#160;</span>İsa onlara «Gedin!» dedi. Cinlər də adamlardan çıxıb donuzların içinə girdi. Beləliklə, bütün sürü uçurumdan aşağı, gölə atılıb suda boğuldu.   <span class="verse" id="V33">33&#160;</span>Donuz otaranlar isə qaçdılar, şəhərə gəlib hər şeyi və cinə tutulmuş adamların başına gələn əhvalatı xəbər verdilər.   <span class="verse" id="V34">34&#160;</span>Bundan sonra bütün şəhər əhalisi İsanı qarşılamağa çıxdı. İsanı görəndə Ona yalvardılar ki, onların bölgəsindən çıxsın.   </div>