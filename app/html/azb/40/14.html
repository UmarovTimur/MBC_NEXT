<div class='s'>Yəhyanın edamı </div> <div class='r'>(Mark 6:14-29; Luka 9:7-9)  </div><div class='p'> <span class="verse" id="V1">1&#160;</span>O vaxt İsa barədə olan xəbərləri hökmdar Hirod eşitdi.   <span class="verse" id="V2">2&#160;</span>Nökərlərinə dedi: «Bu, Vəftizçi Yəhyadır. O, ölülər arasından dirilib. Buna görə də O, möcüzələr yaradır».   </div><div class='p'> <span class="verse" id="V3">3&#160;</span>Hirod qardaşı Filipin arvadı Hirodiyaya görə Yəhyanı tutduraraq qollarını qandalladıb zindana saldırmışdı.   <span class="verse" id="V4">4&#160;</span>Çünki Yəhya Hiroda demişdi: «Hirodiyanı almaq sənə qadağandır».   <span class="verse" id="V5">5&#160;</span>Hirod Yəhyanı öldürmək istəyirdi, amma camaatdan qorxurdu. Çünki camaat Yəhyanı peyğəmbər sayırdı.   </div><div class='p'> <span class="verse" id="V6">6&#160;</span>Hirodun ad günü qeyd ediləndə Hirodiyanın qızı ortaya çıxıb rəqs etməyə başladı. Bu, Hirodun xoşuna gəldi.   <span class="verse" id="V7">7&#160;</span>O and içib bəyan etdi ki, qız nə istəsə, ona verəcək.   <span class="verse" id="V8">8&#160;</span>Qız isə anasının təhriki ilə dedi: «Vəftizçi Yəhyanın başını burada bir sini içində mənə ver».   <span class="verse" id="V9">9&#160;</span>Padşahı kədər bürüdü, amma içdiyi andlara və qonaqlara görə əmr etdi ki, ona istədiyini versinlər.   <span class="verse" id="V10">10&#160;</span>Beləliklə, zindanda Yəhyanın boynunu vurdurdu.   <span class="verse" id="V11">11&#160;</span>Onun başı bir sini içində gətirilib qıza verildi. Qız da anasına apardı.   <span class="verse" id="V12">12&#160;</span>Yəhyanın şagirdləri gəlib onun cəsədini götürdülər. Onu basdırdılar və gəlib İsaya bu barədə xəbər verdilər.   </div><div class='s'>İsa beş min nəfəri doydurur </div> <div class='r'>(Mark 6:30-44; Luka 9:10-17; Yəh. 6:1-14)  </div><div class='p'> <span class="verse" id="V13">13&#160;</span>İsa bunu eşidib qayığa minərək təkbaşına oradan kimsəsiz bir yerə çəkildi. Bunu eşidən camaat şəhərlərdən piyada Onun ardınca getdi.   <span class="verse" id="V14">14&#160;</span>İsa sahilə düşəndə böyük bir izdiham gördü, onlara rəhmi gəldi və xəstələrinə şəfa verdi.   </div><div class='p'> <span class="verse" id="V15">15&#160;</span>Axşama yaxın şagirdlər Onun yanına gəlib dedilər: «Bura çöllükdür, vaxt da gecdir. Camaatı burax, qoy gedib kəndlərdən özlərinə yemək alsınlar».   <span class="verse" id="V16">16&#160;</span>Amma İsa onlara dedi: «Getməklərinə ehtiyac yoxdur. Onlara yeməyi siz verin».   <span class="verse" id="V17">17&#160;</span>Şagirdlər İsaya dedilər: «Burada beş çörək və iki balıqdan başqa bir şeyimiz yoxdur».   <span class="verse" id="V18">18&#160;</span>İsa «onları buraya, Mənə gətirin» dedi.   <span class="verse" id="V19">19&#160;</span>Camaata əmr etdi ki, otların üstündə otursunlar. İsa beş çörəyi və iki balığı götürüb göyə baxaraq şükür duası etdi. Sonra çörəyi bölüb şagirdlərə verdi. Şagirdlər də camaata payladılar.   <span class="verse" id="V20">20&#160;</span>Hamı yeyib-doydu. Artıq qalan hissələrdən on iki dolu zənbil yığdılar.   <span class="verse" id="V21">21&#160;</span>Yemək yeyən adamların sayı qadınlar və uşaqlardan başqa, beş min nəfərə yaxın idi.   </div><div class='s'>İsa suyun üstü ilə yeriyir </div> <div class='r'>(Mark 6:45-53; Yəh. 6:15-21)  </div><div class='p'> <span class="verse" id="V22">22&#160;</span>Bundan dərhal sonra İsa camaatı evlərinə göndərərkən şagirdlərini də məcbur etdi ki, qayığa minib Özündən əvvəl o biri sahilə keçsinlər.   <span class="verse" id="V23">23&#160;</span>İsa camaatı göndərəndən sonra dua etmək üçün tək-tənha dağa çıxdı. Axşam olanda orada tək idi.   <span class="verse" id="V24">24&#160;</span>Qayıq isə artıq qurudan çox stadi uzaqda idi və külək onlara qarşı olduğundan dalğalar qayığa zərbələr endirirdi.   <span class="verse" id="V25">25&#160;</span>Gecənin dördüncü növbəsi İsa gölün üstü ilə yeriyərək onların yanına gəldi.   <span class="verse" id="V26">26&#160;</span>Şagirdlər isə İsanın gölün üstü ilə yeridiyini görəndə «Bu bir kabusdur!» deyərək lərzəyə düşdülər və qorxudan qışqırdılar.   <span class="verse" id="V27">27&#160;</span>Lakin bu anda İsa onlara müraciət edib dedi: «Cəsarətli olun, Mənəm, qorxmayın!»   <span class="verse" id="V28">28&#160;</span>Peter cavabında Ona dedi: «Ya Rəbb, əgər Sənsənsə, mənə əmr et ki, suların üstü ilə yanına gəlim».   <span class="verse" id="V29">29&#160;</span>İsa «Gəl!» dedi. Peter də qayıqdan çıxıb suların üstü ilə yeridi və İsaya tərəf getdi.   <span class="verse" id="V30">30&#160;</span>Amma küləyin güclü əsdiyini görəndə qorxdu və batmağa başladı. «Ya Rəbb, məni xilas et!» deyə qışqırdı.   <span class="verse" id="V31">31&#160;</span>İsa o anda əlini uzadıb onu tutdu və dedi: «Ey imanı az olan adam, nə üçün şübhə etdin?»   <span class="verse" id="V32">32&#160;</span>Onlar qayığa mindikləri zaman külək sakitləşdi.   <span class="verse" id="V33">33&#160;</span>Qayıqda olanlar «Doğrudan da, Sən Allahın Oğlusan!» deyə Ona səcdə qıldılar.   </div><div class='s'>İsa Ginesarda xəstələrə şəfa verir </div> <div class='r'>(Mark 6:53-56)  </div><div class='p'> <span class="verse" id="V34">34&#160;</span>İsa və şagirdlər gölü keçib Ginesar sahilinə çatdılar.   <span class="verse" id="V35">35&#160;</span>O yerin adamları İsanı tanıdıqları zaman ətrafdakı hər yerə xəbər yaydılar. Bütün xəstələri Onun yanına gətirdilər.   <span class="verse" id="V36">36&#160;</span>Xəstələr heç olmasa İsanın paltarının ətəyinə toxunmaq üçün yalvarırdılar. Ona toxunanların hamısı sağaldı.   </div>