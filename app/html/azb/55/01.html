<div class='p'> <span class="verse" id="V1">1&#160;</span>Məsih İsada olan həyat vədinə görə Allahın iradəsi ilə Məsih İsanın həvarisi mən Pauldan   <span class="verse" id="V2">2&#160;</span>mənə sevimli oğul olan Timoteyə salam! Ata Allahdan və Rəbbimiz Məsih İsadan sənə lütf, mərhəmət və sülh olsun!   </div><div class='s'>Müjdəyə sadiq qalmaq </div> <div class='p'> <span class="verse" id="V3">3&#160;</span>Durmadan, gecə-gündüz dualarımda səni yada saldığım zaman ata-babalarım kimi təmiz vicdanla ibadət etdiyim Allaha şükür edirəm.   <span class="verse" id="V4">4&#160;</span>Sənin göz yaşlarını xatırlayaraq səni görməyə həsrət çəkirəm ki, sevinclə dolum.   <span class="verse" id="V5">5&#160;</span>Səndəki riyasız imanı yadıma salıram. Əvvəlcə nənən Lois və anan Evnikinin saxladığı bu imanı, əminəm ki, sən də saxlayırsan.   <span class="verse" id="V6">6&#160;</span>Bu səbəbdən sənin üzərinə əl qoymağımla Allahın sənə verdiyi ənamı alovlandırmağını xatırladıram.   <span class="verse" id="V7">7&#160;</span>Çünki Allah bizə qorxaqlıq ruhu deyil, güc, məhəbbət və ağıllı-kamallı olmaq ruhu vermişdir.   <span class="verse" id="V8">8&#160;</span>Buna görə Rəbbimiz barədə şəhadət etməkdən və Onun uğrunda məhbus olan məndən utanma. Allahın gücü ilə Müjdə uğrunda mənimlə birlikdə əzaba qatlaş.   <span class="verse" id="V9">9&#160;</span>Allah bizi əməllərimizə görə deyil, öz məqsədinə və lütfünə görə xilas edib müqəddəs olmağa çağırdı. Zaman başlamazdan əvvəl o lütf bizə Məsih İsada verilmişdi,   <span class="verse" id="V10">10&#160;</span>indi isə Xilaskarımız Məsih İsanın zühuru ilə üzə çıxdı. O, ölümü yox etdi, Müjdə vasitəsilə həyatı və ölməzliyi aşkar etdi.   <span class="verse" id="V11">11&#160;</span>Mən bu Müjdə üçün vaiz, həvari və müəllim təyin olundum.   <span class="verse" id="V12">12&#160;</span>Bu əzabları çəkməyimin səbəbi də budur. Amma bundan utanmıram, çünki Kimə iman etdiyimi bilirəm və əminəm ki, mənə verdiyi əmanəti qiyamət gününə qədər saxlamağa qadirdir.   <span class="verse" id="V13">13&#160;</span>Məsih İsada olan iman və məhəbbətlə məndən eşitdiyin sağlam sözlərdən nümunə götür.   <span class="verse" id="V14">14&#160;</span>Sənə verilən yaxşı əmanəti bizdə yaşayan Müqəddəs Ruh vasitəsilə saxla.   </div><div class='p'> <span class="verse" id="V15">15&#160;</span>Bilirsən ki, Asiya vilayətində olanların hamısı məndən üz döndərdi. Həmçinin Figel və Hermogen də bunların sırasındadır.   <span class="verse" id="V16">16&#160;</span>Rəbb Onisiforun ev əhlinə mərhəmət etsin. Çünki dəfələrlə məni ruhlandırdı, mənim zəncirlənməyimdən utanmadı.   <span class="verse" id="V17">17&#160;</span>Əksinə, Romada olarkən məni səylə axtarıb tapdı.   <span class="verse" id="V18">18&#160;</span>Qoy Rəbb qiyamət günü ona mərhəmət tapmağa imkan versin. Efesdə onun mənə nə qədər xidmət etdiyini sən çox yaxşı bilirsən.   </div>