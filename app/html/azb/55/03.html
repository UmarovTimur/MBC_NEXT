<div class='s'>Axır zamanda </div> <div class='p'> <span class="verse" id="V1">1&#160;</span>Bunu bil ki, bu axır zamanda çətin dövrlər olacaq.   <span class="verse" id="V2">2&#160;</span>Çünki insanlar xudbin, pulpərəst, təkəbbürlü, məğrur, təhqir edən, valideynlərinə itaət etməyən, nankor, müqəddəslikdən məhrum,   <span class="verse" id="V3">3&#160;</span>şəfqətsiz, barışmaz, böhtançı, nəfsini saxlamayan, rəhmsiz, yaxşılığın düşməni,   <span class="verse" id="V4">4&#160;</span>xain, ehtiyatsız, qürurlu olacaq, Allahdan çox kef çəkməyi sevəcəklər.   <span class="verse" id="V5">5&#160;</span>Mömin kimi görünüb bu yolun gücünü inkar edəcəklər. Bu cür adamlardan uzaq dur.   <span class="verse" id="V6">6&#160;</span>Bunların arasında evlərə soxulub zəif iradəli qadınları əsir edən adamlar var. Belə qadınlar günahla yüklənmiş müxtəlif ehtiraslarla sövq edilir,   <span class="verse" id="V7">7&#160;</span>daima öyrənir, amma həqiqəti heç zaman anlaya bilmirlər.   <span class="verse" id="V8">8&#160;</span>Yannis və Yambris Musaya necə zidd getdilərsə, bu adamlar da eləcə həqiqətə zidd gedirlər. Onlar düşüncələri pozğun, imanları sınaqdan keçməmiş insanlardır.   <span class="verse" id="V9">9&#160;</span>Amma daha irəli gedə bilməyəcəklər. Çünki Yannislə Yambrisin axmaqlığı kimi bunların da axmaqlığını hamı açıqca görəcək.   </div><div class='s'>Timoteyə son öyüdlər </div> <div class='p'> <span class="verse" id="V10">10&#160;</span>Sənsə mənim təlimimi, davranışımı, məqsədimi, imanımı, səbrimi, məhəbbətimi, dözümümü,   <span class="verse" id="V11">11&#160;</span>Antakyada, Konyada, Listrada başıma gələn təqibləri, çəkdiyim əzabları diqqətlə izlədin. Nə cür təqiblərə qatlandım! Amma Rəbb məni bunların hamısından xilas etdi.   <span class="verse" id="V12">12&#160;</span>Məsih İsada möminliyə yaraşan bir həyat sürmək istəyənlərin hamısı təqibə məruz qalacaq.   <span class="verse" id="V13">13&#160;</span>Amma pis adamlar və saxtakarlar aldadıb-aldanaraq getdikcə daha betər olacaqlar.   <span class="verse" id="V14">14&#160;</span>Sənsə öyrəndiyin və güvəndiyin şeylərə sadiq qal. Çünki bunları kimlərdən öyrəndiyini bilirsən,   <span class="verse" id="V15">15&#160;</span>Müqəddəs Yazıları uşaqlıqdan bilirsən. Onlar Məsih İsaya olan iman vasitəsilə sənə xilas gətirən hikmət verməyə qadirdir.   <span class="verse" id="V16">16&#160;</span>Bütün Müqəddəs Yazılar Allahdan ilham almış və təlim, məzəmmət, islah, salehlik tərbiyəsi üçün faydalıdır;   <span class="verse" id="V17">17&#160;</span>beləcə Allah adamı bacarıqlı olub hər yaxşı iş üçün təchiz edilsin.   </div>