<div class='q'> <span class="verse" id="V1">1&#160;</span>Bundan qəlbim çırpınıb yerindən oynayır,   </div><div class='q'> <span class="verse" id="V2">2&#160;</span>Dinləyin! Gurlayan səsini dinləyin,  </div><div class='q'>Ağzından çıxan harayını eşidin!   </div><div class='q'> <span class="verse" id="V3">3&#160;</span>Göy altında, hər yanda səs salır,  </div><div class='q'>Yer üzünün dörd bucağında şimşəyini çaxdırır.   </div><div class='q'> <span class="verse" id="V4">4&#160;</span>Ardınca nərə vurur,  </div><div class='q'>Əzəmətli səsi ilə gurlayır,  </div><div class='q'>Həniri eşidilir, dayanmadan şimşək çaxır.   </div><div class='q'> <span class="verse" id="V5">5&#160;</span>Allahın səsi heyrətamiz şəkildə gurlayır,  </div><div class='q'>O bizə məlum olmayan böyük işlər görür.   </div><div class='q'> <span class="verse" id="V6">6&#160;</span>Çünki “yerə yağ” deyə qara əmr edir,  </div><div class='q'>Leysana “şiddətlə tökül” deyir.   </div><div class='q'> <span class="verse" id="V7">7&#160;</span>Yaratdığı bütün insanlar Onun işlərini bilsinlər deyə  </div><div class='q'>Hər kəsin əlini işdən saxlayır.   </div><div class='q'> <span class="verse" id="V8">8&#160;</span>Heyvanlar yuvalarına çəkilir,  </div><div class='q'>Öz yerlərində qalır.   </div><div class='q'> <span class="verse" id="V9">9&#160;</span>Tufan otağından çıxır,  </div><div class='q'>Soyuq şimal yellərindən gəlir.   </div><div class='q'> <span class="verse" id="V10">10&#160;</span>Allahın nəfəsi suları dondurur,  </div><div class='q'>Ümman sular buz bağlayır.   </div><div class='q'> <span class="verse" id="V11">11&#160;</span>Buludlara nəm çəkdirərək yükləyir,  </div><div class='q'>Buludlar içindən şimşək səpələyir.   </div><div class='q'> <span class="verse" id="V12">12&#160;</span>Buludlar yer üzündə əmrini yerinə yetirmək üçün  </div><div class='q'>Onun istəyi istiqamətində dönüb fırlanır.   </div><div class='q'> <span class="verse" id="V13">13&#160;</span>Bəzən insanları cəzalandırmaq üçün,  </div><div class='q'>Bəzən torpağı suvarmaq üçün,  </div><div class='q'>Bəzən də sevgisini göstərmək üçün yağış göndərir.   </div><div class='b'> &#160; </div> <div class='q'> <span class="verse" id="V14">14&#160;</span>Əyyub, bunu dinlə,  </div><div class='q'>Bir dayan, Allahın heyrətamiz işlərindən düşün.   </div><div class='q'> <span class="verse" id="V15">15&#160;</span>Allahın buludlar üçün necə nizam qurduğunu bilirsənmi?  </div><div class='q'>Buludlarındakı şimşəkdən necə od çıxır?   </div><div class='q'> <span class="verse" id="V16">16&#160;</span>Buludların tarazlığını,  </div><div class='q'>Kamil biliyə malik olanın heyrətamiz işlərini bilirsənmi?   </div><div class='q'> <span class="verse" id="V17">17&#160;</span>Səmum küləyi dünyanın nəfəsini kəsərkən  </div><div class='q'>Paltarın içərisində istidən huşunu itirirsən.   </div><div class='q'> <span class="verse" id="V18">18&#160;</span>Tökmə bürünc ayna kimi möhkəm olan göy qübbəsini  </div><div class='q'>Allahla birlikdə sərə bilirsənmi?   </div><div class='q'> <span class="verse" id="V19">19&#160;</span>Ona nə deyəcəyimizi bizə öyrət,  </div><div class='q'>Çünki cəhalətimiz üzündən sözlərimiz nizamsızdır.   </div><div class='q'> <span class="verse" id="V20">20&#160;</span>Onunla danışmaq istərəm, bu Ona xəbər verilərmi?  </div><div class='q'>Kimsə udulmasını istərmi?   </div><div class='b'> &#160; </div> <div class='q'> <span class="verse" id="V21">21&#160;</span>Külək qurtaranda, göyü təmizləyəndə  </div><div class='q'>Göydə parlayan işığa kimsə baxmaz.   </div><div class='q'> <span class="verse" id="V22">22&#160;</span>Şimaldan qızılı parıltı görünür,  </div><div class='q'>Allah qüdrətli əzəmətində gəlir.   </div><div class='q'> <span class="verse" id="V23">23&#160;</span>Biz Külli-İxtiyarı tapa bilmərik,  </div><div class='q'>Qüvvəti möhtəşəmdir.  </div><div class='q'>Salehliyi misilsizdir, ədalətlidir,  </div><div class='q'>Heç haqsızlıq etmir.   </div><div class='q'> <span class="verse" id="V24">24&#160;</span>Buna görə insanlar Ondan qorxar,  </div><div class='q'>O özünü hikmətli sayanlara baxmaz».   </div>