<div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Sözlərimi diqqətlə dinləyin,  </div><div class='q'>Siz bununla mənə təsəlli verin.   </div><div class='q'> <span class="verse" id="V3">3&#160;</span>Qoyun mən də bir şey deyim,  </div><div class='q'>Mən danışandan sonra lağ edin.   </div><div class='b'> &#160; </div> <div class='q'> <span class="verse" id="V4">4&#160;</span>Şikayətim insana qarşıdırmı?  </div><div class='q'>Mən necə səbir edim?   </div><div class='q'> <span class="verse" id="V5">5&#160;</span>Mənə baxıb mat qalın,  </div><div class='q'>Əlinizi ağzınızın üstünə qoyun.   </div><div class='q'> <span class="verse" id="V6">6&#160;</span>Bunu düşünəndə köksümü dəhşət bürüyür,  </div><div class='q'>Bədənimə titrətmə düşür.   </div><div class='b'> &#160; </div> <div class='q'> <span class="verse" id="V7">7&#160;</span>Pislər nə üçün yaşayır?  </div><div class='q'>Yaşlandıqca niyə gücləri artır?   </div><div class='q'> <span class="verse" id="V8">8&#160;</span>Övladları ətrafında,  </div><div class='q'>Nəsilləri gözlərinin qarşısında sapsağlamdır.   </div><div class='q'> <span class="verse" id="V9">9&#160;</span>Evlərində əmin-amanlıqdır, qorxudan uzaqdır,  </div><div class='q'>Allahın dəyənəyi onlara dəymir.   </div><div class='q'> <span class="verse" id="V10">10&#160;</span>Öküzləri cütləşir, qarınları boş qalmır,  </div><div class='q'>Doğar inəkləri var, bala salmaz.   </div><div class='q'> <span class="verse" id="V11">11&#160;</span>Övladlarını sürü tək yola salır,  </div><div class='q'>Uşaqları oynaşır.   </div><div class='q'> <span class="verse" id="V12">12&#160;</span>Dəf və lira çalaraq nəğmə deyirlər,  </div><div class='q'>Tütək səsi ilə şənlənirlər.   </div><div class='q'> <span class="verse" id="V13">13&#160;</span>Ömürlərini firavan keçirirlər,  </div><div class='q'>Ölülər diyarına rahat gedirlər.   </div><div class='q'> <span class="verse" id="V14">14&#160;</span>Allaha belə deyirlər: “Bizdən uzaq ol,  </div><div class='q'>Yolunu tanımaq istəmirik.   </div><div class='q'> <span class="verse" id="V15">15&#160;</span>Kimdir Külli-İxtiyar, biz Ona qulluq edək?  </div><div class='q'>Əgər Ona dua etsək, bizə nə fayda verər?”   </div><div class='q'> <span class="verse" id="V16">16&#160;</span>Görürsən ki, xoşbəxtlikləri öz əllərində deyil,  </div><div class='q'>Pislərin nəsihəti qoy məndən uzaq olsun!   </div><div class='b'> &#160; </div> <div class='q'> <span class="verse" id="V17">17&#160;</span>Neçə dəfə pislərin çırağı söndü,  </div><div class='q'>Başlarına bəla gəldi.  </div><div class='q'>Allah qəzəblənəndə onlara kədəri pay verdimi?   </div><div class='q'> <span class="verse" id="V18">18&#160;</span>Neçə dəfə yel sovuran saman kimi,  </div><div class='q'>Tufanın uçurduğu saman çöpü kimi oldular?   </div><div class='q'> <span class="verse" id="V19">19&#160;</span>Deyirsiniz ki, Allah  </div><div class='q'>Atanın cəzasını övladına çəkdirir.  </div><div class='q'>Bunun nə olduğunu bilsin deyə özünə çəkdirsin.   </div><div class='q'> <span class="verse" id="V20">20&#160;</span>Qoy öz həlakını gözləri görsün,  </div><div class='q'>Külli-İxtiyarın qəzəbini su kimi içsin.   </div><div class='q'> <span class="verse" id="V21">21&#160;</span>Çünki ili, ayı qurtaranda,  </div><div class='q'>Arxada qalan külfətindən nə zövq ala bilər?   </div><div class='b'> &#160; </div> <div class='q'> <span class="verse" id="V22">22&#160;</span>Yüksək mənsəb sahiblərinə hökm edən Allaha  </div><div class='q'>Kim bilik verə bilər?   </div><div class='q'> <span class="verse" id="V23">23&#160;</span>Biri tamam güclü,  </div><div class='q'>Tamam rahat və qayğısız,   </div><div class='q'> <span class="verse" id="V24">24&#160;</span>Bədəni ətli-canlı,  </div><div class='q'>Sümükləri ilikli ölür.   </div><div class='q'> <span class="verse" id="V25">25&#160;</span>O biri isə dərd içində,  </div><div class='q'>Həyatdan kam almamış ölür.   </div><div class='q'> <span class="verse" id="V26">26&#160;</span>İkisi də torpaqda yatır,  </div><div class='q'>İkisinin də bədənini qurd basır.   </div><div class='b'> &#160; </div> <div class='q'> <span class="verse" id="V27">27&#160;</span>Bilirəm nə fikirdəsiniz,  </div><div class='q'>Qəsdiniz mənə qarşı olmaqdır.   </div><div class='q'> <span class="verse" id="V28">28&#160;</span>Deyirsiniz: “Əsilzadələrin evi haradadır?  </div><div class='q'>Pislərin yaşadığı çadır haradadır?”   </div><div class='q'> <span class="verse" id="V29">29&#160;</span>Yoldan keçənlərdən soruşmadınızmı?  </div><div class='q'>Söhbətlərinə qulaq asmadınızmı?   </div><div class='q'> <span class="verse" id="V30">30&#160;</span>Pis insan fəlakət günündə sağ qalır,  </div><div class='q'>Qəzəb günü yol göstərilərək qurtulur.   </div><div class='q'> <span class="verse" id="V31">31&#160;</span>Kim davranışını onun üzünə vurur?  </div><div class='q'>Kim etdiklərinə görə onu cəzalandırır?   </div><div class='q'> <span class="verse" id="V32">32&#160;</span>Qəbiristana aparılarkən  </div><div class='q'>Məzarı üstə qarovul çəkilir.   </div><div class='q'> <span class="verse" id="V33">33&#160;</span>Vadinin torpağı ona şirin gəlir,  </div><div class='q'>Hamı onun ardınca düşür.  </div><div class='q'>Qarşısında gedənlərsə saysızdır.   </div><div class='q'> <span class="verse" id="V34">34&#160;</span>Məni necə boş sözlərlə ovuda bilərsiniz?  </div><div class='q'>Cavablarınız axıradək yalandır».   </div>