<div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Biçarəyə necə də kömək etdin!  </div><div class='q'>Taqətdən düşən qolu necə xilas etdin!   </div><div class='q'> <span class="verse" id="V3">3&#160;</span>Hikmətsiz adama necə məsləhət verdin!  </div><div class='q'>Ona bol-bol müdriklik öyrətdin!   </div><div class='q'> <span class="verse" id="V4">4&#160;</span>Axı bu sözləri kimə söyləyirsən?  </div><div class='q'>Sənin ağzınla kimin ruhu danışır?   </div><div class='b'> &#160; </div> <div class='q'> <span class="verse" id="V5">5&#160;</span>Ölülər titrəyir,  </div><div class='q'>Su altında məskən salanlar lərzəyə gəlir.   </div><div class='q'> <span class="verse" id="V6">6&#160;</span>Allahın hüzurunda ölülər diyarı çılpaqdır,  </div><div class='q'>Həlak yerinin örtüyü yoxdur.   </div><div class='q'> <span class="verse" id="V7">7&#160;</span>Şimalı boş fəzanın üstünə yayır,  </div><div class='q'>Dünyanı heçliyin üstündən asır.   </div><div class='q'> <span class="verse" id="V8">8&#160;</span>Buludların içinə sularını büküb yığır,  </div><div class='q'>Onların ağırlığından buludlar yırtılmır.   </div><div class='q'> <span class="verse" id="V9">9&#160;</span>Bədirlənmiş ayın üzünü örtür,  </div><div class='q'>Buludları üstünə çəkir.   </div><div class='q'> <span class="verse" id="V10">10&#160;</span>Suların üstünə bir sərhəd çəkir,  </div><div class='q'>İşıqla qaranlığı bölür.   </div><div class='q'> <span class="verse" id="V11">11&#160;</span>O qəzəblənəndə göyün dirəkləri sarsılır,  </div><div class='q'>Çaşıb qalır.   </div><div class='q'> <span class="verse" id="V12">12&#160;</span>Dənizi gücü ilə çalxalayır,  </div><div class='q'>Müdrikliyi ilə Rahavı  vurur.   </div><div class='q'> <span class="verse" id="V13">13&#160;</span>Göyləri nəfəsi ilə açır,  </div><div class='q'>Qaçan ilanı əli ilə parçalayır.   </div><div class='q'> <span class="verse" id="V14">14&#160;</span>Bunlar yalnız Onun etdiklərinin bir zərrəsidir,  </div><div class='q'>Ondan eşitdiyimiz çox zəif bir pıçıltıdır.  </div><div class='q'>Axı qüdrətli gurultusunu kim dərk edə bilər?»   </div>