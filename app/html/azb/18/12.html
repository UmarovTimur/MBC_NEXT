<div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Yəqin ki siz özünüzü xalq içində müdrik sanırsınız,  </div><div class='q'>Siz öləndə hikmət də öləcək.   </div><div class='q'> <span class="verse" id="V3">3&#160;</span>Sizin qədər mənim də ağlım var,  </div><div class='q'>Sizdən geri qalmıram.  </div><div class='q'>Bu cür şeyləri kim bilmir?   </div><div class='q'> <span class="verse" id="V4">4&#160;</span>Mən dostlarımın gülüş hədəfi olmuşam,  </div><div class='q'>Vaxtı ilə Allaha yalvaranda mən də cavab almışam,  </div><div class='q'>Amma indi bir saleh, bir kamil insan gülünc olub.   </div><div class='q'> <span class="verse" id="V5">5&#160;</span>Dərdsizlər bəlanı boş bir şey sanır,  </div><div class='q'>Büdrəyənlər üçün bəla hazır dayanır.   </div><div class='q'> <span class="verse" id="V6">6&#160;</span>Soyğunçuların çadırlarında rahatlıq var,  </div><div class='q'>Allahı qəzəbləndirənlər əmin-amanlıqdadır,  </div><div class='q'>Axı onlar Allaha yox, öz qollarına arxalanır.   </div><div class='b'> &#160; </div> <div class='q'> <span class="verse" id="V7">7&#160;</span>Gəl heyvanlardan soruş, qoy sənə bildirsin,  </div><div class='q'>Qoy göydəki quşlar sənə desin,   </div><div class='q'> <span class="verse" id="V8">8&#160;</span>Torpağa de, qoy o sənə bildirsin,  </div><div class='q'>Dənizdəki balıqlardan soruş, sənə məlumat versin.   </div><div class='q'> <span class="verse" id="V9">9&#160;</span>Bunlardan hansı biri bilmir ki,  </div><div class='q'>Bunu Rəbbin əli edib?   </div><div class='q'> <span class="verse" id="V10">10&#160;</span>Hər yaratdığının canı Onun əlindədir,  </div><div class='q'>Bütün insanların nəfəsi Onun əlindədir.   </div><div class='q'> <span class="verse" id="V11">11&#160;</span>Yeməyin dadını damaq hiss etdiyi kimi  </div><div class='q'>Qulaq da sözləri sınaqdan keçirməzmi?   </div><div class='q'> <span class="verse" id="V12">12&#160;</span>Ağsaqqalların hikməti var,  </div><div class='q'>Uzunömürlülər dünyagörmüş olar.   </div><div class='b'> &#160; </div> <div class='q'> <span class="verse" id="V13">13&#160;</span>Hikmət və qüdrət Allahdandır,  </div><div class='q'>O, nəsihət və dərrakə verir.   </div><div class='q'> <span class="verse" id="V14">14&#160;</span>Onun yıxdığı bərpa olunmaz,  </div><div class='q'>Onun həbs etdiyi insan azad olmaz.   </div><div class='q'> <span class="verse" id="V15">15&#160;</span>Suları kəsərsə, quraqlıq olar,  </div><div class='q'>Suları buraxsa, dünyanı sel aparar.   </div><div class='q'> <span class="verse" id="V16">16&#160;</span>Qüdrət və hikmət Onundur,  </div><div class='q'>Aldadan da, aldanan da Onundur   </div><div class='q'> <span class="verse" id="V17">17&#160;</span>Məsləhətçiləri talana məruz qoyar,  </div><div class='q'>Hakimləri axmaqlaşdırar.   </div><div class='q'> <span class="verse" id="V18">18&#160;</span>Padşahların bağladığı bağı açar,  </div><div class='q'>Bellərinə qurşaq salar.   </div><div class='q'> <span class="verse" id="V19">19&#160;</span>Kahinləri talana məruz qoyar,  </div><div class='q'>Mətinləri də devirər.   </div><div class='q'> <span class="verse" id="V20">20&#160;</span>Etibarlı məsləhətçiləri susdurar,  </div><div class='q'>Ağsaqqalların ağlını alar.   </div><div class='q'> <span class="verse" id="V21">21&#160;</span> Əsilzadələrin üstünə rüsvayçılıq yağdırar,  </div><div class='q'>Güclülərin qurşaqlarını çıxarar.   </div><div class='q'> <span class="verse" id="V22">22&#160;</span>Qaranlığın dərin sirlərini açar,  </div><div class='q'>Ölüm kölgəsini aydınlığa çıxarar.   </div><div class='q'> <span class="verse" id="V23">23&#160;</span>Millətləri çoxaldar, millətləri yox edər,  </div><div class='q'>Millətləri artırar, millətləri sürgün edər.   </div><div class='q'> <span class="verse" id="V24">24&#160;</span>Dünyanın başçılarının ağlını başından alar,  </div><div class='q'>Yolu-izi məlum olmayan çöllərdə dolandırar.   </div><div class='q'> <span class="verse" id="V25">25&#160;</span>Qaranlıqda əl sürtə-sürtə yeriyərlər,  </div><div class='q'>Onları sərxoş kimi aşa-aşa gəzdirər.   </div><div class='b'> &#160; </div> 