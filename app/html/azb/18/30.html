<div class='q'> <span class="verse" id="V1">1&#160;</span>Amma indi yaşca məndən kiçiklər  </div><div class='q'>Mənə lağ edirlər.  </div><div class='q'>Vaxtı ilə atalarını heç bir işə layiq görməzdim,  </div><div class='q'>Sürümün itlərinin yanına belə, qoymazdım.   </div><div class='q'> <span class="verse" id="V2">2&#160;</span>Çünki taqətdən düşmüşdülər,  </div><div class='q'>Biləklərinin gücü getmişdi,  </div><div class='q'>Heç biri işimə yaramırdı.   </div><div class='q'> <span class="verse" id="V3">3&#160;</span>Onlar yoxsulluqdan, aclıqdan zəifləmişdi,  </div><div class='q'>Gecələr çöl-biyabanda bitki kökü gəmirirdi.   </div><div class='q'> <span class="verse" id="V4">4&#160;</span>Kollardan duzlu bitkilər toplayırdılar,  </div><div class='q'>Süpürgə kollarının köklərini yeyirdilər.   </div><div class='q'> <span class="verse" id="V5">5&#160;</span>Xalq arasından qovulurdular,  </div><div class='q'>Üstlərinə elə çığırırdılar ki,  </div><div class='q'>Elə bil ki oğrudurlar.   </div><div class='q'> <span class="verse" id="V6">6&#160;</span>Vadi yataqlarında, yerin dəliklərində,  </div><div class='q'>Qaya ovuqlarında yaşayırdılar.   </div><div class='q'> <span class="verse" id="V7">7&#160;</span>Kollar arasında bağırırdılar,  </div><div class='q'>Qara tikan kolu altında daldalanırdılar.   </div><div class='q'> <span class="verse" id="V8">8&#160;</span>Axmaqların, adsız-sansız insanların övladlarıdır,  </div><div class='q'>Ölkədən qovulmuşdular.   </div><div class='b'> &#160; </div> <div class='q'> <span class="verse" id="V9">9&#160;</span>İndisə dillərində dastan olmuşam,  </div><div class='q'>Ağızlarında məsəl olmuşam.   </div><div class='q'> <span class="verse" id="V10">10&#160;</span>İkrah edərək məndən gen dayanırlar,  </div><div class='q'>Hətta üzümə tüpürməkdən çəkinmirlər.   </div><div class='q'> <span class="verse" id="V11">11&#160;</span>Çünki Allah kamanımın ipini boşaltdı,  </div><div class='q'>Məni zəlil elədi.  </div><div class='q'>Ona görə onlar gözümün qabağındaca  </div><div class='q'>Cilovlarını çıxarıb atdılar.   </div><div class='q'> <span class="verse" id="V12">12&#160;</span>Bu avara gənclər sağ tərəfimdən çıxır,  </div><div class='q'>Ayaqlarımı büdrədir,  </div><div class='q'>Mənə qarşı torpaq qalağı düzəldir.   </div><div class='q'> <span class="verse" id="V13">13&#160;</span>Yolumu bərbad etdilər,  </div><div class='q'>Onlara dəstək verən olmasa da,  </div><div class='q'>Məni yox etməyə çalışırlar.   </div><div class='q'> <span class="verse" id="V14">14&#160;</span>Sanki geniş dəliklərdən keçib  </div><div class='q'>Viranəlikdən üstümə yuvarlanırlar.   </div><div class='q'> <span class="verse" id="V15">15&#160;</span>Dəhşətlər üstümə doldu,  </div><div class='q'>Şərəfimi yel tək sovurdu,  </div><div class='q'>Xoşbəxtliyim bulud kimi keçib getdi.   </div><div class='b'> &#160; </div> <div class='q'> <span class="verse" id="V16">16&#160;</span>İndi canım taqətdən düşdü,  </div><div class='q'>Dar günlər məndən bərk yapışdı.   </div><div class='q'> <span class="verse" id="V17">17&#160;</span>Gecələr sümüklərim sızıldayır,  </div><div class='q'>Canımı gəmirən ağrılar dayanmır.   </div><div class='q'> <span class="verse" id="V18">18&#160;</span>Allah paltarı zorla əynimdən çıxarır,  </div><div class='q'>Məndən cübbəmin yaxası kimi yapışır.   </div><div class='q'> <span class="verse" id="V19">19&#160;</span>Məni lilə batırır,  </div><div class='q'>Toza, külə dönmüşəm.   </div><div class='b'> &#160; </div> <div class='q'> <span class="verse" id="V20">20&#160;</span>Sənə yalvarıram, cavab vermirsən,  </div><div class='q'>Ayağa qalxmağıma göz qoyursan.   </div><div class='q'> <span class="verse" id="V21">21&#160;</span>Mənə qarşı rəhmsizsən,  </div><div class='q'>Güclü əllərinlə məni əzirsən.   </div><div class='q'> <span class="verse" id="V22">22&#160;</span>Məni qaldırıb yel üstünə mindirirsən,  </div><div class='q'>Fırtına içinə salıb məni darmadağın edirsən.   </div><div class='q'> <span class="verse" id="V23">23&#160;</span>Bilirəm, məni ölümə,  </div><div class='q'>Bütün ömür sürənlər üçün təyin olunan son mənzilə aparacaqsan.   </div><div class='q'> <span class="verse" id="V24">24&#160;</span>Yıxılana əl qaldırmaq olmaz,  </div><div class='q'>Bəlaya düşənin harayına çatan yoxdur.   </div><div class='q'> <span class="verse" id="V25">25&#160;</span>Məgər dara düşənlər üçün ağlamırdımmı?  </div><div class='q'>Yoxsulların halına yanmırdımmı?   </div><div class='q'> <span class="verse" id="V26">26&#160;</span>Mən yaxşılıq gözlədim, yamanlıq gəldi,  </div><div class='q'>Mən işıq umarkən qaranlıq gəldi.   </div><div class='q'> <span class="verse" id="V27">27&#160;</span>Ürəyim çırpınır, rahatlığı yoxdur,  </div><div class='q'>Ağır günlər qarşımı kəsdi.   </div><div class='q'> <span class="verse" id="V28">28&#160;</span>Yoxdur bir işıq ucu, qarala-qarala gəzirəm,  </div><div class='q'>Camaat arasında durub fəryad edirəm.   </div><div class='q'> <span class="verse" id="V29">29&#160;</span>Çaqqallara qardaş oldum,  </div><div class='q'>Bayquşlara yoldaş oldum.   </div><div class='q'> <span class="verse" id="V30">30&#160;</span>Qaralan dərim soyulur,  </div><div class='q'>Qızdırmadan sümüklərim yanır.   </div><div class='q'> <span class="verse" id="V31">31&#160;</span>Liram yas tutub nalə çəkir,  </div><div class='q'>Tütəyim zar-zar inləyir.   </div><div class='b'> &#160; </div> 