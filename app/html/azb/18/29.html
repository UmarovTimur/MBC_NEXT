<div class='s'>Əyyubun yekun sözü </div> <div class='p'> <span class="verse" id="V1">1&#160;</span>Əyyub yenə misal çəkərək dedi:   </div><div class='q'> <span class="verse" id="V2">2&#160;</span>«Kaş ki ötən aylar geri dönəydi –  </div><div class='q'>Allahın məni qoruduğu,   </div><div class='q'> <span class="verse" id="V3">3&#160;</span>Çırağının başım üstə işıq saçdığı,  </div><div class='q'>Nuru ilə qaranlıqda gəzdiyim günlər.   </div><div class='q'> <span class="verse" id="V4">4&#160;</span>Kaş ki həyatımın çiçəkli günləri geri dönəydi –  </div><div class='q'>Mənə yar olan Allahın çadırımı qoruduğu,   </div><div class='q'> <span class="verse" id="V5">5&#160;</span>Külli-İxtiyarın hər vaxt mənimlə olduğu,  </div><div class='q'>Övladlarımın ətrafımda dolandığı,   </div><div class='q'> <span class="verse" id="V6">6&#160;</span>Yollarımın südlə yuyulduğu,  </div><div class='q'>Yanımdakı qayadan zeytun yağı axdığı günlər.   </div><div class='q'> <span class="verse" id="V7">7&#160;</span>Şəhər darvazasına gedərkən,  </div><div class='q'>Kürsümü meydanın başına qoyarkən   </div><div class='q'> <span class="verse" id="V8">8&#160;</span>Gənclər məni görüb gizlənərdi,  </div><div class='q'>Yaşlılar ayağa qalxıb hörmət göstərərdi.   </div><div class='q'> <span class="verse" id="V9">9&#160;</span>Başçılar söhbətini dayandırardı,  </div><div class='q'>Əlləri ilə ağızlarını tutardı.   </div><div class='q'> <span class="verse" id="V10">10&#160;</span>Əsilzadələrin səsi çıxmazdı,  </div><div class='q'>Dilləri damaqlarına yapışardı.   </div><div class='q'> <span class="verse" id="V11">11&#160;</span>Qulaq məni eşidəndə alqışlayardı,  </div><div class='q'>Göz məni görəndə tərifləyərdi.   </div><div class='q'> <span class="verse" id="V12">12&#160;</span>Çünki imdad diləyən fəqiri,  </div><div class='q'>Köməksiz yetimi qurtarardım.   </div><div class='q'> <span class="verse" id="V13">13&#160;</span>Son anlarını yaşayanlar mənə xeyir-dua verərdi,  </div><div class='q'>Dul qadının qəlbinə şən nəğmələr verərdim.   </div><div class='q'> <span class="verse" id="V14">14&#160;</span>Libas kimi salehliyi geyinmişdim,  </div><div class='q'>Sanki ədalətim mənə cübbə və tac idi.   </div><div class='q'> <span class="verse" id="V15">15&#160;</span>Korlara göz idim,  </div><div class='q'>Topallara ayaq idim,   </div><div class='q'> <span class="verse" id="V16">16&#160;</span>Yoxsulların atası idim,  </div><div class='q'>Qəriblərin müşküllərinin qayğısına qalırdım,   </div><div class='q'> <span class="verse" id="V17">17&#160;</span>Haqsızın çənəsini qırırdım,  </div><div class='q'>Ovunu dişlərindən qoparırdım.   </div><div class='b'> &#160; </div> <div class='q'> <span class="verse" id="V18">18&#160;</span>Düşünürdüm: “Son nəfəsimi yuvamdaca verəcəyəm,  </div><div class='q'>Ömrümün günlərini qum qədər çoxaldacağam.   </div><div class='q'> <span class="verse" id="V19">19&#160;</span>Köküm sulara tərəf rişələnəcək,  </div><div class='q'>Budaqlarıma şeh düşəcək.   </div><div class='q'> <span class="verse" id="V20">20&#160;</span>Qazandığım şərəf təzələnəcək,  </div><div class='q'>Əlimə yeni ox-kaman gələcək”.   </div><div class='b'> &#160; </div> <div class='q'> <span class="verse" id="V21">21&#160;</span>İnsanlar ehtiramla məni dinlərdi,  </div><div class='q'>Səssizcə məsləhətimi gözlərdi.   </div><div class='q'> <span class="verse" id="V22">22&#160;</span>Heç kim sözümün üstündən söz deməzdi,  </div><div class='q'>Sözlərim üzərlərinə tökülərdi.   </div><div class='q'> <span class="verse" id="V23">23&#160;</span>Məni yağış kimi gözləyirdilər,  </div><div class='q'>Yaz yağışı tək sözlərimi içirdilər,   </div><div class='q'> <span class="verse" id="V24">24&#160;</span>Üzlərinə gülümsəyəndə gözlərinə inanmazdılar,  </div><div class='q'>Gülər üzümdən ruhlanardılar.   </div><div class='q'> <span class="verse" id="V25">25&#160;</span>Onlara yol göstərərdim, başçı kimi əyləşərdim,  </div><div class='q'>Əsgərlərin arasında padşah kimi ömür sürərdim,  </div><div class='q'>Yaslılara təsəlli verənə bənzəyərdim.   </div><div class='b'> &#160; </div> 