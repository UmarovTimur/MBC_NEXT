<div class='q'> <span class="verse" id="V1">1&#160;</span>Əyyub, indisə mənim sözümü dinlə,  </div><div class='q'>Hər kəlməmə qulaq as.   </div><div class='q'> <span class="verse" id="V2">2&#160;</span>Bax ağzımı açıram,  </div><div class='q'>Dilim bu sözləri deyir.   </div><div class='q'> <span class="verse" id="V3">3&#160;</span>Sözlərim səmimi ürəkdən gəlir,  </div><div class='q'>Dodaqlarım biliyi doğru söyləyir.   </div><div class='q'> <span class="verse" id="V4">4&#160;</span>Məni Allahın Ruhu yaratdı,  </div><div class='q'>Külli-İxtiyarın nəfəsi mənə həyat verdi.   </div><div class='q'> <span class="verse" id="V5">5&#160;</span>Əgər əlindən gəlirsə, mənə cavab ver,  </div><div class='q'>Sıraya düz sözlərini, qarşımda dayan.   </div><div class='q'> <span class="verse" id="V6">6&#160;</span>Mən də Allahın nəzərində sənin kimiyəm,  </div><div class='q'>Mən də palçıqdan düzəldilmişəm.   </div><div class='q'> <span class="verse" id="V7">7&#160;</span>Dəhşətimdən vahiməyə düşmə,  </div><div class='q'>Bu hücumum sənə ağır gəlməsin.   </div><div class='b'> &#160; </div> <div class='q'> <span class="verse" id="V8">8&#160;</span>Həqiqətən, səsin hələ qulaqlarımdadır,  </div><div class='q'>Belə demişdin:   </div><div class='q'> <span class="verse" id="V9">9&#160;</span>“Pakam, günahsızam,  </div><div class='q'>Təmizəm, təqsirsizəm.   </div><div class='q'> <span class="verse" id="V10">10&#160;</span>Yenə də Allah mənə qarşı bəhanə axtarır,  </div><div class='q'>Məni Özünə düşmən sayır.   </div><div class='q'> <span class="verse" id="V11">11&#160;</span>Ayaqlarımı buxovlayır,  </div><div class='q'>Bütün yollarıma göz qoyur”.   </div><div class='b'> &#160; </div> <div class='q'> <span class="verse" id="V12">12&#160;</span>Amma qoy bunu sənə söyləyim ki,  </div><div class='q'>Sən bu barədə haqsızsan,  </div><div class='q'>Çünki Allah insandan böyükdür.   </div><div class='q'> <span class="verse" id="V13">13&#160;</span>İnsanın heç bir sözünə cavab vermir deyə  </div><div class='q'>Niyə Onunla çəkişirsən?   </div><div class='q'> <span class="verse" id="V14">14&#160;</span>Çünki insan anlamasa da,  </div><div class='q'>Allah bu və ya digər yolla danışır.   </div><div class='q'> <span class="verse" id="V15">15&#160;</span>Yuxuda, gecə röyalarında,  </div><div class='q'>İnsanlar dərin yuxuya qərq olanda,  </div><div class='q'>Yataqda yatanda   </div><div class='q'> <span class="verse" id="V16">16&#160;</span>İnsanın qulağını açır,  </div><div class='q'>Xəbərdarlıq edərək onu qorxudur ki,   </div><div class='q'> <span class="verse" id="V17">17&#160;</span>İnsan şər iş görməkdən dönsün,  </div><div class='q'>Təkəbbürdən uzaq olsun.   </div><div class='q'> <span class="verse" id="V18">18&#160;</span>İnsanın canını quyudan,  </div><div class='q'>Həyatını qılıncla həlak olmaqdan qurtarır,   </div><div class='q'> <span class="verse" id="V19">19&#160;</span>İnsanı yatağında ağrılarla,  </div><div class='q'>Sümüklərini kəsilməyən sızıltılarla yola gətirir.   </div><div class='q'> <span class="verse" id="V20">20&#160;</span>Belə ki könlündən yemək keçmir,  </div><div class='q'>Ən ləziz yeməkdən iyrənir.   </div><div class='q'> <span class="verse" id="V21">21&#160;</span>Əti tökülür, görünməz hala düşür.  </div><div class='q'>Görünməyən sümükləri üzə çıxır.   </div><div class='q'> <span class="verse" id="V22">22&#160;</span>Canı quyuya,  </div><div class='q'>Həyatı ölüm mələklərinə yaxınlaşır.   </div><div class='b'> &#160; </div> <div class='q'> <span class="verse" id="V23">23&#160;</span>İnsana əməlisalehliyini bəyan etmək üçün  </div><div class='q'>Min mələyin içindən bir mələk, bir vasitəçi olsa,   </div><div class='q'> <span class="verse" id="V24">24&#160;</span>O zaman Allah ona rəhm edib deyər:  </div><div class='q'>“Onu quyuya düşməkdən qurtar,  </div><div class='q'>Onun üçün kəffarə tapmışam”.   </div><div class='q'> <span class="verse" id="V25">25&#160;</span>Onda bədəni uşaq bədəni kimi təzə olar,  </div><div class='q'>Yeniyetməlik dövrünə qayıdar.   </div><div class='q'> <span class="verse" id="V26">26&#160;</span>Dua edəndə Allah ondan razı qalar,  </div><div class='q'>Sevinərək Allahın üzünü görər,  </div><div class='q'>Allah onun vəziyyətini düzəldər.   </div><div class='q'> <span class="verse" id="V27">27&#160;</span>Sonra insanların önündə nəğmə söyləyər:  </div><div class='q'>“Günah işlədib doğru yoldan azmışdım,  </div><div class='q'>Allah mənə layiq olduğum cəzanı vermədi.   </div><div class='q'> <span class="verse" id="V28">28&#160;</span>Canımı quyuya düşməkdən qurtardı,  </div><div class='q'>Həyatım nur görəcək”.   </div><div class='b'> &#160; </div> <div class='q'> <span class="verse" id="V29">29&#160;</span>Bax Allah bütün bunları insanlara  </div><div class='q'>Ya iki dəfə ya da üç dəfə edər ki,   </div><div class='q'> <span class="verse" id="V30">30&#160;</span>Onların canını quyudan xilas etsin,  </div><div class='q'>Onlar həyatın nurunu görsün.   </div><div class='b'> &#160; </div> <div class='q'> <span class="verse" id="V31">31&#160;</span>Yaxşı dinlə, Əyyub, bir qulaq as,  </div><div class='q'>Sakit ol, qoy danışım.   </div><div class='q'> <span class="verse" id="V32">32&#160;</span>Əgər deməyə sözün varsa, mənə cavab ver,  </div><div class='q'>Danış, çünki səni haqlı çıxarmaq istəyirəm.   </div><div class='q'> <span class="verse" id="V33">33&#160;</span>Sözün yoxsa, mənə qulaq as,  </div><div class='q'>Sakit ol, qoy sənə hikmət öyrədim».   </div><div class='b'> &#160; </div> 