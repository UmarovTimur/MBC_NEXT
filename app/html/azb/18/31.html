<div class='q'> <span class="verse" id="V1">1&#160;</span>Gözlərim üçün əhd etmişəm,  </div><div class='q'>Gözüm bir qıza baxarmı?   </div><div class='q'> <span class="verse" id="V2">2&#160;</span>İnsan yuxarıdan – Allahdan nə pay alır?  </div><div class='q'>İnsana ucalardan – Külli-İxtiyardan nə irs qalır?   </div><div class='q'> <span class="verse" id="V3">3&#160;</span>Məgər haqsızların başına fəlakət gəlmir?  </div><div class='q'>Məgər fitnəkarların başına bəla gəlmir?   </div><div class='q'> <span class="verse" id="V4">4&#160;</span>Məgər O, yollarıma baxmır?  </div><div class='q'>Məgər O hər addımımı saymır?   </div><div class='b'> &#160; </div> <div class='q'> <span class="verse" id="V5">5&#160;</span>Əgər yalançı olaraq gəzmişəmsə,  </div><div class='q'>Ayağım fırıldaq üçün qaçıbsa,   </div><div class='q'> <span class="verse" id="V6">6&#160;</span>Qoy Allah məni haqq tərəzisində çəksin,  </div><div class='q'>Kamil olduğumu görsün.   </div><div class='q'> <span class="verse" id="V7">7&#160;</span>Yolumda əyri addım atmışamsa,  </div><div class='q'>Gözlərimin ardınca qəlbimi sürükləmişəmsə,  </div><div class='q'>Əllərimi ləkələmişəmsə,   </div><div class='q'> <span class="verse" id="V8">8&#160;</span>Əkdiyimi yadlar yesin,  </div><div class='q'>Qoy əkinim kökündən çıxarılsın.   </div><div class='b'> &#160; </div> <div class='q'> <span class="verse" id="V9">9&#160;</span>Əgər qəlbim başqa bir qadına meyl edibsə,  </div><div class='q'>Qonşumun qapısını pusmuşamsa,   </div><div class='q'> <span class="verse" id="V10">10&#160;</span>Qoy arvadım başqasının taxılını üyütsün,  </div><div class='q'>Qoy onunla başqa kişilər yatsın.   </div><div class='q'> <span class="verse" id="V11">11&#160;</span>Axı bu bir xəcalət olardı,  </div><div class='q'>Məhkəməyə veriləsi bir günah sayılardı.   </div><div class='q'> <span class="verse" id="V12">12&#160;</span>Çünki bu Həlak yerinədək yandırıb-yaxan bir alovdur.  </div><div class='q'>Bu bütün barımı kökündən çıxarardı.   </div><div class='b'> &#160; </div> <div class='q'> <span class="verse" id="V13">13&#160;</span>Əgər mənimlə çəkişəndə  </div><div class='q'>Nökərlərimin və kənizlərimin  </div><div class='q'>Haqqını yemişəmsə,   </div><div class='q'> <span class="verse" id="V14">14&#160;</span>Allah ayağa qalxanda  </div><div class='q'>Mən nə edə bilərəm?  </div><div class='q'>Məni yoxlayanda nə cavab verərəm?   </div><div class='q'> <span class="verse" id="V15">15&#160;</span>Anamın bətnində məni yaradan  </div><div class='q'>Onu yaratmayıbmı?  </div><div class='q'>Bətndən bizə quruluş verən O olmayıbmı?   </div><div class='b'> &#160; </div> <div class='q'> <span class="verse" id="V16">16&#160;</span>Əgər yoxsulların istədiklərini bir kənara qoymuşamsa,  </div><div class='q'>Dul qadının ümidini qırmışamsa,   </div><div class='q'> <span class="verse" id="V17">17&#160;</span>Bir tikəmi özüm yeyib  </div><div class='q'>Yetimə verməmişəmsə,   </div><div class='q'> <span class="verse" id="V18">18&#160;</span>Gəncliyimdən bəri yetimlərə atalıq etməmişəmsə,  </div><div class='q'>Doğulandan bəri dul qadına yol göstərməmişəmsə,   </div><div class='q'> <span class="verse" id="V19">19&#160;</span>Paltarı olmadığı üçün canı ağrıyan,  </div><div class='q'>Ya örtüyə möhtac qalan yoxsulları görəndə   </div><div class='q'> <span class="verse" id="V20">20&#160;</span>Qoyunlarımın yunu ilə onları isitməmişəmsə,  </div><div class='q'>Onlar da mənə ürəkdən alqış etməyiblərsə,   </div><div class='q'> <span class="verse" id="V21">21&#160;</span>Məhkəmədə sözü keçən olduğum üçün  </div><div class='q'>Yetimə əl qaldırmışamsa,   </div><div class='q'> <span class="verse" id="V22">22&#160;</span>Qollarım qırılıb çiyinlərimdən düşsün,  </div><div class='q'>Qoy qolum lüləsindən sınsın.   </div><div class='q'> <span class="verse" id="V23">23&#160;</span>Çünki Allahın bəlasından qorxuram,  </div><div class='q'>Əzəməti qarşısında dayana bilmərəm.   </div><div class='b'> &#160; </div> <div class='q'> <span class="verse" id="V24">24&#160;</span>Əgər qızıla ümid bağlamışamsa,  </div><div class='q'>Saf qızıla “ümidim sənsən” demişəmsə,   </div><div class='q'> <span class="verse" id="V25">25&#160;</span>Əgər bol sərvətimə görə,  </div><div class='q'>Əlimin gəlirinin çoxluğuna görə sevinmişəmsə,   </div><div class='q'> <span class="verse" id="V26">26&#160;</span>Əgər parlayan günəşə,  </div><div class='q'>İşıq saçaraq dövran edən aya baxıb,   </div><div class='q'> <span class="verse" id="V27">27&#160;</span>Könlümün meylini gizlicə azdırıb,  </div><div class='q'>Sitayiş etmək üçün əlimlə onlara  </div><div class='q'>Öpüş yollamışamsa,   </div><div class='q'> <span class="verse" id="V28">28&#160;</span>Bu da məni ittiham edən günah sayılardı,  </div><div class='q'>Çünki ucalarda olan Allahı danmış olardım.   </div><div class='b'> &#160; </div> <div class='q'> <span class="verse" id="V29">29&#160;</span>Əgər düşmənlərimin bədbəxtliyinə sevinmişəmsə,  </div><div class='q'>Başına bəla gəldi deyə fərəhlənmişəmsə,   </div><div class='q'> <span class="verse" id="V30">30&#160;</span>Kiminsə canına qarğış yağdıraraq  </div><div class='q'>Dilimə günah işlətməyə yol vermişəmsə,   </div><div class='q'> <span class="verse" id="V31">31&#160;</span>Evimdəki insanlar “Əyyubun verdiyi ətlə  </div><div class='q'>Qarnını doyurmayan varmı?” deyə soruşmayıblarsa,   </div><div class='q'> <span class="verse" id="V32">32&#160;</span>– Heç bir yadelli gecəni küçədə keçirməzdi,  </div><div class='q'>Qapım həmişə yoldan keçənlərin üzünə açıq idi –   </div><div class='q'> <span class="verse" id="V33">33&#160;</span>Əgər təqsirimi gizlətmişəmsə,  </div><div class='q'>Adəm kimi üsyankarlığımı ört-basdır etmişəmsə,   </div><div class='q'> <span class="verse" id="V34">34&#160;</span>Camaatdan qorxduğum üçün,  </div><div class='q'>El qınağından dəhşətə gəldiyim üçün  </div><div class='q'>Dinməzcə bayıra çıxmamışamsa…   </div><div class='b'> &#160; </div> <div class='q'> <span class="verse" id="V35">35&#160;</span>Kaş məni bir eşidən olaydı!  </div><div class='q'>Bu sözümü təsdiq edirəm,  </div><div class='q'>Qoy Külli-İxtiyar mənə bir cavab versin!  </div><div class='q'>Əleyhdarım bunu tumara yazıb əlimə versin.   </div><div class='q'> <span class="verse" id="V36">36&#160;</span>Şübhəsiz, bu tumarı çiynimdə gəzdirərdim,  </div><div class='q'>Başıma tac edərdim.   </div><div class='q'> <span class="verse" id="V37">37&#160;</span>Onda atdığım hər addımı Allaha bildirərdim,  </div><div class='q'>Mən bir şahzadə kimi Onun yanına gedərdim.   </div><div class='b'> &#160; </div> <div class='q'> <span class="verse" id="V38">38&#160;</span>Torpağım da məndən fəryad edirsə,  </div><div class='q'>Kotanın açdığı yarıqlar əlimdən bir ağızdan ağlayırsa,   </div><div class='q'> <span class="verse" id="V39">39&#160;</span>Pulunu vermədən məhsulu yemişəmsə,  </div><div class='q'>Buranın sakinlərinin ürəyini qırmışamsa,   </div><div class='q'> <span class="verse" id="V40">40&#160;</span>Qoy sahəmdə buğda yerinə tikan,  </div><div class='q'>Arpa yerinə alaq bitsin».  </div><div class='b'> &#160; </div> <div class='q'>Əyyubun söhbəti sona yetdi.   </div>