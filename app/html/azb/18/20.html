<div class='s'>Sofar </div> <div class='p'> <span class="verse" id="V1">1&#160;</span>Naamatlı Sofar belə cavab verdi:   </div><div class='q'> <span class="verse" id="V2">2&#160;</span>«Düşüncələrimə görə cavab verməyə məcburam,  </div><div class='q'>Çünki daxilən narahatam.   </div><div class='q'> <span class="verse" id="V3">3&#160;</span>Məni utandıran bir giley eşidirəm,  </div><div class='q'>Ruhum dərrakəsi ilə məni cavab verməyə sövq edir.   </div><div class='q'> <span class="verse" id="V4">4&#160;</span>Bilirsən ki, əzəldən bəri,  </div><div class='q'>İnsanın dünyaya gəlişindən bəri   </div><div class='q'> <span class="verse" id="V5">5&#160;</span>Pislərin qələbə çalması qısa çəkər,  </div><div class='q'>Allahsızın sevinci bir an sürər.   </div><div class='q'> <span class="verse" id="V6">6&#160;</span>Boyu göylərə çatsa da,  </div><div class='q'>Başı buludlara dəysə də,   </div><div class='q'> <span class="verse" id="V7">7&#160;</span>Öz nəcisi kimi əbədilik yox ediləcək,  </div><div class='q'>Onu görənlər “O haradadır?” deyəcək.   </div><div class='q'> <span class="verse" id="V8">8&#160;</span>Yuxu kimi uçacaq, bir daha tapılmayacaq,  </div><div class='q'>Bəli, gecə röyası kimi yox olacaq.   </div><div class='q'> <span class="verse" id="V9">9&#160;</span>Onu görən gözlər bir daha görməyəcək,  </div><div class='q'>Yaşadığı yerdə görünməyəcək.   </div><div class='q'> <span class="verse" id="V10">10&#160;</span>Övladları fəqirlərdən mərhəmət diləyəcək,  </div><div class='q'>Sərvətləri əllərindən gedəcək.   </div><div class='q'> <span class="verse" id="V11">11&#160;</span>İnsanın sümükləri gənclik alovu ilə dolar,  </div><div class='q'>Amma insanla birlikdə torpaq altında yatacaq.   </div><div class='b'> &#160; </div> <div class='q'> <span class="verse" id="V12">12&#160;</span>Pislik ağzına şirin gəlsə də,  </div><div class='q'>Dilinin altında gizlənsə də,   </div><div class='q'> <span class="verse" id="V13">13&#160;</span>İnsan pisliyi tutub buraxmasa da,  </div><div class='q'>Damağının altında saxlasa da,   </div><div class='q'> <span class="verse" id="V14">14&#160;</span>Yediyi yemək mədəsində qıcqıracaq,  </div><div class='q'>Daxilində ilan zəhərinə dönəcək.   </div><div class='q'> <span class="verse" id="V15">15&#160;</span>Yediyi sərvətləri qusacaq,  </div><div class='q'>Qarnındakıları Allah bayıra çıxaracaq.   </div><div class='q'> <span class="verse" id="V16">16&#160;</span>Başqa yerdə əfi ilan zəhərini əməcək,  </div><div class='q'>Gürzənin dişindən öləcək.   </div><div class='q'> <span class="verse" id="V17">17&#160;</span>Axar suların, bal və qaymaq axan dərələrin  </div><div class='q'>Səfasını görməyəcək.   </div><div class='q'> <span class="verse" id="V18">18&#160;</span>Zəhmətlə qazandığını yeməyib geri qaytaracaq,  </div><div class='q'>Ticarətdən qazandığı sərvətdən ləzzət almayacaq.   </div><div class='q'> <span class="verse" id="V19">19&#160;</span>Çünki fəqirləri əzib üzüqoylu qoymuşdu,  </div><div class='q'>Özü tikmədiyi evi zorla almışdı.   </div><div class='b'> &#160; </div> <div class='q'> <span class="verse" id="V20">20&#160;</span>Könlü rahatlıq nədir bilməz,  </div><div class='q'>Zövq aldığı şeylər onu xilas etməz.   </div><div class='q'> <span class="verse" id="V21">21&#160;</span>Yeməyindən artıq qalmayacaq,  </div><div class='q'>Ona görə firavanlığı uzun sürməyəcək.   </div><div class='q'> <span class="verse" id="V22">22&#160;</span>Bolluq içində əzaba düşəcək,  </div><div class='q'>Fəlakət ona qarşı əl qaldıracaq.   </div><div class='q'> <span class="verse" id="V23">23&#160;</span>Qarnını dolduranda  </div><div class='q'>Allah şiddətli qəzəbini onun üzərinə göndərəcək,  </div><div class='q'>Onun üstünə tökəcək.   </div><div class='q'> <span class="verse" id="V24">24&#160;</span>Dəmir silahdan qaça bilsə də,  </div><div class='q'>Tunc ox onu dəlib-deşəcək,   </div><div class='q'> <span class="verse" id="V25">25&#160;</span>Ox onu dəlib-keçəcək,  </div><div class='q'>Onun kürəyindən çıxacaq,  </div><div class='q'>Parlaq ucu ödünü dağıdıb tökəcək.  </div><div class='q'>Üstünə dəhşət gələcək.   </div><div class='q'> <span class="verse" id="V26">26&#160;</span>Xəzinələrinin aqibəti qaranlıq olacaq,  </div><div class='q'>Üfürülməmiş od onu yeyib-qurtaracaq,  </div><div class='q'>Çadırında qalanları da yandırıb-yaxacaq.   </div><div class='q'> <span class="verse" id="V27">27&#160;</span>Göylər şər işlərinin üstünü açacaq,  </div><div class='q'>Dünya onun əleyhinə qalxacaq.   </div><div class='q'> <span class="verse" id="V28">28&#160;</span>Allahın qəzəb günündə  </div><div class='q'>Azğın sellər sərvətini aparacaq.   </div><div class='q'> <span class="verse" id="V29">29&#160;</span>Pis insan Allahdan belə pay alacaq,  </div><div class='q'>Allahın ona verdiyi irs budur».   </div>