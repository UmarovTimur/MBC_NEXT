<div class='q'> <span class="verse" id="V1">1&#160;</span>Niyə Külli-İxtiyar hökm üçün zaman təyin etmir?  </div><div class='q'>Niyə Onu tanıyanlar hökm günlərini görmür?   </div><div class='q'> <span class="verse" id="V2">2&#160;</span>İnsanlar sərhəd daşlarını qaldırır,  </div><div class='q'>Sürüləri oğurlayıb otarır.   </div><div class='q'> <span class="verse" id="V3">3&#160;</span>Yetimlərin eşşəyini əlindən alır,  </div><div class='q'>Dul qadının öküzünü girov götürür.   </div><div class='q'> <span class="verse" id="V4">4&#160;</span>Yoxsulları yoldan çıxarır,  </div><div class='q'>Ölkədəki fəqirlərin hamısı gizlənməyə məcbur olur.   </div><div class='q'> <span class="verse" id="V5">5&#160;</span>Baxın kasıblar vəhşi eşşəklər kimi  </div><div class='q'>Yemək tapmaq üçün ertədən işə çıxır,  </div><div class='q'>Övladları üçün çöldə çörək axtarır.   </div><div class='q'> <span class="verse" id="V6">6&#160;</span>Zəmilərdən yem yığırlar,  </div><div class='q'>Pislərin üzüm bağından üzüm qalıqlarını toplayırlar.   </div><div class='q'> <span class="verse" id="V7">7&#160;</span>Gecə paltarsız, çılpaq qalırlar,  </div><div class='q'>Soyuqda üstlərini örtməyə bir şey tapmırlar.   </div><div class='q'> <span class="verse" id="V8">8&#160;</span>Dağlara yağan yağışdan islanırlar,  </div><div class='q'>Daldalanacaqları olmadığı üçün qayalara qısılırlar,   </div><div class='q'> <span class="verse" id="V9">9&#160;</span>Yetim uşağı döşdən ayırırlar,  </div><div class='q'>Fəqirin körpəsini girov alırlar.   </div><div class='q'> <span class="verse" id="V10">10&#160;</span>Bu yazıqlar paltarsız, çılpaq dolanır,  </div><div class='q'>Qarınları acdır, amma taxıl dərzləri daşıyır.   </div><div class='q'> <span class="verse" id="V11">11&#160;</span>Pislərin çəpərləri arasında yağ üçün zeytun sıxırlar,  </div><div class='q'>Şərab üçün üzüm sıxırlar,  </div><div class='q'>Amma özləri susuzluqdan yanırlar.   </div><div class='q'> <span class="verse" id="V12">12&#160;</span>Şəhərlərdən insan nalələri ucalır,  </div><div class='q'>Canı yaralı olanlar fəryad qoparır,  </div><div class='q'>Amma Allah dualarını nəzərə almır.   </div><div class='b'> &#160; </div> <div class='q'> <span class="verse" id="V13">13&#160;</span>Elə insanlar var ki, işığa üsyan edir,  </div><div class='q'>Nurlu yolu tanımır,  </div><div class='q'>Onun dalınca getmir.   </div><div class='q'> <span class="verse" id="V14">14&#160;</span>Qatil gün batanda qalxır,  </div><div class='q'>Fəqiri, yoxsulu öldürür,  </div><div class='q'>Gecə oğrusuna bənzəyir.   </div><div class='q'> <span class="verse" id="V15">15&#160;</span>Zinakarın gözü alaqaranlıqdadır,  </div><div class='q'>“Kimsə məni görməz” deyə düşünür,  </div><div class='q'>Üz-gözünü gizlədir.   </div><div class='q'> <span class="verse" id="V16">16&#160;</span>Oğrular evləri qaranlıqda yarır,  </div><div class='q'>Gündüz gizlənir, işıq nədir, bilmir.   </div><div class='q'> <span class="verse" id="V17">17&#160;</span>Çünki onların sabahı qatı qaranlıqdır,  </div><div class='q'>Zülmətin dəhşəti onların aşnasıdır.   </div><div class='b'> &#160; </div> <div class='q'> <span class="verse" id="V18">18&#160;</span>Amma onlar su üzərində köpüyə bənzər,  </div><div class='q'>Torpaqdan lənət payı alar,  </div><div class='q'>Üzüm bağlarına qayıtmazlar.   </div><div class='q'> <span class="verse" id="V19">19&#160;</span>Necə ki quraqlıq və istilik qarı əridib udar,  </div><div class='q'>Ölülər diyarı da günahkarları elə götürüb aparar.   </div><div class='q'> <span class="verse" id="V20">20&#160;</span>Onları ana bətni unudar,  </div><div class='q'>Qurdlar üçün ləziz yem olar,  </div><div class='q'>Bir də onları heç kim yada salmaz,  </div><div class='q'>Haqsızlıq bir ağac kimi sınar.   </div><div class='q'> <span class="verse" id="V21">21&#160;</span>Çünki sonsuz qadınlara yamanlıq edərlər,  </div><div class='q'>Dul qadınlara yaxşılıq etməzlər.   </div><div class='q'> <span class="verse" id="V22">22&#160;</span>Allah isə qüdrəti ilə bu güclüləri dartıb yerə vurar,  </div><div class='q'>Onlar qalxsa belə, həyatlarından əmin olmazlar.   </div><div class='q'> <span class="verse" id="V23">23&#160;</span>Allah onlara izin verir ki, əmin-amanlıqda yaşasınlar,  </div><div class='q'>Amma onlar gedən yollara göz qoyur.   </div><div class='q'> <span class="verse" id="V24">24&#160;</span>Qısa müddətə ucalır, sonra da yox olurlar.  </div><div class='q'>Yıxılırlar, lap əvvəlkilər kimi götürülüb aparılırlar,  </div><div class='q'>Sünbül kimi dərilib yığılırlar.   </div><div class='q'> <span class="verse" id="V25">25&#160;</span>Əgər belə deyilsə,  </div><div class='q'>Yalançı olduğumu kim sübut edə bilər?  </div><div class='q'>Sözlərimin dəyərsiz olduğunu kim deyə bilər?»   </div>