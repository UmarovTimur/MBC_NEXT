<div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Bu cür sözləri çox eşitmişəm,  </div><div class='q'>Hamınız adamincidən təsəlliçilərsiniz.   </div><div class='q'> <span class="verse" id="V3">3&#160;</span>Bu boş söhbətləriniz qurtaracaqmı?  </div><div class='q'>Sizi nə vadar edir, belə danışırsınız?   </div><div class='q'> <span class="verse" id="V4">4&#160;</span>Siz mənim yerimdə olsaydınız, mən də belə deyərdim.  </div><div class='q'>Əleyhinizə yaxşı-yaxşı sözlər düzüb başımı yelləyərdim.   </div><div class='q'> <span class="verse" id="V5">5&#160;</span>Ağzım ürəkləndirici sözlər deyərdi,  </div><div class='q'>Dilimdən təsəlliverici sözlər çıxarardım,  </div><div class='q'>Mən sizi ovudardım.   </div><div class='b'> &#160; </div> <div class='q'> <span class="verse" id="V6">6&#160;</span>Danışmağımla dərdim azalmır,  </div><div class='q'>Susuram, nə dəyişir?   </div><div class='q'> <span class="verse" id="V7">7&#160;</span>Ay Allah, məni taqətdən saldın,  </div><div class='q'>Bütün külfətimi darmadağın etdin.   </div><div class='q'> <span class="verse" id="V8">8&#160;</span>Sıxılıb əzilməyim buna şahiddir,  </div><div class='q'>Taqətsizliyim əleyhimə çıxıb şahidlik edir.   </div><div class='b'> &#160; </div> <div class='q'> <span class="verse" id="V9">9&#160;</span>Allah məni qəzəbi ilə parçalayır,  </div><div class='q'>Mənə nifrət edir, dişlərini qıcıdır,  </div><div class='q'>Düşmənim gözlərini mənə dikir.   </div><div class='q'> <span class="verse" id="V10">10&#160;</span>Mənə qarşı insanlar dodaq büzür,  </div><div class='q'>Həqarətlə üzümə şillə vurur,  </div><div class='q'>Mənə qarşı əlbir olur.   </div><div class='q'> <span class="verse" id="V11">11&#160;</span>Allah məni haqsızlara təslim etdi,  </div><div class='q'>Pislərin əlinə verdi.   </div><div class='q'> <span class="verse" id="V12">12&#160;</span>Rahat yaşayırdım, Allah məni pərən-pərən saldı,  </div><div class='q'>Boynumdan tutub yerə vurdu, məni Özünə hədəf etdi.   </div><div class='q'> <span class="verse" id="V13">13&#160;</span>Onun oxçuları ətrafımı aldı,  </div><div class='q'>Aman vermədən böyrəklərimi deşdilər,  </div><div class='q'>Ödümü yerə tökdülər.   </div><div class='q'> <span class="verse" id="V14">14&#160;</span>Bədənimə yara üstündən yara vurulur,  </div><div class='q'>Cəngavər tək üzərimə yüyürürlər.   </div><div class='b'> &#160; </div> <div class='q'> <span class="verse" id="V15">15&#160;</span>Əynimə çul tikmişəm,  </div><div class='q'>Qürurumu yerə atmışam.   </div><div class='q'> <span class="verse" id="V16">16&#160;</span>Ağlamaqdan üzüm qızardı,  </div><div class='q'>Kirpiklərimin altı-üstü kölgə saldı.   </div><div class='q'> <span class="verse" id="V17">17&#160;</span>Yenə də zalımlıq əlimdən gəlmir,  </div><div class='q'>Sənə səmimiyyətlə dua edirəm.   </div><div class='b'> &#160; </div> <div class='q'> <span class="verse" id="V18">18&#160;</span>Ey torpaq, qanımın üstünü örtmə,  </div><div class='q'>Qoy heç nə mənim naləmi saxlamasın.   </div><div class='q'> <span class="verse" id="V19">19&#160;</span>Lap indidən şahidim göylərdədir,  </div><div class='q'>Himayədarım yüksəklərdədir.   </div><div class='q'> <span class="verse" id="V20">20&#160;</span>Dostlarım məni ələ salır,  </div><div class='q'>Gözlərim Allaha baxıb ağlayır.   </div><div class='q'> <span class="verse" id="V21">21&#160;</span>Bəşər oğlu qonşusu üçün yalvardığı kimi  </div><div class='q'>Biri də mən insandan ötrü qoy Allaha yalvarsın.   </div><div class='q'> <span class="verse" id="V22">22&#160;</span>Çünki bir neçə il keçəndən sonra  </div><div class='q'>Gedər-gəlməz yola gedəcəyəm.   </div><div class='b'> &#160; </div> 