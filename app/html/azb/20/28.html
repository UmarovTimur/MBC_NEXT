<div class='q'> <span class="verse" id="V1">1&#160;</span>Şər insan onu qovan yox ikən qaçar,  </div><div class='q'>Saleh aslan kimi mərd dayanar.   </div><div class='b'> &#160; </div> <div class='q'> <span class="verse" id="V2">2&#160;</span>Ölkədə üsyan olanda rəhbərlər artar,  </div><div class='q'>Dərrakəli, işbilən adam olsa, ölkəni uzun müddət qoruyar.   </div><div class='b'> &#160; </div> <div class='q'> <span class="verse" id="V3">3&#160;</span>Bir yoxsul kişi kasıbları incidərsə,  </div><div class='q'>Bu, əkini yuyub aparan, qıtlıq yaradan güclü yağışa bənzər.   </div><div class='b'> &#160; </div> <div class='q'> <span class="verse" id="V4">4&#160;</span>Qanunu pozanlar pisi təriflər,  </div><div class='q'>Qanuna əməl edənlər onlara qarşı çıxar.   </div><div class='b'> &#160; </div> <div class='q'> <span class="verse" id="V5">5&#160;</span>Pis insanlar nə bilir ki, ədalət nədir,  </div><div class='q'>Rəbbi axtaranlar bunu dərk edir.   </div><div class='b'> &#160; </div> <div class='q'> <span class="verse" id="V6">6&#160;</span>Kamalla yaşayan yoxsul insan  </div><div class='q'>Əyri yolla sərvət qazanandan yaxşıdır.   </div><div class='b'> &#160; </div> <div class='q'> <span class="verse" id="V7">7&#160;</span>Qanan oğul qanunu yerinə yetirər,  </div><div class='q'>Qarınquluya qoşulan atasına xəcalət çəkdirər.   </div><div class='b'> &#160; </div> <div class='q'> <span class="verse" id="V8">8&#160;</span>Kim ki müamilə ilə, sələmlə var-dövlət yığar,  </div><div class='q'>Onun varı axırda kasıblara səxavət göstərənə qalar.   </div><div class='b'> &#160; </div> <div class='q'> <span class="verse" id="V9">9&#160;</span>Kim ki qanunu eşitməmək üçün qulaqlarını bağlayır,  </div><div class='q'>Onun duaları iyrəncdir.   </div><div class='b'> &#160; </div> <div class='q'> <span class="verse" id="V10">10&#160;</span>Kim ki əməlisalehləri əyri yola çəkər,  </div><div class='q'>Öz qazdığı quyuya düşər,  </div><div class='q'>Kamillərə yaxşı şeylər irs qalar.   </div><div class='b'> &#160; </div> <div class='q'> <span class="verse" id="V11">11&#160;</span>Zəngin özünü hikmətli sanar,  </div><div class='q'>Amma müdrik kasıb onun qəlbini oxuyar.   </div><div class='b'> &#160; </div> <div class='q'> <span class="verse" id="V12">12&#160;</span>Salehlərin zəfəri hamıya şərəf gətirər,  </div><div class='q'>Amma pislər hakim olsa, hamı gizlənər.   </div><div class='b'> &#160; </div> <div class='q'> <span class="verse" id="V13">13&#160;</span>Günahlarını ört-basdır edən uğur qazanmaz,  </div><div class='q'>Onu etiraf edərək tərk edən mərhəmət tapar.   </div><div class='b'> &#160; </div> <div class='q'> <span class="verse" id="V14">14&#160;</span>Həmişə Rəbdən qorxan bəxtiyardır,  </div><div class='q'>Ürəyi inadkar bəlaya düşər.   </div><div class='b'> &#160; </div> <div class='q'> <span class="verse" id="V15">15&#160;</span>Kasıb xalqın üzərində olan pis hökmdar  </div><div class='q'>Nərildəyən aslan, hücum edən ayıya oxşar.   </div><div class='b'> &#160; </div> <div class='q'> <span class="verse" id="V16">16&#160;</span>Dərrakəsiz hökmdar qəddar, zülmkar olar,  </div><div class='q'>Haram qazanca nifrət edənin ömrü uzanar.   </div><div class='b'> &#160; </div> <div class='q'> <span class="verse" id="V17">17&#160;</span>Qantökən qorxub məzara düşənədək qaçar.  </div><div class='q'>Qoy heç kim ona kömək etməsin.   </div><div class='b'> &#160; </div> <div class='q'> <span class="verse" id="V18">18&#160;</span>Kamillik yolu ilə gedən qurtular,  </div><div class='q'>Əyri yolda olanlar qəflətən yıxılar.   </div><div class='b'> &#160; </div> <div class='q'> <span class="verse" id="V19">19&#160;</span>Torpağını əkib-becərən doyunca çörək yeyər,  </div><div class='q'>Boş şeylərin ardınca gedən müflisləşər.   </div><div class='b'> &#160; </div> <div class='q'> <span class="verse" id="V20">20&#160;</span>Etibarlı insanın bərəkəti boldur,  </div><div class='q'>Tez varlanmaq istəyən cəzasız qalmır.   </div><div class='b'> &#160; </div> <div class='q'> <span class="verse" id="V21">21&#160;</span>Tərəfkeşlik yaxşı deyil,  </div><div class='q'>Kişi bir loğma çörək üçün günah işlədə bilər.   </div><div class='b'> &#160; </div> <div class='q'> <span class="verse" id="V22">22&#160;</span>Xəsis var-dövlət ardınca düşər,  </div><div class='q'>Bilmədən yoxsulluğa yetişər.   </div><div class='b'> &#160; </div> <div class='q'> <span class="verse" id="V23">23&#160;</span>Kim ki başqasını danlayır,  </div><div class='q'>Yağlı dilə tutandan çox axırda o, lütf qazanır.   </div><div class='b'> &#160; </div> <div class='q'> <span class="verse" id="V24">24&#160;</span>Ata-anasını soyub «günah deyildir» deyən  </div><div class='q'>Qırıcı insana yoldaşdır.   </div><div class='b'> &#160; </div> <div class='q'> <span class="verse" id="V25">25&#160;</span>Tamahkar dava yaradar,  </div><div class='q'>Rəbbə güvənən bolluğa çatar.   </div><div class='b'> &#160; </div> <div class='q'> <span class="verse" id="V26">26&#160;</span>Öz ağlına güvənən axmaqdır,  </div><div class='q'>Hikmətlə gəzib-dolaşan azad olur.   </div><div class='b'> &#160; </div> <div class='q'> <span class="verse" id="V27">27&#160;</span>Yoxsula əl tutan möhtac qalmır,  </div><div class='q'>Ona məhəl qoymayan lənət qazanır.   </div><div class='b'> &#160; </div> <div class='q'> <span class="verse" id="V28">28&#160;</span>Pislər hakim olsa, hamı gizlənər,  </div><div class='q'>Onlar yox olanda salehlər çoxalar.   </div><div class='b'> &#160; </div> 