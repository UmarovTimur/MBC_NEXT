<div class='s'>Hikmətin dəyəri </div> <div class='q'> <span class="verse" id="V1">1&#160;</span>Oğlum, əgər sözlərimi qəbul etsən,  </div><div class='q'>Əmrlərimi qorusan,   </div><div class='q'> <span class="verse" id="V2">2&#160;</span>Qulağını hikmətə tərəf çevirsən,  </div><div class='q'>Ürəyini dərrakəyə tərəf meyl etdirsən,   </div><div class='q'> <span class="verse" id="V3">3&#160;</span>Sən, həqiqətən, idrakı çağırsan,  </div><div class='q'>Səs ucaldıb dərrakəni səsləsən,   </div><div class='q'> <span class="verse" id="V4">4&#160;</span>Bunları gümüş kimi axtarsan,  </div><div class='q'>Gizli xəzinə kimi arasan,   </div><div class='q'> <span class="verse" id="V5">5&#160;</span>Onda Rəbb qorxusunu anlayarsan,  </div><div class='q'>Allahı tanıyarsan.   </div><div class='q'> <span class="verse" id="V6">6&#160;</span>Çünki Rəbb hikmət verir,  </div><div class='q'>Onun ağzından bilik və dərrakə çıxır.   </div><div class='q'> <span class="verse" id="V7">7&#160;</span>O, əməlisalehlərin sağlam şüurunu qoruyur,  </div><div class='q'>Kamalla gəzənlərə sipər olur.   </div><div class='q'> <span class="verse" id="V8">8&#160;</span>O, ədalətin yollarını qoruyur,  </div><div class='q'>Möminlərin yollarını hifz edir.   </div><div class='q'> <span class="verse" id="V9">9&#160;</span>Onda salehlik və ədaləti dərk edərsən,  </div><div class='q'>İnsafı, bütün yaxşı yolları tanıyarsan.   </div><div class='q'> <span class="verse" id="V10">10&#160;</span>Hikmət qəlbinə dolar,  </div><div class='q'>Bilikdən könlün xoş olar.   </div><div class='q'> <span class="verse" id="V11">11&#160;</span>İdrak səni hifz edər,  </div><div class='q'>Dərrakə səni qoruyar.   </div><div class='q'> <span class="verse" id="V12">12&#160;</span>Hikmət səni pislərin yolundan,  </div><div class='q'>Sözü məkrli adamlardan qurtarar.   </div><div class='q'> <span class="verse" id="V13">13&#160;</span>Onlar düz yolları atıblar,  </div><div class='q'>Qaranlıq yollarda dolanırlar.   </div><div class='q'> <span class="verse" id="V14">14&#160;</span>Şər iş görəndə şad olurlar,  </div><div class='q'>Şərin məkrindən xoşhallanırlar.   </div><div class='q'> <span class="verse" id="V15">15&#160;</span>Bu adamların yolları əyridir,  </div><div class='q'>Onlar dolaşıq yollarla gedir.   </div><div class='b'> &#160; </div> <div class='q'> <span class="verse" id="V16">16&#160;</span>Hikmət səni yad arvaddan,  </div><div class='q'>Şirin dilli əxlaqsız qadından qurtarar.   </div><div class='q'> <span class="verse" id="V17">17&#160;</span>Bu qadın gənc vaxtı getdiyi ərini atıb,  </div><div class='q'>Allahının əhdini unudub.   </div><div class='q'> <span class="verse" id="V18">18&#160;</span>Onun evi ölümə,  </div><div class='q'>Yolları qəbiristanlığa aparar.   </div><div class='q'> <span class="verse" id="V19">19&#160;</span>Yanına gələn kimsə geri qayıtmaz,  </div><div class='q'>Bir daha həyat yollarına çatmaz.   </div><div class='b'> &#160; </div> <div class='q'> <span class="verse" id="V20">20&#160;</span>Beləliklə, yaxşıların yolu ilə gedərsən,  </div><div class='q'>Salehlərin yollarına bağlı qalarsan.   </div><div class='q'> <span class="verse" id="V21">21&#160;</span>Çünki əməlisalehlər yer üzündə sakin olacaq,  </div><div class='q'>Kamillər burada qalacaq.   </div><div class='q'> <span class="verse" id="V22">22&#160;</span>Pis adamlar bu torpaqdan atılacaq,  </div><div class='q'>Xainlərin kökü buradan qoparılacaq.   </div>