<div class='q'> <span class="verse" id="V1">1&#160;</span>Yaxşı ad böyük sərvətdən,  </div><div class='q'>Lütfkarlıq isə qızıl-gümüşdən üstündür.   </div><div class='b'> &#160; </div> <div class='q'> <span class="verse" id="V2">2&#160;</span>Zəngin və yoxsul insan bir şeydə bir-birinə bənzəyir –  </div><div class='q'>Hər ikisini yaradan Rəbdir.   </div><div class='b'> &#160; </div> <div class='q'> <span class="verse" id="V3">3&#160;</span>Uzaqgörən qabaqcadan şəri görüb ondan qaçar,  </div><div class='q'>Cahil isə irəli çıxar, ziyan tapar.   </div><div class='b'> &#160; </div> <div class='q'> <span class="verse" id="V4">4&#160;</span>İtaətkarlığın və Rəbb qorxusunun nəticəsi  </div><div class='q'>Sərvət, şərəf, həyatdır.   </div><div class='b'> &#160; </div> <div class='q'> <span class="verse" id="V5">5&#160;</span>Əyri yol tikanlıdır, orada tələlər var,  </div><div class='q'>Canını qoruyan bundan uzaqlaşar.   </div><div class='b'> &#160; </div> <div class='q'> <span class="verse" id="V6">6&#160;</span>Uşağa tərbiyə ver ki, layiqli yol tutsun,  </div><div class='q'>O qocalanda da bu yoldan dönməz.   </div><div class='b'> &#160; </div> <div class='q'> <span class="verse" id="V7">7&#160;</span>Zəngin yoxsulun ağası olar,  </div><div class='q'>Borclu adam borc verənə qul olar.   </div><div class='b'> &#160; </div> <div class='q'> <span class="verse" id="V8">8&#160;</span>Haqsızlıq əkən şər biçər,  </div><div class='q'>Onun qəzəbinin dəyənəyi məhv edilər.   </div><div class='b'> &#160; </div> <div class='q'> <span class="verse" id="V9">9&#160;</span>Əliaçıq bərəkət qazanar,  </div><div class='q'>Çünki çörəyindən kasıba paylar.   </div><div class='b'> &#160; </div> <div class='q'> <span class="verse" id="V10">10&#160;</span>Rişxəndçi adamı qovsan, münaqişə qurtarar,  </div><div class='q'>Çəkişmə, şərəfsizlik sona çatar.   </div><div class='b'> &#160; </div> <div class='q'> <span class="verse" id="V11">11&#160;</span>Ürək təmizliyini sevən,  </div><div class='q'>Dilindən lütfkar sözlər tökülən padşahın dostudur.   </div><div class='b'> &#160; </div> <div class='q'> <span class="verse" id="V12">12&#160;</span>Rəbbin gözləri biliyi qoruyar,  </div><div class='q'>Xainin sözlərini isə boşa çıxarar.   </div><div class='b'> &#160; </div> <div class='q'> <span class="verse" id="V13">13&#160;</span>Tənbəl deyər: «Bayırda aslan var,  </div><div class='q'>Küçəyə çıxsam, məni parçalar».   </div><div class='b'> &#160; </div> <div class='q'> <span class="verse" id="V14">14&#160;</span>Əxlaqsız qadının ağzı dərin çuxura oxşar,  </div><div class='q'>Rəbbin lənətinə gələn ora yıxılar.   </div><div class='b'> &#160; </div> <div class='q'> <span class="verse" id="V15">15&#160;</span>Səfehlik uşağın qəlbindən yapışar,  </div><div class='q'>Kötəklə tənbeh ediləndə bu ondan uzaqlaşar.   </div><div class='b'> &#160; </div> <div class='q'> <span class="verse" id="V16">16&#160;</span>Varlanmaq üçün kasıba zülm edən,  </div><div class='q'>Zəngin adama verən ehtiyaca düşər.   </div><div class='s'>Hikmətlilərin sözləri </div> <div class='q'> <span class="verse" id="V17">17&#160;</span>Qulağını aç, hikmətlilərin sözlərini eşit,  </div><div class='q'>Ürəyini mənim biliyimə ver.   </div><div class='q'> <span class="verse" id="V18">18&#160;</span>Onları sinənə doldursan,  </div><div class='q'>Onların hamısını dilinə salsan, yaxşı olar.   </div><div class='q'> <span class="verse" id="V19">19&#160;</span>Rəbbə güvənəsən deyə  </div><div class='q'>Bu gün bunları sənə bildirirəm.   </div><div class='q'> <span class="verse" id="V20">20&#160;</span>Sənə nəsihətlə, biliklə dolu əla məsəllər yazmamışammı?   </div><div class='q'> <span class="verse" id="V21">21&#160;</span>Qoy bunlar haqq sözün həqiqətini sənə bildirsinlər ki,  </div><div class='q'>Hara səni göndərsələr, düz məlumat gətirəsən.   </div><div class='b'> &#160; </div> <div class='q'> <span class="verse" id="V22">22&#160;</span>Kasıbı fəqir olduğu üçün soyma,  </div><div class='q'>Darvazada məzlumu zülmə salma.   </div><div class='q'> <span class="verse" id="V23">23&#160;</span>Çünki onların münaqişəsinə Rəbb baxar,  </div><div class='q'>Onları soyanları soyub-talayar.   </div><div class='b'> &#160; </div> <div class='q'> <span class="verse" id="V24">24&#160;</span>Tez qəzəblənənə yoldaş olma,  </div><div class='q'>Kəmhövsələ ilə yola çıxma.   </div><div class='q'> <span class="verse" id="V25">25&#160;</span>Yoxsa onun yollarına alışarsan,  </div><div class='q'>Canını tələyə salarsan.   </div><div class='b'> &#160; </div> <div class='q'> <span class="verse" id="V26">26&#160;</span>Başqalarının borclarına zamin durmaqdan,  </div><div class='q'>Belə işə əl atmaqdan çəkin.   </div><div class='q'> <span class="verse" id="V27">27&#160;</span>Ödəməyə pulun olmasa,  </div><div class='q'>Altından yatağını apararlar.   </div><div class='b'> &#160; </div> <div class='q'> <span class="verse" id="V28">28&#160;</span>Ata-babalarından qalan  </div><div class='q'>Qədim sərhəd daşının yerini dəyişmə.   </div><div class='b'> &#160; </div> <div class='q'> <span class="verse" id="V29">29&#160;</span>İşində mahir olanı görürsənmi?  </div><div class='q'>Sıravi adamların deyil, şahların hüzurunda dayanar.   </div><div class='b'> &#160; </div> 