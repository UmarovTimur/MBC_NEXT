<div class='s'>Məsəllər </div> <div class='p'> <span class="verse" id="V1">1&#160;</span>Süleymanın məsəlləri:  </div><div class='q'>Hikmətli oğul atasını sevindirər,  </div><div class='q'>Axmaq oğul anasına dərd gətirər.   </div><div class='b'> &#160; </div> <div class='q'> <span class="verse" id="V2">2&#160;</span>Şər yolla yığılan xəzinədən fayda götürmək olmaz,  </div><div class='q'>Amma salehlik insanı ölümdən qurtarar.   </div><div class='b'> &#160; </div> <div class='q'> <span class="verse" id="V3">3&#160;</span>Rəbb saleh insanı ac qoymaz,  </div><div class='q'>O, acgöz pisləri doydurmaz.   </div><div class='b'> &#160; </div> <div class='q'> <span class="verse" id="V4">4&#160;</span>Tənbəlin əlləri onu yoxsullaşdırar,  </div><div class='q'>Çalışqanın əli sərvət qazanar.   </div><div class='b'> &#160; </div> <div class='q'> <span class="verse" id="V5">5&#160;</span>Ağıllı oğul yayda məhsul yığar,  </div><div class='q'>Biçin vaxtı yatan oğul rüsvay olar.   </div><div class='b'> &#160; </div> <div class='q'> <span class="verse" id="V6">6&#160;</span>Saleh insanın başından bərəkət yağar,  </div><div class='q'>Şər adamın dili zorakılığı gizli saxlar.   </div><div class='b'> &#160; </div> <div class='q'> <span class="verse" id="V7">7&#160;</span>Saleh insanın adı xeyir-dua ilə çağırılar,  </div><div class='q'>Şər adamın adı isə çürüyər.   </div><div class='b'> &#160; </div> <div class='q'> <span class="verse" id="V8">8&#160;</span>Qəlbən hikmətli olan əmrləri qəbul edər,  </div><div class='q'>Səfeh boşboğazlığı üzündən itib-batar.   </div><div class='b'> &#160; </div> <div class='q'> <span class="verse" id="V9">9&#160;</span>Kamalla gəzib-dolaşan dinc yaşar,  </div><div class='q'>Yolu əyri olanlar üzə çıxar.   </div><div class='b'> &#160; </div> <div class='q'> <span class="verse" id="V10">10&#160;</span>Göz vuran başına bəla açar,  </div><div class='q'>Səfeh boşboğazlığı üzündən itib-batar.   </div><div class='b'> &#160; </div> <div class='q'> <span class="verse" id="V11">11&#160;</span>Salehin ağzı həyat qaynağı olar,  </div><div class='q'>Amma şər adamın dili zorakılığı gizli saxlar.   </div><div class='b'> &#160; </div> <div class='q'> <span class="verse" id="V12">12&#160;</span> Nifrət nifaq yaradar,  </div><div class='q'>Lakin məhəbbət bütün günahları örtər.   </div><div class='b'> &#160; </div> <div class='q'> <span class="verse" id="V13">13&#160;</span>Dərrakəlinin dilindən hikmət tökülər,  </div><div class='q'>Qanmaz kürəyindən kötəklənər.   </div><div class='b'> &#160; </div> <div class='q'> <span class="verse" id="V14">14&#160;</span>Hikmətli adamlar bilik toplar,  </div><div class='q'>Səfehin boşboğazlığı onu bəlaya yaxınlaşdırar.   </div><div class='b'> &#160; </div> <div class='q'> <span class="verse" id="V15">15&#160;</span>Zənginin var-dövləti ona qalalı şəhərdir,  </div><div class='q'>Kasıbı yoxsulluq bəlaya salar.   </div><div class='b'> &#160; </div> <div class='q'> <span class="verse" id="V16">16&#160;</span>Salehin mükafatı həyatdır,  </div><div class='q'>Şər adamınsa qazancı günahdır.   </div><div class='b'> &#160; </div> <div class='q'> <span class="verse" id="V17">17&#160;</span>Tərbiyəyə bağlanan həyat yolunda olar,  </div><div class='q'>Məzəmməti rədd edən yolunu azar.   </div><div class='b'> &#160; </div> <div class='q'> <span class="verse" id="V18">18&#160;</span>Nifrətini gizlədən yalan danışar,  </div><div class='q'>Axmaq hər yana böhtanlar yayar.   </div><div class='b'> &#160; </div> <div class='q'> <span class="verse" id="V19">19&#160;</span>Çox sözlərlə günahı azaltmaq olmaz,  </div><div class='q'>Dilini saxlayan ağıllıdır.   </div><div class='b'> &#160; </div> <div class='q'> <span class="verse" id="V20">20&#160;</span>Saleh insanın dili saf gümüşə oxşar,  </div><div class='q'>Şər adamın qəlbinin dəyəri az olar.   </div><div class='b'> &#160; </div> <div class='q'> <span class="verse" id="V21">21&#160;</span>Saleh öz dili ilə çox adamı doydurar,  </div><div class='q'>Səfeh qanmazlığı üzündən həlak olar.   </div><div class='b'> &#160; </div> <div class='q'> <span class="verse" id="V22">22&#160;</span>Rəbbin xeyir-duası insana sərvət gətirər,  </div><div class='q'>Daha ona qüssə verməz.   </div><div class='b'> &#160; </div> <div class='q'> <span class="verse" id="V23">23&#160;</span>Axmaq üçün şər iş görmək bir əyləncədir,  </div><div class='q'>Dərrakəlininsə hikməti var.   </div><div class='b'> &#160; </div> <div class='q'> <span class="verse" id="V24">24&#160;</span>Şər adam nədən qorxursa, başına gələr,  </div><div class='q'>Saleh isə muradına çatar.   </div><div class='b'> &#160; </div> <div class='q'> <span class="verse" id="V25">25&#160;</span>Qopan tufan şəri süpürüb aparar,  </div><div class='q'>Salehin təməli əbədi qalar.   </div><div class='b'> &#160; </div> <div class='q'> <span class="verse" id="V26">26&#160;</span>Dişlərə sirkə, gözlərə tüstü necə təsir edirsə,  </div><div class='q'>Tənbələ iş buyuran bunu elə hiss edər.   </div><div class='b'> &#160; </div> <div class='q'> <span class="verse" id="V27">27&#160;</span>Rəbb qorxusu ömür uzadar,  </div><div class='q'>Şər insanların ömründən illər azalar.   </div><div class='b'> &#160; </div> <div class='q'> <span class="verse" id="V28">28&#160;</span>Salehləri sevinc gözlər,  </div><div class='q'>Şər insanların ümidi boşa çıxar.   </div><div class='b'> &#160; </div> <div class='q'> <span class="verse" id="V29">29&#160;</span>Kamilin pənahı Rəbbin yoludur.  </div><div class='q'>Şər iş görənin başı bəla ilə doludur.   </div><div class='b'> &#160; </div> <div class='q'> <span class="verse" id="V30">30&#160;</span>Saleh heç vaxt sarsılmaz,  </div><div class='q'>Şər insanlar yer üzündə qalmaz.   </div><div class='b'> &#160; </div> <div class='q'> <span class="verse" id="V31">31&#160;</span>Salehin ağzı hikmətlə çiçəklənər,  </div><div class='q'>Hiyləli dillər kəsilər.   </div><div class='b'> &#160; </div> <div class='q'> <span class="verse" id="V32">32&#160;</span>Saleh insanın dili razı salmağı bacarar,  </div><div class='q'>Şər insanın ağzından hiyləli sözlər çıxar.   </div><div class='b'> &#160; </div> 