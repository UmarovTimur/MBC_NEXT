<div class='q'> <span class="verse" id="V1">1&#160;</span>Bir ağa ilə süfrəyə əyləşəndə  </div><div class='q'>Qarşında olana yaxşı bax.   </div><div class='q'> <span class="verse" id="V2">2&#160;</span>İştahan çox olsa da, boğazına sərhəd qoy.   </div><div class='q'> <span class="verse" id="V3">3&#160;</span>Onun ləziz xörəklərinə tamah salma,  </div><div class='q'>Çünki bu yemək adamı aldadar.   </div><div class='b'> &#160; </div> <div class='q'> <span class="verse" id="V4">4&#160;</span>Sərvət qazanmaq üçün özünü əldən salma,  </div><div class='q'>İdraklı ol, bu fikirdən vaz keç.   </div><div class='q'> <span class="verse" id="V5">5&#160;</span>Gözünü sərvətə diksən, yox olar,  </div><div class='q'>Birdən qanadlanar, uçub qartal tək göyə qalxar.   </div><div class='b'> &#160; </div> <div class='q'> <span class="verse" id="V6">6&#160;</span>Xəsisin çörəyini yemə,  </div><div class='q'>Onun ləziz xörəklərinə tamah salma.   </div><div class='q'> <span class="verse" id="V7">7&#160;</span>O, ürəyində hər şeyin hesabını edər.  </div><div class='q'>Dilində sənə «ye, iç» deyər,  </div><div class='q'>Amma ürəyi ilə dili bir deyil.   </div><div class='q'> <span class="verse" id="V8">8&#160;</span>Yediyin loğmanı qusarsan,  </div><div class='q'>Dediyin bütün şirin sözlər boşa çıxar.   </div><div class='b'> &#160; </div> <div class='q'> <span class="verse" id="V9">9&#160;</span>Axmağın qulağına söz demə,  </div><div class='q'>Çünki sənin ağıllı sözlərinə xor baxar.   </div><div class='b'> &#160; </div> <div class='q'> <span class="verse" id="V10">10&#160;</span>Qədim sərhəd daşının yerini dəyişmə,  </div><div class='q'>Yetimlərin əkininə girmə.   </div><div class='q'> <span class="verse" id="V11">11&#160;</span>Çünki onların Hamisi qüvvətlidir,  </div><div class='q'>Səninlə olan münaqişəyə O baxar.   </div><div class='b'> &#160; </div> <div class='q'> <span class="verse" id="V12">12&#160;</span>Qəlbini tərbiyəyə,  </div><div class='q'>Qulaqlarını bilik sözlərinə ver.   </div><div class='b'> &#160; </div> <div class='q'> <span class="verse" id="V13">13&#160;</span>Uşağa tərbiyə ver, bundan vaz keçmə,  </div><div class='q'>Tərbiyə kötəyi ona ölüm gətirməz.   </div><div class='q'> <span class="verse" id="V14">14&#160;</span>Əgər sən onu kötəkləsən,  </div><div class='q'>Canını ölülər diyarından xilas edərsən.   </div><div class='b'> &#160; </div> <div class='q'> <span class="verse" id="V15">15&#160;</span>Oğlum, ürəyin hikmətli olarsa,  </div><div class='q'>Mənim də ürəyim sevinər.   </div><div class='q'> <span class="verse" id="V16">16&#160;</span>Dilindən düz sözlər çıxarsa,  </div><div class='q'>Könlüm sevincdən cuşa gələr.   </div><div class='b'> &#160; </div> <div class='q'> <span class="verse" id="V17">17&#160;</span>Ürəyin günahkarlara qibtə etməsin,  </div><div class='q'>Ancaq bütün gün Rəbb qorxusu ilə yaşa.   </div><div class='q'> <span class="verse" id="V18">18&#160;</span>Sənin də bir aqibətin var,  </div><div class='q'>Ümidin boşa çıxmaz.   </div><div class='b'> &#160; </div> <div class='q'> <span class="verse" id="V19">19&#160;</span>Oğlum, dinlə, hikmətli ol,  </div><div class='q'>Qəlbini düz yola bağla.   </div><div class='q'> <span class="verse" id="V20">20&#160;</span>Şərab düşkünü olan əyyaşlara,  </div><div class='q'>Ət qapan qarınqululara qoşulma.   </div><div class='q'> <span class="verse" id="V21">21&#160;</span>Çünki əyyaş və qarınqulu yoxsullaşar,  </div><div class='q'>Yeyib-içib, məst olan cır-cındır içində qalar.   </div><div class='b'> &#160; </div> <div class='q'> <span class="verse" id="V22">22&#160;</span>Doğma atana qulaq as,  </div><div class='q'>Qoca anana xor baxma.   </div><div class='q'> <span class="verse" id="V23">23&#160;</span>Həqiqət al, onu satma,  </div><div class='q'>Hikməti, tərbiyəni, idrakı qoruyub-saxla.   </div><div class='q'> <span class="verse" id="V24">24&#160;</span>Salehin atası bolluca fərəhlənəcək,  </div><div class='q'>Hikmətlinin övladı onu sevindirəcək.   </div><div class='q'> <span class="verse" id="V25">25&#160;</span>Qoy ata-anan sevinsin,  </div><div class='q'>Səni doğan fərəhlənsin.   </div><div class='b'> &#160; </div> <div class='q'> <span class="verse" id="V26">26&#160;</span>Oğlum, ürəyini mənə yönəlt,  </div><div class='q'>Gözlərin mənim yollarımı nəzərdən keçirsin.   </div><div class='q'> <span class="verse" id="V27">27&#160;</span>Fahişə dərin bir çuxurdur,  </div><div class='q'>Yad arvad dar quyudur.   </div><div class='q'> <span class="verse" id="V28">28&#160;</span>Quldur kimi pusqu qurar,  </div><div class='q'>İnsanlar arasında xainləri artırar.   </div><div class='b'> &#160; </div> <div class='q'> <span class="verse" id="V29">29&#160;</span>Kimdir yaslı?  </div><div class='q'>Kimdir dərdli?  </div><div class='q'>Kimin münaqişəsi var?  </div><div class='q'>Kimin şikayəti var?  </div><div class='q'>Kim boş yerə yaralandı?  </div><div class='q'>Kimin gözləri qızarar?   </div><div class='q'> <span class="verse" id="V30">30&#160;</span>Şərab içməyə oturub qalxmayan,  </div><div class='q'>Gedib müxtəlif şərab dadanlar!   </div><div class='q'> <span class="verse" id="V31">31&#160;</span>Şərabın al rənginə,  </div><div class='q'>Qədəhdə parlamasına, rahat içilməsinə baxma.   </div><div class='q'> <span class="verse" id="V32">32&#160;</span>Axırda ilan kimi sancar,  </div><div class='q'>Əfi ilan kimi zəhərlər.   </div><div class='q'> <span class="verse" id="V33">33&#160;</span>Gözlərinə qəribə şeylər görünər,  </div><div class='q'>Qəlbinə əyri fikirlər gələr.   </div><div class='q'> <span class="verse" id="V34">34&#160;</span>Özünü dənizin ortasında sanarsan,  </div><div class='q'>Sanki gəmi dirəyinin başında yatmısan.   </div><div class='q'> <span class="verse" id="V35">35&#160;</span>Deyərsən: «Məni vurublar, hiss etməmişəm,  </div><div class='q'>Məni döyüblər, heç bilməmişəm.  </div><div class='q'>Yenə içmək üçün nə zaman ayılacağam?»   </div><div class='b'> &#160; </div> 