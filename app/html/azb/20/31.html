<div class='s'>Lemuel padşahın anasının sözləri </div> <div class='p'> <span class="verse" id="V1">1&#160;</span>Lemuel padşahın sözləri, anasının ona öyrətdiyi kəlam.   </div><div class='b'> &#160; </div> <div class='q'> <span class="verse" id="V2">2&#160;</span>Nə deyim, oğlum, ey doğduğum oğul,  </div><div class='q'>Nəzir-niyazla əldə etdiyim oğul?   </div><div class='q'> <span class="verse" id="V3">3&#160;</span>Gücünü qadınlara,  </div><div class='q'>Yollarını padşahları məhvə aparanlara sərf etmə.   </div><div class='b'> &#160; </div> <div class='q'> <span class="verse" id="V4">4&#160;</span>Ey Lemuel, şərab içmək padşahlara yaraşmaz,  </div><div class='q'>Kefləndirici içkiyə aludə olmaq hökmdarlara yaraşmaz.   </div><div class='q'> <span class="verse" id="V5">5&#160;</span>İçəndə qayda-qanunu unudarlar,  </div><div class='q'>Bütün məzlumların haqqını pozarlar.   </div><div class='q'> <span class="verse" id="V6">6&#160;</span>Kefləndirici içkini düşkünə,  </div><div class='q'>Şərabı dərdliyə verin.   </div><div class='q'> <span class="verse" id="V7">7&#160;</span>Qoy içib yoxsulluğunu unutsun,  </div><div class='q'>Öz dərdini daha yada salmasın.   </div><div class='b'> &#160; </div> <div class='q'> <span class="verse" id="V8">8&#160;</span>Dilsizə görə ağız aç,  </div><div class='q'>Bütün möhtacların haqqını qoru.   </div><div class='q'> <span class="verse" id="V9">9&#160;</span>Ağzını aç, ədalətlə hökm ver,  </div><div class='q'>Məzlumların, fəqirlərin haqqını yerinə yetir.   </div><div class='s'>Xeyirxah arvad </div> <div class='q'> <span class="verse" id="V10">10&#160;</span>Xeyirxah arvad tapan kimdir?   </div><div class='q'>O, yaqutlardan daha qiymətlidir.   </div><div class='q'> <span class="verse" id="V11">11&#160;</span>Ərinin qəlbi ondan arxayındır,  </div><div class='q'>Dayanmadan bərəkət qazanır.   </div><div class='q'> <span class="verse" id="V12">12&#160;</span>Ömrü boyu ərinə pislik deyil, yaxşılıq gətirir,   </div><div class='q'> <span class="verse" id="V13">13&#160;</span>Yunu, kətanı tapıb seçir,  </div><div class='q'>Əlindən hər iş zövqlə gəlir.   </div><div class='q'> <span class="verse" id="V14">14&#160;</span>Ticarət gəmilərinə bənzəyir,  </div><div class='q'>Uzaqlardan gələn ruzini gətirir.   </div><div class='q'> <span class="verse" id="V15">15&#160;</span>Alaqaranlıqda yuxudan durur,  </div><div class='q'>Ailəsinə yemək hazırlayır,  </div><div class='q'>Kənizlərinə də paylayır.   </div><div class='q'> <span class="verse" id="V16">16&#160;</span>Tarlaya baxandan sonra satın alır,  </div><div class='q'>Əlinin zəhməti ilə bağ salır.   </div><div class='q'> <span class="verse" id="V17">17&#160;</span>Belini möhkəm bağlayır,  </div><div class='q'>Qolları güc üstündən güc alır.   </div><div class='q'> <span class="verse" id="V18">18&#160;</span>Ticarətin şirinliyindən dadır,  </div><div class='q'>Bütün gecə boyu çırağı yanır.   </div><div class='q'> <span class="verse" id="V19">19&#160;</span>Əlləri ilə cəhrə əyirir,  </div><div class='q'>İyini  bərkidir.   </div><div class='q'> <span class="verse" id="V20">20&#160;</span>Məzlumlar üçün əliaçıqdır,  </div><div class='q'>Fəqirlərə əl tutur.   </div><div class='q'> <span class="verse" id="V21">21&#160;</span>Qar yağanda ailəsi üçün qayğısı olmaz,  </div><div class='q'>Çünki hamısı qırmızı paltar geyinib.   </div><div class='q'> <span class="verse" id="V22">22&#160;</span>Yorğan-döşək üçün örtük toxuyur,  </div><div class='q'>Öz libası tünd qırmızı incə kətandandır.   </div><div class='q'> <span class="verse" id="V23">23&#160;</span>Əri şəhər darvazalarında yaxşı tanınır,  </div><div class='q'>El ağsaqqalları ilə oturub-durur.   </div><div class='q'> <span class="verse" id="V24">24&#160;</span>Qadın tacirlərə qurşaqları,  </div><div class='q'>Toxuduğu kətan paltarları satır.   </div><div class='q'> <span class="verse" id="V25">25&#160;</span>Qüvvəyə, şərəfə bürünür,  </div><div class='q'>Gələcək üzünə gülür.   </div><div class='q'> <span class="verse" id="V26">26&#160;</span>Ağzını açanda hikmət axır,  </div><div class='q'>Dilindən sədaqət təlimi çıxır.   </div><div class='q'> <span class="verse" id="V27">27&#160;</span>Ailəsinin işini idarə edir,  </div><div class='q'>Tənbələ layiq olan çörəyi yemir.   </div><div class='q'> <span class="verse" id="V28">28&#160;</span>Övladları ayağa qalxıb onu alqışlayır,  </div><div class='q'>Əri onu tərifləyir:   </div><div class='q'> <span class="verse" id="V29">29&#160;</span>«Xeyirxah qadınlar çoxdur,  </div><div class='q'>Amma sənin tayın yoxdur».   </div><div class='q'> <span class="verse" id="V30">30&#160;</span>Qadının məlahəti aldadıcı, gözəlliyi fanidir,  </div><div class='q'>Yalnız Rəbdən qorxan qadın tərifə layiqdir.   </div><div class='q'> <span class="verse" id="V31">31&#160;</span>Ona əlinin bəhrəsini verin,  </div><div class='q'>Qoy şəhər darvazasında əməlləri ona tərif gətirsin.   </div>