<div class='q'> <span class="verse" id="V1">1&#160;</span>Pis adamlara qibtə etmə,  </div><div class='q'>Onlara qoşulmaq istəmə.   </div><div class='q'> <span class="verse" id="V2">2&#160;</span>Çünki ürəklərində zalımlığı fikirləşər,  </div><div class='q'>Dilləri qəddarlıqdan danışar.   </div><div class='b'> &#160; </div> <div class='q'> <span class="verse" id="V3">3&#160;</span>Ev hikmətlə tikilər,  </div><div class='q'>Dərrakə ilə möhkəmlənər.   </div><div class='q'> <span class="verse" id="V4">4&#160;</span>Mənzillər bilik vasitəsilə,  </div><div class='q'>Hər cür dəyərli, yaxşı şeylərlə dolar.   </div><div class='b'> &#160; </div> <div class='q'> <span class="verse" id="V5">5&#160;</span>Hikmətli kişi qüvvətli olar,  </div><div class='q'>Bilikli adam öz gücünü artırar.   </div><div class='q'> <span class="verse" id="V6">6&#160;</span>Düzgün məsləhətlə müharibə edə bilərsən,  </div><div class='q'>Doğru nəsihət verən çoxdursa, qələbəyə çatarsan.   </div><div class='b'> &#160; </div> <div class='q'> <span class="verse" id="V7">7&#160;</span>Səfeh üçün hikmət əlçatmazdır,  </div><div class='q'>Darvazada susub ağzını açmır.   </div><div class='b'> &#160; </div> <div class='q'> <span class="verse" id="V8">8&#160;</span>Şər quran fitnəkar adlanar,   </div><div class='q'> <span class="verse" id="V9">9&#160;</span>Səfehin pis əməlləri günah sayılar,  </div><div class='q'>Rişxəndçilər insanlarda ikrah yaradar.   </div><div class='b'> &#160; </div> <div class='q'> <span class="verse" id="V10">10&#160;</span>Dar gündə taqətdən düşsən,  </div><div class='q'>Necə də zəif adamsan!   </div><div class='q'> <span class="verse" id="V11">11&#160;</span>Ölümə aparılanları qurtar,  </div><div class='q'>Qırğın təhlükəsi altında olanları geri çək.   </div><div class='q'> <span class="verse" id="V12">12&#160;</span>Desən ki, bax bundan xəbərim yox idi,  </div><div class='q'>Ürəkləri yoxlayan bunu görməzmi?  </div><div class='q'>Canını qoruyan bunu bilməzmi?  </div><div class='q'>İnsan əməlinə görə Ondan əvəz almazmı?   </div><div class='b'> &#160; </div> <div class='q'> <span class="verse" id="V13">13&#160;</span>Oğlum, bal ye, xeyri var,  </div><div class='q'>Şanı balının şirin dadı damağında qalar.   </div><div class='q'> <span class="verse" id="V14">14&#160;</span>Bil ki, hikmət də canın üçün belə olar,  </div><div class='q'>Onu tapsan, nəticəsi də var,  </div><div class='q'>Ümidin boşa çıxmaz.   </div><div class='b'> &#160; </div> <div class='q'> <span class="verse" id="V15">15&#160;</span>Ey şər insan, salehin yurdu üçün pusqu qurma,  </div><div class='q'>Onun evini soyma.   </div><div class='q'> <span class="verse" id="V16">16&#160;</span>Saleh yeddi dəfə yıxılsa belə, yenə qalxar,  </div><div class='q'>Şər insan büdrəsə, bəlaya düçar olar.   </div><div class='b'> &#160; </div> <div class='q'> <span class="verse" id="V17">17&#160;</span>Düşməninin yıxılmasına sevinmə,  </div><div class='q'>Onun büdrəməsinə görə ürəyin fərəhlənməsin.   </div><div class='q'> <span class="verse" id="V18">18&#160;</span>Yoxsa Rəbb görər, bundan xoşu gəlməz,  </div><div class='q'>Düşmənin üzərindən qəzəbini götürər.   </div><div class='b'> &#160; </div> <div class='q'> <span class="verse" id="V19">19&#160;</span>Pislik edənlərə görə qəzəblənmə,  </div><div class='q'>Şər insanlara qibtə etmə,   </div><div class='q'> <span class="verse" id="V20">20&#160;</span>Çünki pis insanın axırı yoxdur,  </div><div class='q'>Şər adamın çırağı sönər.   </div><div class='b'> &#160; </div> <div class='q'> <span class="verse" id="V21">21&#160;</span>Oğlum, Rəbdən və padşahdan qorx,  </div><div class='q'>Xəyanətkarlarla yoldaş olmaqdan çəkin.   </div><div class='q'> <span class="verse" id="V22">22&#160;</span>Onların bəlası qəfildən gəlir.  </div><div class='q'>Hər ikisinin verəcəyi cəzanı kim bilir?   </div><div class='s'>Hikmətli sözlərin davamı </div> <div class='q'> <span class="verse" id="V23">23&#160;</span>Bu sözləri də hikmətlilər deyib:  </div><div class='b'> &#160; </div> <div class='q'>Məhkəmədə tərəfkeşlik etmək yaxşı deyil.   </div><div class='q'> <span class="verse" id="V24">24&#160;</span>Pis insana «sən salehsən» deyəni xalqlar qınayar,  </div><div class='q'>Ümmətlər lənət yağdırar.   </div><div class='q'> <span class="verse" id="V25">25&#160;</span>Amma onu danlayanlar xeyir tapar,  </div><div class='q'>Başlarından bol bərəkət yağar.   </div><div class='b'> &#160; </div> <div class='q'> <span class="verse" id="V26">26&#160;</span>İnsana doğru cavab verən  </div><div class='q'>Sanki onun üzündən öpər.   </div><div class='b'> &#160; </div> <div class='q'> <span class="verse" id="V27">27&#160;</span>Əvvəlcə çöldəki işini qurtar,  </div><div class='q'>Zəmi sal, sonra evini tik.   </div><div class='b'> &#160; </div> <div class='q'> <span class="verse" id="V28">28&#160;</span>Qonşunun əleyhinə haqsız şahidlik etmə,  </div><div class='q'>Qoy dilindən yalan söz çıxmasın.   </div><div class='q'> <span class="verse" id="V29">29&#160;</span>Demə: «Mənə etdiyini mən də ona edəcəyəm,  </div><div class='q'>Onun əməlinin əvəzini verəcəyəm».   </div><div class='b'> &#160; </div> <div class='q'> <span class="verse" id="V30">30&#160;</span>Tənbəlin zəmisindən,  </div><div class='q'>Qanmazın üzümlüyündən keçdim.   </div><div class='q'> <span class="verse" id="V31">31&#160;</span>Gördüm hər yanı tikan basıb,  </div><div class='q'>Gicitkən bürüyüb, daşı-divarı uçub.   </div><div class='q'> <span class="verse" id="V32">32&#160;</span>Baxaraq ona diqqət yetirdim,  </div><div class='q'>Bundan ibrət götürdüm:   </div><div class='q'> <span class="verse" id="V33">33&#160;</span> Bir az da uzanıb yuxuya dalsan,  </div><div class='q'>Əl-qolunu uzadaraq yatsan,   </div><div class='q'> <span class="verse" id="V34">34&#160;</span>Yoxsulluq üstünə soyğunçu kimi,  </div><div class='q'>Ehtiyac üstünə quldur kimi hücum çəkər.   </div>