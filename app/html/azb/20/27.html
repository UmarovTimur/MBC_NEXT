<div class='q'> <span class="verse" id="V1">1&#160;</span> Sabahkı gününlə öyünmə,  </div><div class='q'>Günün nə doğacağını bilməzsən.   </div><div class='b'> &#160; </div> <div class='q'> <span class="verse" id="V2">2&#160;</span>Qoy səni özün yox, başqaları tərifləsin,  </div><div class='q'>Sənə tərifi öz dilin yox, yad söyləsin.   </div><div class='b'> &#160; </div> <div class='q'> <span class="verse" id="V3">3&#160;</span>Daşın, qumun çəkisi ağırdır,  </div><div class='q'>Səfehin əsib-coşması bunların ikisindən də ağırdır.   </div><div class='b'> &#160; </div> <div class='q'> <span class="verse" id="V4">4&#160;</span>Hiddət amansızdır, qəzəbsə aşıb-daşar,  </div><div class='q'>Paxıllıq daha betərdir, ona necə dözmək olar?   </div><div class='b'> &#160; </div> <div class='q'> <span class="verse" id="V5">5&#160;</span>Aşkar irad gizli məhəbbətdən üstündür.   </div><div class='b'> &#160; </div> <div class='q'> <span class="verse" id="V6">6&#160;</span>Dostun vurduğu yara onun sədaqətinə görədir,  </div><div class='q'>Amma düşmən öpdükcə öpər.   </div><div class='b'> &#160; </div> <div class='q'> <span class="verse" id="V7">7&#160;</span>Toxun könlü şanı balını belə, rədd edər,  </div><div class='q'>Lakin ac olana acı şeylər belə, şirin gələr.   </div><div class='b'> &#160; </div> <div class='q'> <span class="verse" id="V8">8&#160;</span>Yurdundan ayrı düşən insan  </div><div class='q'>Bir quş kimi yuvasından ayrı düşür.   </div><div class='b'> &#160; </div> <div class='q'> <span class="verse" id="V9">9&#160;</span>Gözəl ətir və buxurun ürəyə verdiyi ləzzət kimi  </div><div class='q'>Dostun nəsihəti də insana xoş gələr.   </div><div class='b'> &#160; </div> <div class='q'> <span class="verse" id="V10">10&#160;</span>Həm öz dostunu, həm də atanın dostunu tərk etmə,  </div><div class='q'>Dara düşəndə qardaşının evinə getmə.  </div><div class='q'>Yaxın qonşu uzaq qohumdan yaxşıdır.   </div><div class='b'> &#160; </div> <div class='q'> <span class="verse" id="V11">11&#160;</span>Oğlum, hikmətli ol, qoy qəlbim sevinsin,  </div><div class='q'>Onda məni utandırana cavab verə bilərəm.   </div><div class='b'> &#160; </div> <div class='q'> <span class="verse" id="V12">12&#160;</span>Uzaqgörən qabaqcadan şəri görüb ondan qaçar,  </div><div class='q'>Cahil isə irəli çıxar, ziyan tapar.   </div><div class='b'> &#160; </div> <div class='q'> <span class="verse" id="V13">13&#160;</span>Özgəyə zamin duranın libasını al,  </div><div class='q'>Onu qərib qadın üçün girov saxla.   </div><div class='b'> &#160; </div> <div class='q'> <span class="verse" id="V14">14&#160;</span>Kim ki qonşusunu sübh erkən ucadan salamlar,  </div><div class='q'>O zaman salamı söyüş sayılar.   </div><div class='b'> &#160; </div> <div class='q'> <span class="verse" id="V15">15&#160;</span>Davakar qadın yağışda daman damcıya oxşar.   </div><div class='q'> <span class="verse" id="V16">16&#160;</span>Onu yel kimi dayandırmaq olmaz,  </div><div class='q'>Zeytun yağı kimi ovucda saxlamaq olmaz.   </div><div class='b'> &#160; </div> <div class='q'> <span class="verse" id="V17">17&#160;</span>Dəmir dəmiri itilər,  </div><div class='q'>İnsan insanın ağlını iti edər.   </div><div class='b'> &#160; </div> <div class='q'> <span class="verse" id="V18">18&#160;</span>Əncir becərən barını yeyər,  </div><div class='q'>Ağasının qayğısına qalan şərəfləndirilər.   </div><div class='b'> &#160; </div> <div class='q'> <span class="verse" id="V19">19&#160;</span>Sifətin əksi suyun üzünə düşdüyü kimi  </div><div class='q'>İnsanın ürəyi də onu elə göstərər.   </div><div class='b'> &#160; </div> <div class='q'> <span class="verse" id="V20">20&#160;</span>Ölüm və Həlak yeri doymadığı kimi  </div><div class='q'>İnsanın da gözü doymaz.   </div><div class='b'> &#160; </div> <div class='q'> <span class="verse" id="V21">21&#160;</span>İsti kürədə qızıl-gümüş yoxlanar,  </div><div class='q'>İnsan da başqalarının tərifi ilə tanınar.   </div><div class='b'> &#160; </div> <div class='q'> <span class="verse" id="V22">22&#160;</span>Buğdanı həvəngdəstədə döysən, kəpəyi çıxar,  </div><div class='q'>Amma səfehi nə qədər döysən, səfehliyi çıxmaz.   </div><div class='b'> &#160; </div> <div class='q'> <span class="verse" id="V23">23&#160;</span>Sürünə yaxşı bax, naxırına nəzər yetir,   </div><div class='q'> <span class="verse" id="V24">24&#160;</span>Nə var-dövlət əbədidir, nə də tac nəsildən-nəslə keçir.   </div><div class='q'> <span class="verse" id="V25">25&#160;</span>Saman yığılandan sonra təzə ot bitəndə,  </div><div class='q'>Dağlarda ot biçiləndə   </div><div class='q'> <span class="verse" id="V26">26&#160;</span>Quzuların səni geyindirər,  </div><div class='q'>Təkələrini satıb tarla ala bilərsən.   </div><div class='q'> <span class="verse" id="V27">27&#160;</span>Keçilər sənə yemək üçün o qədər süd verər ki,  </div><div class='q'>Bu, evin azuqəsinə, kənizlərinin dolanışığına çatar.   </div><div class='b'> &#160; </div> 