<div class='q'> <span class="verse" id="V1">1&#160;</span>Hikmətli oğul ata tərbiyəsinə qulaq asar,  </div><div class='q'>Rişxəndçi iradı qulaq ardına vurar.   </div><div class='b'> &#160; </div> <div class='q'> <span class="verse" id="V2">2&#160;</span>İnsanın dilində yaxşı söz olsa, onun xeyrini yeyər,  </div><div class='q'>Xain zorakılıq istər.   </div><div class='b'> &#160; </div> <div class='q'> <span class="verse" id="V3">3&#160;</span>Dilini saxlayan canını qoruyar,  </div><div class='q'>Boşboğaz başını bəlaya salar.   </div><div class='b'> &#160; </div> <div class='q'> <span class="verse" id="V4">4&#160;</span>Tənbəl arzuladığına çatmaz,  </div><div class='q'>Çalışqan bolluğa qovuşar.   </div><div class='b'> &#160; </div> <div class='q'> <span class="verse" id="V5">5&#160;</span>Saleh adam yalana nifrət edər,  </div><div class='q'>Şər insanın sözləri xəcalət və rüsvayçılıq gətirər.   </div><div class='b'> &#160; </div> <div class='q'> <span class="verse" id="V6">6&#160;</span>Kamillik yolunda olanı salehlik qoruyar,  </div><div class='q'>Günahkarı şər yıxar.   </div><div class='b'> &#160; </div> <div class='q'> <span class="verse" id="V7">7&#160;</span>Adam var ki, heç nəyi yoxdur, özünü varlı göstərir,  </div><div class='q'>Adam var ki, malı çoxdur, özünü yoxsul göstərir.   </div><div class='b'> &#160; </div> <div class='q'> <span class="verse" id="V8">8&#160;</span>Sərvət insanın canını təhlükədən qurtarar,  </div><div class='q'>Yoxsul isə hədə-qorxu eşitməz.   </div><div class='b'> &#160; </div> <div class='q'> <span class="verse" id="V9">9&#160;</span>Saleh insanların işığı könlü sevindirər,  </div><div class='q'>Şər insanların çırağı sönər.   </div><div class='b'> &#160; </div> <div class='q'> <span class="verse" id="V10">10&#160;</span>Təkəbbürdən ancaq münaqişə yaranar,  </div><div class='q'>Yaxşı nəsihətə qulaq asanın hikməti var.   </div><div class='b'> &#160; </div> <div class='q'> <span class="verse" id="V11">11&#160;</span>Kələklə gələn sərvət azalar,  </div><div class='q'>Zəhmətlə qazanılan sərvət isə artar.   </div><div class='b'> &#160; </div> <div class='q'> <span class="verse" id="V12">12&#160;</span>Gecikən ümid ürəyi xəstələndirir,  </div><div class='q'>Arzuya çatmaq həyat ağacıdır.   </div><div class='b'> &#160; </div> <div class='q'> <span class="verse" id="V13">13&#160;</span>Öyüdə xor baxan öz canını həlak edər,  </div><div class='q'>Əmrə ehtiram edənlərə mükafat verilər.   </div><div class='b'> &#160; </div> <div class='q'> <span class="verse" id="V14">14&#160;</span>Hikmətli adamın təlimi həyat qaynağıdır,  </div><div class='q'>İnsanı ölüm tələsinə düşməkdən geri qaytarır.   </div><div class='b'> &#160; </div> <div class='q'> <span class="verse" id="V15">15&#160;</span>Dərin ağlı olan lütf qazanır,  </div><div class='q'>Xainin yolu dolaşıqdır.   </div><div class='b'> &#160; </div> <div class='q'> <span class="verse" id="V16">16&#160;</span>Uzaqgörən hər gördüyü işi bilir,  </div><div class='q'>Axmaq öz səfehliyini hamıya göstərir.   </div><div class='b'> &#160; </div> <div class='q'> <span class="verse" id="V17">17&#160;</span>Pis qasid bəlaya düşər,  </div><div class='q'>Etibarlı elçi şəfa verər.   </div><div class='b'> &#160; </div> <div class='q'> <span class="verse" id="V18">18&#160;</span>Tərbiyəni rədd edən yoxsullaşıb şərəfdən düşər,  </div><div class='q'>Məzəmməti qəbul edən şərəfə yetişər.   </div><div class='b'> &#160; </div> <div class='q'> <span class="verse" id="V19">19&#160;</span>Arzuya çatmaq qəlbə, cana şirin gələr,  </div><div class='q'>Axmaq pislikdən dönməyə ikrah edər.   </div><div class='b'> &#160; </div> <div class='q'> <span class="verse" id="V20">20&#160;</span>Hikmətli ilə oturub-duran hikmət qazanar,  </div><div class='q'>Axmaqlarla ayaqlaşan bədbəxt olar.   </div><div class='b'> &#160; </div> <div class='q'> <span class="verse" id="V21">21&#160;</span>Günahkarı şər qovar,  </div><div class='q'>Salehin yaxşı bir əvəzi var.   </div><div class='b'> &#160; </div> <div class='q'> <span class="verse" id="V22">22&#160;</span>Yaxşı insan nəvələrinə də irs qoyar,  </div><div class='q'>Günahkarın yığdığı sərvət salehə qalar.   </div><div class='b'> &#160; </div> <div class='q'> <span class="verse" id="V23">23&#160;</span>Yoxsulların əkini bol bəhrə versə də,  </div><div class='q'>Ədalət olmayan yerdə bada gedər.   </div><div class='b'> &#160; </div> <div class='q'> <span class="verse" id="V24">24&#160;</span>Oğlundan kötəyi əsirgəyən sanki ona nifrət edər,  </div><div class='q'>Oğlunu sevən ona düzgün tərbiyə verər.   </div><div class='b'> &#160; </div> <div class='q'> <span class="verse" id="V25">25&#160;</span>Saleh yeyib doyar,  </div><div class='q'>Şər adamsa ac qalar.   </div><div class='b'> &#160; </div> 