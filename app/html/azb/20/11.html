<div class='q'> <span class="verse" id="V1">1&#160;</span>Aldadıcı tərəzi Rəbdə ikrah yaradar,  </div><div class='q'>Rəbb düz çəki daşından razı qalar.   </div><div class='b'> &#160; </div> <div class='q'> <span class="verse" id="V2">2&#160;</span>Lovğalıq gələndə şərəfsizlik gətirər,  </div><div class='q'>Hikmət itaətkarın yanına gələr.   </div><div class='b'> &#160; </div> <div class='q'> <span class="verse" id="V3">3&#160;</span>Əməlisalehi kamillik yolu aparar,  </div><div class='q'>Xəyanətkar əyriliyindən məhv olar.   </div><div class='b'> &#160; </div> <div class='q'> <span class="verse" id="V4">4&#160;</span>Heç kimi var-dövləti qəzəb günündən xilas etməz,  </div><div class='q'>Amma salehlik insanı ölümdən qurtarar.   </div><div class='b'> &#160; </div> <div class='q'> <span class="verse" id="V5">5&#160;</span>Kamil insanın yolunu salehliyi düz edər,  </div><div class='q'>Şər adamı pisliyi yıxar.   </div><div class='b'> &#160; </div> <div class='q'> <span class="verse" id="V6">6&#160;</span>Əməlisalehi salehliyi qurtarar,  </div><div class='q'>Xaini acgözlüyü tələyə salar.   </div><div class='b'> &#160; </div> <div class='q'> <span class="verse" id="V7">7&#160;</span>Şər insan ölər, ümidi də boşa çıxar,  </div><div class='q'>Pislərin arzusu itib-batar.   </div><div class='b'> &#160; </div> <div class='q'> <span class="verse" id="V8">8&#160;</span>Saleh dardan qurtular,  </div><div class='q'>Onun yerinə pis insan dara düşər.   </div><div class='b'> &#160; </div> <div class='q'> <span class="verse" id="V9">9&#160;</span>Allahsızın dili qonşusunu məhv edər,  </div><div class='q'>Bilik salehi xilas edər.   </div><div class='b'> &#160; </div> <div class='q'> <span class="verse" id="V10">10&#160;</span>Salehlər xeyrə çatanda bütün şəhər şad olar,  </div><div class='q'>Şər adamlar öləndə sevinc harayı qalxar.   </div><div class='b'> &#160; </div> <div class='q'> <span class="verse" id="V11">11&#160;</span>Əməlisalehlərin alqışı şəhəri şərəfə çatdırar,  </div><div class='q'>Lakin şərin qarğışı oranı viran qoyar.   </div><div class='b'> &#160; </div> <div class='q'> <span class="verse" id="V12">12&#160;</span>Qanmaz qonşusuna xor baxar,  </div><div class='q'>Dərrakəli insan dinc dayanar.   </div><div class='b'> &#160; </div> <div class='q'> <span class="verse" id="V13">13&#160;</span>Sözgəzdirən sirləri açıb yayar,  </div><div class='q'>Etibarlı adam sözü gizli saxlar.   </div><div class='b'> &#160; </div> <div class='q'> <span class="verse" id="V14">14&#160;</span>Düz məsləhət verilməyən yerdə xalq yıxılar,  </div><div class='q'>Doğru nəsihət verən çoxdursa, xalq qurtuluşa çatar.   </div><div class='b'> &#160; </div> <div class='q'> <span class="verse" id="V15">15&#160;</span>Özgəyə zamin duran özünü bəlaya salar,  </div><div class='q'>Belə zaminlikdən zəhləsi gedən dinc yaşar.   </div><div class='b'> &#160; </div> <div class='q'> <span class="verse" id="V16">16&#160;</span>Mehriban qadın şərəfdən,  </div><div class='q'>Zalım insan isə sərvətdən yapışar.   </div><div class='b'> &#160; </div> <div class='q'> <span class="verse" id="V17">17&#160;</span>İnsanın sadiqliyi ona xeyir gətirər,  </div><div class='q'>Qəddar adam özünə əzab verər.   </div><div class='b'> &#160; </div> <div class='q'> <span class="verse" id="V18">18&#160;</span>Şər adam saxta mükafat qazanar,  </div><div class='q'>Salehlik toxumu əkən, həqiqətən, onun əvəzini alar.   </div><div class='b'> &#160; </div> <div class='q'> <span class="verse" id="V19">19&#160;</span>Sidq ürəkdən saleh olan həyata qovuşar,  </div><div class='q'>Şərin ardınca düşən ölümə çatar.   </div><div class='b'> &#160; </div> <div class='q'> <span class="verse" id="V20">20&#160;</span>Əyri ürəkli olmaq Rəbdə ikrah yaradar,  </div><div class='q'>O, yolu kamil olanlardan razı qalar.   </div><div class='b'> &#160; </div> <div class='q'> <span class="verse" id="V21">21&#160;</span>Doğrudan da, pis cəzasız qalmaz,  </div><div class='q'>Salehlərin nəsli xilas olar.   </div><div class='b'> &#160; </div> <div class='q'> <span class="verse" id="V22">22&#160;</span>Bir gözəl qadının xoş rəftarı olmazsa,  </div><div class='q'>Burnuna qızıl halqa taxılmış donuza bənzər.   </div><div class='b'> &#160; </div> <div class='q'> <span class="verse" id="V23">23&#160;</span>Salehlər yalnız yaxşılıq arzular,  </div><div class='q'>Şər adama qəzəb nəsib olar.   </div><div class='b'> &#160; </div> <div class='q'> <span class="verse" id="V24">24&#160;</span>Əliaçıq adamın bərəkəti artar,  </div><div class='q'>Başqasının qazancını yeyən ehtiyaca düşər.   </div><div class='b'> &#160; </div> <div class='q'> <span class="verse" id="V25">25&#160;</span>Comərd bolluğa yetişər,  </div><div class='q'>Su verənə su verilər.   </div><div class='b'> &#160; </div> <div class='q'> <span class="verse" id="V26">26&#160;</span>Taxılı anbarda gizlədənə camaat lənət oxuyar,  </div><div class='q'>Onu satanın başına bərəkət yağar.   </div><div class='b'> &#160; </div> <div class='q'> <span class="verse" id="V27">27&#160;</span>Səylə yaxşılığın ardınca gedən lütf axtarar,  </div><div class='q'>Şər ardınca düşən isə başını bəlaya salar.   </div><div class='b'> &#160; </div> <div class='q'> <span class="verse" id="V28">28&#160;</span>Sərvətinə güvənənlər yıxılar,  </div><div class='q'>Salehlər isə yaşıl yarpaq kimi təzələnər.   </div><div class='b'> &#160; </div> <div class='q'> <span class="verse" id="V29">29&#160;</span>Külfətini əzaba salanın nəsibi yel tək sovrular,  </div><div class='q'>Qəlbində hikmət olana səfeh qul olar.   </div><div class='b'> &#160; </div> <div class='q'> <span class="verse" id="V30">30&#160;</span>Salehin barı həyat ağacıdır,  </div><div class='q'>Hikmətli insan canları qurtarar.   </div><div class='b'> &#160; </div> <div class='q'> <span class="verse" id="V31">31&#160;</span> Əgər bu dünyada salehlərə belə, cəza verilirsə,  </div><div class='q'>Pislərə, günahkarlara gör nə qədər cəza verilər!   </div><div class='b'> &#160; </div> 