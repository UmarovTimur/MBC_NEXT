<div class='s'>Tələlərdən ehtiyatlı ol </div> <div class='q'> <span class="verse" id="V1">1&#160;</span>Oğlum, qonşuna zamin durub,  </div><div class='q'>Yadlarla əlbir olub,   </div><div class='q'> <span class="verse" id="V2">2&#160;</span>Ağzından çıxan sözlərlə tələyə düşmüsənsə,  </div><div class='q'>Ağzından çıxan sözlərlə ələ keçmisənsə,   </div><div class='q'> <span class="verse" id="V3">3&#160;</span>Demək bu qonşunun əlinə düşmüsən.  </div><div class='q'>Oğlum, çalış, özünü qurtar:  </div><div class='q'>Get onun ayağına düş, yalvar-yaxar.   </div><div class='q'> <span class="verse" id="V4">4&#160;</span>Qoy gözünə yuxu getməsin,  </div><div class='q'>Kirpiklərin ağırlaşmasın.   </div><div class='q'> <span class="verse" id="V5">5&#160;</span>Özünü ovçunun əlindən ceyran kimi,  </div><div class='q'>Quşbazın əlindən quş kimi qurtar.   </div><div class='b'> &#160; </div> <div class='q'> <span class="verse" id="V6">6&#160;</span>Ey tənbəl, qarışqalara diqqət yetir,  </div><div class='q'>Onların həyatından ibrət götür.   </div><div class='q'> <span class="verse" id="V7">7&#160;</span>Onların nə başçıları var,  </div><div class='q'>Nə nəzarətçiləri, nə də hökmdarları.   </div><div class='q'> <span class="verse" id="V8">8&#160;</span>Yayda azuqələrini yığar,  </div><div class='q'>Biçin vaxtı özlərinə yem toplayarlar.   </div><div class='q'> <span class="verse" id="V9">9&#160;</span>Ey tənbəl, nə qədər yatacaqsan?  </div><div class='q'>Nə vaxt yuxudan oyanacaqsan?   </div><div class='q'> <span class="verse" id="V10">10&#160;</span> Bir az da uzanıb yuxuya dalsan,  </div><div class='q'>Əl-qolunu uzadaraq yatsan,   </div><div class='q'> <span class="verse" id="V11">11&#160;</span>Yoxsulluq soyğunçu kimi üstünə gələr,  </div><div class='q'>Ehtiyac quldur kimi sənə hücum çəkər.   </div><div class='b'> &#160; </div> <div class='q'> <span class="verse" id="V12">12&#160;</span>Yaramaz adam – şər insan  </div><div class='q'>Əyri danışaraq dolanar,   </div><div class='q'> <span class="verse" id="V13">13&#160;</span>Göz vurar, ayaqları ilə işarə edər,  </div><div class='q'>Barmaqları ilə göstərər.   </div><div class='q'> <span class="verse" id="V14">14&#160;</span>Qəlbinin məkrli niyyəti var,  </div><div class='q'>Həmişə şər qurar, nifaq salar.   </div><div class='q'> <span class="verse" id="V15">15&#160;</span>Ona görə başına qəfildən bəla gələr,  </div><div class='q'>Birdən yıxılıb çarəsiz qalar.   </div><div class='b'> &#160; </div> <div class='q'> <span class="verse" id="V16">16&#160;</span>Rəbbin zəhləsi altı şeydən gedir,  </div><div class='q'>Yeddi şey var, ondan ikrah edir:   </div><div class='q'> <span class="verse" id="V17">17&#160;</span>Təkəbbürlə baxan gözlər;  </div><div class='q'>Yalan danışan dil;  </div><div class='q'>Nahaq qan tökən əllər;   </div><div class='q'> <span class="verse" id="V18">18&#160;</span>Məqsədi şər olan ürək;  </div><div class='q'>Şərə çatmaq üçün qaçan ayaqlar;   </div><div class='q'> <span class="verse" id="V19">19&#160;</span>Nəfəsini yalanla çıxaran yalançı şahid;  </div><div class='q'>Qardaşlar arasında nifaq salan şəxs.   </div><div class='s'>Zinaya qarşı xəbərdarlıq </div> <div class='q'> <span class="verse" id="V20">20&#160;</span>Oğlum, atanın əmrini yerinə yetir,  </div><div class='q'>Ananın öyrətdiklərini atma.   </div><div class='q'> <span class="verse" id="V21">21&#160;</span>Onları qəlbinin başına yapışdır,  </div><div class='q'>Həmişə onları boynuna bağla.   </div><div class='q'> <span class="verse" id="V22">22&#160;</span>Gəzəndə onlar sənə yol göstərər,  </div><div class='q'>Yatanda səni hifz edər,  </div><div class='q'>Oyananda sənə məsləhət verər.   </div><div class='q'> <span class="verse" id="V23">23&#160;</span>Bu əmr çıraqdır, bu təlim nurdur,  </div><div class='q'>Tərbiyə üçün edilən məzəmmət həyat yoludur.   </div><div class='q'> <span class="verse" id="V24">24&#160;</span>Bunlar səni pozğun qadından,  </div><div class='q'>Şirindilli yad arvaddan qoruyar.   </div><div class='q'> <span class="verse" id="V25">25&#160;</span>Onun gözəlliyinə aşiq olma,  </div><div class='q'>Onun kirpiklərinin əsiri olma.   </div><div class='q'> <span class="verse" id="V26">26&#160;</span>Fahişənin üzündən insan bir tikə çörəyə möhtac qalar,  </div><div class='q'>Kiminsə zinakar arvadı insanın qiymətli canını ovlar.   </div><div class='q'> <span class="verse" id="V27">27&#160;</span>Bir kişi qoynuna od alanda  </div><div class='q'>Əyin-başı yanmazmı?   </div><div class='q'> <span class="verse" id="V28">28&#160;</span>Köz üzərində gəzənin  </div><div class='q'>Ayaqları bişməzmi?   </div><div class='q'> <span class="verse" id="V29">29&#160;</span>Qonşusunun arvadının yanına girənin də halı belədir,  </div><div class='q'>O qadına toxunan cəzasını çəkər.   </div><div class='b'> &#160; </div> <div class='q'> <span class="verse" id="V30">30&#160;</span>Qarnını doydurmaq üçün ac oğru oğurlarsa,  </div><div class='q'>Kimsə onu qınamaz.   </div><div class='q'> <span class="verse" id="V31">31&#160;</span>Amma onu tutsalar, yeddi qat ödəməlidir,  </div><div class='q'>Evinin var-yoxunu verməlidir.   </div><div class='q'> <span class="verse" id="V32">32&#160;</span>Qadınla zina edən qanmazdır,  </div><div class='q'>Özünü məhv etmək istəyən belə edər.   </div><div class='q'> <span class="verse" id="V33">33&#160;</span>Bu kişinin nəsibi kötək, şərəfsizlikdir,  </div><div class='q'>Biabırçılığı üzərindən silinməz.   </div><div class='q'> <span class="verse" id="V34">34&#160;</span>Çünki ərini qeyrət coşdurar,  </div><div class='q'>Ondan amansızcasına qisas alar.   </div><div class='q'> <span class="verse" id="V35">35&#160;</span>Heç nə ilə ərinin qarşısını almaq olmaz,  </div><div class='q'>Nə verilsə belə, o razılaşmaz.   </div>