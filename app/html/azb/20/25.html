<div class='s'>Süleymanın məsəllərinin davamı </div> <div class='p'> <span class="verse" id="V1">1&#160;</span>Bunlar da Süleymanın məsəlləridir. Yəhuda padşahı Xizqiyanın adamları bir yerə yığılıb bunların üzünü köçürtdü.   </div><div class='b'> &#160; </div> <div class='q'> <span class="verse" id="V2">2&#160;</span>Allahın işlərinin müəmması Onu şərəfləndirər,  </div><div class='q'>Bu işləri aşkar etmək padşahlara şərəf gətirər.   </div><div class='b'> &#160; </div> <div class='q'> <span class="verse" id="V3">3&#160;</span>Göyün yüksəkliyini, yerin dərinliyini,  </div><div class='q'>Padşahın da qəlbindən keçənləri bilmək olmaz.   </div><div class='b'> &#160; </div> <div class='q'> <span class="verse" id="V4">4&#160;</span>Tullantını gümüşdən ayırsan,  </div><div class='q'>Zərgərə əl işi qalar.   </div><div class='q'> <span class="verse" id="V5">5&#160;</span>Əgər şər adam padşahın yanından ayrılarsa,  </div><div class='q'>Taxtı salehliklə möhkəmlənər.   </div><div class='b'> &#160; </div> <div class='q'> <span class="verse" id="V6">6&#160;</span> Padşahın hüzurunda özünü ucaltma,  </div><div class='q'>Rütbəlilərin yanında dayanma.   </div><div class='q'> <span class="verse" id="V7">7&#160;</span>Çünki «buyur yuxarı» dəvətini almaq  </div><div class='q'>Bir əsilzadə qarşısında aşağı endirilməkdən yaxşıdır.   </div><div class='b'> &#160; </div> <div class='q'> <span class="verse" id="V8">8&#160;</span>Gördüyün şeylər barədə  </div><div class='q'>Dava yaratmağa tələsmə.  </div><div class='q'>Sonra qonşun səni utandırsa, nə edərsən?   </div><div class='q'> <span class="verse" id="V9">9&#160;</span>Münaqişəni qonşunla özün həll et,  </div><div class='q'>Özgənin sirrini açma.   </div><div class='q'> <span class="verse" id="V10">10&#160;</span>Yoxsa hər eşidən sənə xor baxar,  </div><div class='q'>Bu səni etibardan salar.   </div><div class='b'> &#160; </div> <div class='q'> <span class="verse" id="V11">11&#160;</span>Yerində deyilən sözlər,  </div><div class='q'>Gümüş oymalar içində qızıl almalara bənzər.   </div><div class='b'> &#160; </div> <div class='q'> <span class="verse" id="V12">12&#160;</span>Sözəbaxan insana hikmətlinin məzəmməti  </div><div class='q'>Qızıl sırğa, qızıl bəzək kimidir.   </div><div class='b'> &#160; </div> <div class='q'> <span class="verse" id="V13">13&#160;</span>Biçin zamanı qar kimi sərinlik necədirsə,  </div><div class='q'>Etibarlı elçi də onu göndərən üçün belədir.  </div><div class='q'>O, ağasının ruhunu təzələyir.   </div><div class='b'> &#160; </div> <div class='q'> <span class="verse" id="V14">14&#160;</span>Kim ki vermədiyi bəxşişlərlə öyünür,  </div><div class='q'>Yağışsız buluda və küləyə bənzəyir.   </div><div class='b'> &#160; </div> <div class='q'> <span class="verse" id="V15">15&#160;</span>Səbirlə hökmdarı da inandırmaq olar,  </div><div class='q'>Şirin dil sümükləri belə, yumşaldar.   </div><div class='b'> &#160; </div> <div class='q'> <span class="verse" id="V16">16&#160;</span>Bal tapsan, lazımi qədər ye,  </div><div class='q'>Acgözlüklə yesən, qusarsan.   </div><div class='q'> <span class="verse" id="V17">17&#160;</span>Qonşunun evinə az-az get,  </div><div class='q'>Yoxsa bezər, sənə nifrət edər.   </div><div class='b'> &#160; </div> <div class='q'> <span class="verse" id="V18">18&#160;</span>Kim ki qonşusuna qarşı yalandan şahidlik edir,  </div><div class='q'>Toppuza, qılınca, iti oxa bənzəyir.   </div><div class='b'> &#160; </div> <div class='q'> <span class="verse" id="V19">19&#160;</span>Dar gündə namərdə bel bağlamaq  </div><div class='q'>Çürük dişə, şikəst ayağa güvənməyə bənzəyir.   </div><div class='b'> &#160; </div> <div class='q'> <span class="verse" id="V20">20&#160;</span>Qəlbi qubarlıya nəğmə söyləmək  </div><div class='q'>Soyuq havada lüt qoyulmağa,  </div><div class='q'>Soda üstə sirkə tökülməyə bənzəyir.   </div><div class='b'> &#160; </div> <div class='q'> <span class="verse" id="V21">21&#160;</span> Düşmənin acdırsa, onu yedizdir,  </div><div class='q'>Susuzdursa, ona su ver.   </div><div class='q'> <span class="verse" id="V22">22&#160;</span>Belə etməklə sanki onun başına köz tökərsən,  </div><div class='q'>Bunun əvəzini Rəbdən alarsan.   </div><div class='b'> &#160; </div> <div class='q'> <span class="verse" id="V23">23&#160;</span>Şimal küləyi yağış gətirir,  </div><div class='q'>Qeybətçi dil isə insanın üzünə qəzəb gətirir.   </div><div class='b'> &#160; </div> <div class='q'> <span class="verse" id="V24">24&#160;</span>Davakar arvadla bir evdə yaşamaqdansa  </div><div class='q'>Damın bir küncündə yaşamaq yaxşıdır.   </div><div class='b'> &#160; </div> <div class='q'> <span class="verse" id="V25">25&#160;</span>Susuzluqdan yanana sərin su necədirsə,  </div><div class='q'>Uzaq diyardan gələn xoş xəbər də elədir.   </div><div class='b'> &#160; </div> <div class='q'> <span class="verse" id="V26">26&#160;</span>Əgər saleh insan pis adama təslim olarsa,  </div><div class='q'>Bulanan bulağa, murdarlanan quyuya bənzəyir.   </div><div class='b'> &#160; </div> <div class='q'> <span class="verse" id="V27">27&#160;</span>Qədərindən çox bal yemək xeyirli olmadığı kimi  </div><div class='q'>Tərifə uymaq da yaxşı deyil.   </div><div class='b'> &#160; </div> <div class='q'> <span class="verse" id="V28">28&#160;</span>Nəfsini saxlaya bilməyən  </div><div class='q'>Dağılmış, hasarsız şəhərə bənzəyir.   </div><div class='b'> &#160; </div> 