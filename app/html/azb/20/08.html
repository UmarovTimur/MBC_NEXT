<div class='s'>Hikmətin nitqi </div> <div class='q'> <span class="verse" id="V1">1&#160;</span> Məgər hikmət çağırmırmı,  </div><div class='q'>Məgər dərrakə səsləmirmi   </div><div class='q'> <span class="verse" id="V2">2&#160;</span>Uca yerlərdə, yol kənarında,  </div><div class='q'>Yollar ayrıcında dayanıb?   </div><div class='q'> <span class="verse" id="V3">3&#160;</span>Darvazaların yanında, şəhərin qarşısında,  </div><div class='q'>Qapıların kandarında çağırır:   </div><div class='q'> <span class="verse" id="V4">4&#160;</span>«Ey insanlar, mən sizi səsləyirəm,  </div><div class='q'>Ey bəşər övladları, sizə xitab edirəm.   </div><div class='q'> <span class="verse" id="V5">5&#160;</span>Ey cahillər, uzaqgörən olun,  </div><div class='q'>Ey axmaqlar, ağıllanın.   </div><div class='q'> <span class="verse" id="V6">6&#160;</span>Dinləyin, əla şeylərdən danışıram,  </div><div class='q'>Dilimdən düz sözlər çıxır.   </div><div class='q'> <span class="verse" id="V7">7&#160;</span>Ağzım həqiqət söyləyir,  </div><div class='q'>Dilim şərdən iyrənir.   </div><div class='q'> <span class="verse" id="V8">8&#160;</span>Ağzımdan yalnız salehlik sözləri çıxır,  </div><div class='q'>Sözlərimdə nə əyrilik, nə də ki yalan var.   </div><div class='q'> <span class="verse" id="V9">9&#160;</span>Anlayanlar üçün hər şey aydındır,  </div><div class='q'>Bilik qazananlar üçün bu bir həqiqətdir.   </div><div class='q'> <span class="verse" id="V10">10&#160;</span>Gümüşü yox, tərbiyəmi qəbul edin,  </div><div class='q'>Saf qızıldan çox biliyi seçin.   </div><div class='q'> <span class="verse" id="V11">11&#160;</span>Çünki hikmət yaqutdan qiymətlidir,  </div><div class='q'>İnsanın könlü istəyən şeylər ona tay deyil.   </div><div class='b'> &#160; </div> <div class='q'> <span class="verse" id="V12">12&#160;</span>Mən hikmətəm, uzaqgörənlik məndə məskən salıb,  </div><div class='q'>Biliyi, dərrakəni tapmışam.   </div><div class='q'> <span class="verse" id="V13">13&#160;</span>Rəbb qorxusu pisliyə nifrət etməkdir,  </div><div class='q'>Lovğalığa, təkəbbürə, pis yola,  </div><div class='q'>Hiyləli dilə nifrət edərəm.   </div><div class='q'> <span class="verse" id="V14">14&#160;</span>Nəsihət, sağlam şüur mənimdir,  </div><div class='q'>İdrak mənəm, qüvvəm var.   </div><div class='q'> <span class="verse" id="V15">15&#160;</span>Mənim vasitəmlə şahlar hökmranlıq edir,  </div><div class='q'>Hökmdarlar ədalətli fərman verir.   </div><div class='q'> <span class="verse" id="V16">16&#160;</span>Ədalətli hakim olan bütün başçılar və əsilzadələr  </div><div class='q'>Mənim vasitəmlə hökm verir.   </div><div class='q'> <span class="verse" id="V17">17&#160;</span>Məni sevənləri sevirəm,  </div><div class='q'>Məni səylə axtaran tapır.   </div><div class='q'> <span class="verse" id="V18">18&#160;</span>Sərvət və şərəf,  </div><div class='q'>Dağılmaz var-dövlət və salehlik yanımdadır.   </div><div class='q'> <span class="verse" id="V19">19&#160;</span>Barım qızıldan, saf qızıldan dəyərlidir,  </div><div class='q'>Bəhərim gümüşdən qiymətlidir.   </div><div class='q'> <span class="verse" id="V20">20&#160;</span>Mən salehlik yolunda,  </div><div class='q'>Ədalət yollarının ortasında gəzərəm.   </div><div class='q'> <span class="verse" id="V21">21&#160;</span>Məni sevənləri sərvətə çatdıraram,  </div><div class='q'>Xəzinələrini dolduraram.   </div><div class='b'> &#160; </div> <div class='q'> <span class="verse" id="V22">22&#160;</span> Rəbb Öz yolunun başlanğıcında,  </div><div class='q'>Hər işindən əvvəl mənə malik oldu.   </div><div class='q'> <span class="verse" id="V23">23&#160;</span>Yaradılışın əzəlindən,  </div><div class='q'>Dünya yaranmazdan əvvəl mən var idim.   </div><div class='q'> <span class="verse" id="V24">24&#160;</span>Dərin sular olmazdan əvvəl,  </div><div class='q'>Bol sulu çeşmələr olmazdan əvvəl doğulmuşam.   </div><div class='q'> <span class="verse" id="V25">25&#160;</span>Dağlar yaradılmazdan əvvəl,  </div><div class='q'>Təpələr mövcud olmazdan əvvəl təvəllüd tapmışam.   </div><div class='q'> <span class="verse" id="V26">26&#160;</span>Rəbb dünyanı, çölü-düzü, torpaqları yaradanda,   </div><div class='q'> <span class="verse" id="V27">27&#160;</span>Göyləri yaradanda,  </div><div class='q'>Dərinliyin üzü üstündə bir dairə çəkəndə,   </div><div class='q'> <span class="verse" id="V28">28&#160;</span>Buludları yuxarıda yerləşdirəndə,  </div><div class='q'>Dərinlikdə bulaqları bağlayanda,   </div><div class='q'> <span class="verse" id="V29">29&#160;</span>Sular əmrindən çıxmasın deyə dənizə sədd çəkəndə,  </div><div class='q'>Yerin bünövrələrini təyin edəndə   </div><div class='q'> <span class="verse" id="V30">30&#160;</span>Rəbbin yanında memar idim.  </div><div class='q'>Hər gün fərəhlənirdim,  </div><div class='q'>Hüzurunda həmişə sevinirdim.   </div><div class='q'> <span class="verse" id="V31">31&#160;</span>Yaratdığı aləmə görə sevinirdim,  </div><div class='q'>Bəşər övladlarına görə fərəhlənirdim.   </div><div class='b'> &#160; </div> <div class='q'> <span class="verse" id="V32">32&#160;</span>İndi, ey övladlar, mənə qulaq asın:  </div><div class='q'>Yoluma bağlı qalan nə bəxtiyardır!   </div><div class='q'> <span class="verse" id="V33">33&#160;</span>Verdiyim tərbiyəyə qulaq asın,  </div><div class='q'>Hikmət alın, onu bir tərəfə atmayın.   </div><div class='q'> <span class="verse" id="V34">34&#160;</span>Mənə qulaq asan,  </div><div class='q'>Hər gün darvazalarım qarşısında duran,  </div><div class='q'>Qapılarımda dayanıb gözləyən nə bəxtiyardır!   </div><div class='q'> <span class="verse" id="V35">35&#160;</span>Çünki məni tapan həyat tapar,  </div><div class='q'>Rəbbi razı salar.   </div><div class='q'> <span class="verse" id="V36">36&#160;</span>Məni əldən verən canına qəsd edər,  </div><div class='q'>Mənə nifrət edənlərin hamısı ölümü sevər».   </div>