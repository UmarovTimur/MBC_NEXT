<div class='s'>Hikmətin üstünlüyü </div> <div class='q'> <span class="verse" id="V1">1&#160;</span>Ey oğullar, atanızın verdiyi tərbiyə qulağınızda qalsın,  </div><div class='q'>İdrakı dərk etmək üçün diqqətli olun.   </div><div class='q'> <span class="verse" id="V2">2&#160;</span>Çünki sizə yaxşı dərs verirəm,  </div><div class='q'>Təlimimi atmayın.   </div><div class='q'> <span class="verse" id="V3">3&#160;</span>Mən ata ocağında uşaq olanda,  </div><div class='q'>Anamın yeganə balası olanda   </div><div class='q'> <span class="verse" id="V4">4&#160;</span>Atam mənə təlim verərək dedi:  </div><div class='q'>«Qoy qəlbin sözümə möhkəm bağlansın,  </div><div class='q'>Əmrlərimə əməl et ki, ömrün uzun olsun.   </div><div class='q'> <span class="verse" id="V5">5&#160;</span>Hikmət qazan, idrak qazan,  </div><div class='q'>Sözlərimi unutma, sözümdən çıxma.   </div><div class='q'> <span class="verse" id="V6">6&#160;</span>Hikmətdən ayrılmasan, o səni qoruyar,  </div><div class='q'>Əgər onu sevsən, səni saxlayar.   </div><div class='q'> <span class="verse" id="V7">7&#160;</span>Hikmət hər şeydən üstündür, gərək onu qazanasan,  </div><div class='q'>İdraka sahib olmaq üçün var-yoxunu verəsən.   </div><div class='q'> <span class="verse" id="V8">8&#160;</span>Onu üstün tutsan, səni ucaldar,  </div><div class='q'>Əgər ona bağlansan, səni şərəfə çatdırar.   </div><div class='q'> <span class="verse" id="V9">9&#160;</span>O sənin başının gözəl çələngi olar,  </div><div class='q'>Başına şərəf tacı qoyar».   </div><div class='b'> &#160; </div> <div class='q'> <span class="verse" id="V10">10&#160;</span>Oğlum, məni dinlə,  </div><div class='q'>Sözlərimi qəbul etsən, ömrünü uzadarsan.   </div><div class='q'> <span class="verse" id="V11">11&#160;</span>Sənə hikmət yolunun təlimini verirəm,  </div><div class='q'>Düz yolda gəzdirirəm.   </div><div class='q'> <span class="verse" id="V12">12&#160;</span>Gedəndə addımların büdrəməz,  </div><div class='q'>Qaçanda ayaqların sürüşməz.   </div><div class='q'> <span class="verse" id="V13">13&#160;</span>Aldığın tərbiyəyə bağlan, ayrılma,  </div><div class='q'>Onu saxla, o sənin həyatındır.   </div><div class='q'> <span class="verse" id="V14">14&#160;</span>Pislərin yoluna ayaq basma,  </div><div class='q'>Şər insanın yolu ilə getmə.   </div><div class='q'> <span class="verse" id="V15">15&#160;</span>Çəkil, bu yolun yaxınından belə, keçmə,  </div><div class='q'>Uzaq dur, başqa bir səmtdən yolu keç.   </div><div class='q'> <span class="verse" id="V16">16&#160;</span>Çünki şər adamlar pislik etməsələr,  </div><div class='q'>Yata bilməzlər.  </div><div class='q'>Kimisə yıxmasalar, yuxuları qaçar.   </div><div class='q'> <span class="verse" id="V17">17&#160;</span>Şərin çörəyini yeyərlər,  </div><div class='q'>Zorakılığın şərabını içərlər.   </div><div class='q'> <span class="verse" id="V18">18&#160;</span>Salehlərin yolu isə dan yeri tək şəfəq saçar,  </div><div class='q'>Nurunu artıraraq gündüzə qovuşar.   </div><div class='q'> <span class="verse" id="V19">19&#160;</span>Pislərinsə yolu zülmətdir,  </div><div class='q'>Onlar nəyə görə büdrədiklərini bilməzlər.   </div><div class='b'> &#160; </div> <div class='q'> <span class="verse" id="V20">20&#160;</span>Oğlum, sözlərimə fikir ver,  </div><div class='q'>Dediklərimə qulaq as.   </div><div class='q'> <span class="verse" id="V21">21&#160;</span>Onları gözlərinin önündən ayırma,  </div><div class='q'>Onları ürəyində qoru.   </div><div class='q'> <span class="verse" id="V22">22&#160;</span>Çünki onları tapanlar  </div><div class='q'>Həyat və cansağlığı tapar.   </div><div class='q'> <span class="verse" id="V23">23&#160;</span>Hər şeydən əvvəl öz ürəyini qoru,  </div><div class='q'>Çünki həyat çeşməsi odur.   </div><div class='q'> <span class="verse" id="V24">24&#160;</span>Əyri danışığı ağzından götür,  </div><div class='q'>Azğın dodaqları özündən uzaqlaşdır.   </div><div class='q'> <span class="verse" id="V25">25&#160;</span>Gözlərin irəliyə baxsın,  </div><div class='q'>Düppədüz qarşına nəzər sal.   </div><div class='q'> <span class="verse" id="V26">26&#160;</span> Getdiyin yolu düzəlt,  </div><div class='q'>Yollarını sahmana sal.   </div><div class='q'> <span class="verse" id="V27">27&#160;</span>Nə sağa, nə də sola dön,  </div><div class='q'>Ayağını pislikdən çək.   </div>