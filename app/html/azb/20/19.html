<div class='q'> <span class="verse" id="V1">1&#160;</span>Kamalla yaşayan yoxsul insan  </div><div class='q'>Şər danışan axmaqdan yaxşıdır.   </div><div class='b'> &#160; </div> <div class='q'> <span class="verse" id="V2">2&#160;</span>Bilik yoxdursa, həvəs yaxşılıq edə bilməz.  </div><div class='q'>Tələsən tərsə düşər.   </div><div class='b'> &#160; </div> <div class='q'> <span class="verse" id="V3">3&#160;</span>İnsan öz səfehliyi ilə yolunu alt-üst edər,  </div><div class='q'>Ürəyində isə Rəbbə hiddətlənər.   </div><div class='b'> &#160; </div> <div class='q'> <span class="verse" id="V4">4&#160;</span>Var-dövlət dost artırar,  </div><div class='q'>Kasıbı isə dostları atar.   </div><div class='b'> &#160; </div> <div class='q'> <span class="verse" id="V5">5&#160;</span>Yalançı şahid cəzasız qalmaz,  </div><div class='q'>Yalandan üzə duran qurtuluş tapmaz.   </div><div class='b'> &#160; </div> <div class='q'> <span class="verse" id="V6">6&#160;</span>Çoxları nəcabətlinin üzünü görmək istər,  </div><div class='q'>Səxavətli adamla çoxları dostluq edər.   </div><div class='b'> &#160; </div> <div class='q'> <span class="verse" id="V7">7&#160;</span>Yoxsuldan qardaşının da zəhləsi gedər,  </div><div class='q'>Dostları ondan lap uzaq gəzər,  </div><div class='q'>Yalvararaq ardınca düşsə də, yaxınına gəlməz.   </div><div class='b'> &#160; </div> <div class='q'> <span class="verse" id="V8">8&#160;</span>Anlayış qazanan öz canını sevər,  </div><div class='q'>Dərrakəyə bağlanan uğur qazanar.   </div><div class='b'> &#160; </div> <div class='q'> <span class="verse" id="V9">9&#160;</span>Yalançı şahid cəzasız qalmaz,  </div><div class='q'>Yalandan üzə duran həlak olar.   </div><div class='b'> &#160; </div> <div class='q'> <span class="verse" id="V10">10&#160;</span>Axmağa dəbdəbəli həyat yaraşmadığı kimi  </div><div class='q'>Qulun ağalara hökm etməsi də yaraşmaz.   </div><div class='b'> &#160; </div> <div class='q'> <span class="verse" id="V11">11&#160;</span>İnsanın ağlı hiddəti ləngidər,  </div><div class='q'>Başqasının günahını bağışlamaq ona şərəf gətirər.   </div><div class='b'> &#160; </div> <div class='q'> <span class="verse" id="V12">12&#160;</span>Padşahın qəzəbi aslan nərəsinə bənzər,  </div><div class='q'>Razılığı çəmənə düşən şehə bənzər.   </div><div class='b'> &#160; </div> <div class='q'> <span class="verse" id="V13">13&#160;</span>Axmaq oğul atasına bəla olar,  </div><div class='q'>Davakar arvad kəsilməyən damcıya oxşar.   </div><div class='b'> &#160; </div> <div class='q'> <span class="verse" id="V14">14&#160;</span>İnsana ev, var-dövlət atalardan miras qalar,  </div><div class='q'>Ağıllı arvadı isə Rəbb nəsib edər.   </div><div class='b'> &#160; </div> <div class='q'> <span class="verse" id="V15">15&#160;</span>Tənbəllik insana dərin yuxu gətirər,  </div><div class='q'>Avaralıq insanı ac qoyar.   </div><div class='b'> &#160; </div> <div class='q'> <span class="verse" id="V16">16&#160;</span>Əmrə əməl edən canını saxlar,  </div><div class='q'>Yoluna baxmayan həlak olar.   </div><div class='b'> &#160; </div> <div class='q'> <span class="verse" id="V17">17&#160;</span>Kasıba səxavət göstərən sanki Rəbbə borc verər,  </div><div class='q'>Çünki onun əvəzi Rəbdən gələr.   </div><div class='b'> &#160; </div> <div class='q'> <span class="verse" id="V18">18&#160;</span>Ümid varkən oğluna tərbiyə ver,  </div><div class='q'>Ölümünə bais olma.   </div><div class='b'> &#160; </div> <div class='q'> <span class="verse" id="V19">19&#160;</span>Kəmhövsələ insan cəriməyə düşər,  </div><div class='q'>Onu qurtarsan belə, yenə də davam edər.   </div><div class='b'> &#160; </div> <div class='q'> <span class="verse" id="V20">20&#160;</span>Nəsihətə qulaq as, tərbiyəni qəbul et,  </div><div class='q'>Bunun nəticəsində hikmətli olarsan.   </div><div class='b'> &#160; </div> <div class='q'> <span class="verse" id="V21">21&#160;</span>İnsanın qəlbində çox amalı var,  </div><div class='q'>Amma Rəbbin niyyəti həyata keçər.   </div><div class='b'> &#160; </div> <div class='q'> <span class="verse" id="V22">22&#160;</span>İnsan etibar arzular,  </div><div class='q'>Yoxsul adam fırıldaqçıdan yaxşıdır.   </div><div class='b'> &#160; </div> <div class='q'> <span class="verse" id="V23">23&#160;</span>Rəbb qorxusu insana həyat verər,  </div><div class='q'>Ona şər yaxınlaşmaz, tox yatar.   </div><div class='b'> &#160; </div> <div class='q'> <span class="verse" id="V24">24&#160;</span>Tənbəl əlini qabda olana batırar,  </div><div class='q'>Ağzına belə, aparmaz.   </div><div class='b'> &#160; </div> <div class='q'> <span class="verse" id="V25">25&#160;</span>Rişxəndçini döysən, cahil insan uzaqgörən olar,  </div><div class='q'>Dərrakəlini danlasan, biliyini artırar.   </div><div class='b'> &#160; </div> <div class='q'> <span class="verse" id="V26">26&#160;</span>Kim ki atasını soyub, anasını qovar,  </div><div class='q'>Xəcalət gətirən övladdır, ad batırar.   </div><div class='b'> &#160; </div> <div class='q'> <span class="verse" id="V27">27&#160;</span>Oğlum, bilik verən sözlərdən dönmək istəsən,  </div><div class='q'>Tərbiyəyə qulaq asmaqdan vaz keç!   </div><div class='b'> &#160; </div> <div class='q'> <span class="verse" id="V28">28&#160;</span>Yaramaz şahid ədalətə rişxənd edər,  </div><div class='q'>Pislərin ağzı acgözlüklə şəri yeyər.   </div><div class='b'> &#160; </div> <div class='q'> <span class="verse" id="V29">29&#160;</span>Rişxəndçilər üçün məhkəmə,  </div><div class='q'>Axmaqların kürəyi üçün kötək hazırlanar.   </div><div class='b'> &#160; </div> 