<div class='s'>Dənizdən çıxan vəhşi heyvan </div> <div class='p'> <span class="verse" id="V1">1&#160;</span>Dənizdən çıxan on buynuzlu və yeddi başlı bir vəhşi heyvan gördüm. Onun buynuzlarının üstündə on kiçik tac var idi, başlarının üzərində isə küfr olan adlar yazılmışdı.   <span class="verse" id="V2">2&#160;</span>Gördüyüm vəhşi heyvan bəbirə oxşayırdı. Onun ayaqları ayı ayaqları kimi, ağzı da aslan ağzı kimi idi. Əjdaha ona öz gücünü, taxtını və böyük səlahiyyət verdi.   <span class="verse" id="V3">3&#160;</span>Vəhşi heyvanın başlarından biri sanki ölümcül yaralanmışdı, ancaq o, ölümcül yarasından sağaldı. Bütün yer üzü heyrət içində vəhşi heyvanın ardınca getdi.   <span class="verse" id="V4">4&#160;</span>Əjdahaya səcdə etdilər, çünki vəhşi heyvana səlahiyyət verən o idi. Həmçinin vəhşi heyvana səcdə edib dedilər: «Kim bu vəhşi heyvana tay olar və onunla döyüşə bilər?»   </div><div class='p'> <span class="verse" id="V5">5&#160;</span>Vəhşi heyvana lovğa və küfr danışan bir ağız da verildi. Həm də ona səlahiyyətini qırx iki ay icra etmək izni verildi.   <span class="verse" id="V6">6&#160;</span>O, ağzını açdı ki, Allaha küfr etsin, Onun adına, həmçinin məskəninə, yəni göydə məskən salanlara küfr söyləsin.   <span class="verse" id="V7">7&#160;</span>Ona izin verildi ki, müqəddəslərlə döyüşüb onlara qalib gəlsin. Həmçinin ona bütün tayfalar, xalqlar, dillər və millətlər üzərində səlahiyyət verildi.   <span class="verse" id="V8">8&#160;</span>Kəsilmiş Quzunun həyat kitabına dünya yaranandan bəri adı yazılanlardan savayı, yer üzündə yaşayanların hamısı ona səcdə edəcək.   </div><div class='p'> <span class="verse" id="V9">9&#160;</span>Kimin qulağı var, qoy eşitsin.   </div><div class='q'> <span class="verse" id="V10">10&#160;</span>Kim əsir olmalıdırsa,  </div><div class='q'>Əsirliyə gedir,  </div><div class='q'>Kim qılıncla öldürülməlidirsə,  </div><div class='q'>Qılıncla öldürülür.  </div><div class='m'>Gərək müqəddəslərin dözümü və imanı olsun.   </div><div class='s'>Yerdən çıxan vəhşi heyvan </div> <div class='p'> <span class="verse" id="V11">11&#160;</span>Mən yerdən çıxan başqa bir vəhşi heyvan da gördüm. Onun quzu buynuzuna oxşayan iki buynuzu var idi, amma əjdaha kimi danışırdı.   <span class="verse" id="V12">12&#160;</span>O, birinci vəhşi heyvanın bütün səlahiyyətini onun önündə icra edir, yer üzünü və orada yaşayanları ölümcül yarasından sağalan həmin vəhşi heyvana səcdə etməyə məcbur edir.   <span class="verse" id="V13">13&#160;</span>İkinci vəhşi heyvan böyük əlamətlər göstərir, hətta insanların önündə göydən yerə od yağdırır.   <span class="verse" id="V14">14&#160;</span>Birinci vəhşi heyvanın önündə göstərilməsinə izin verilmiş əlamətlərlə yer üzündə yaşayanları aldadaraq onlara deyir ki, qılıncla yaralanan, amma sağ qalan həmin vəhşi heyvanın surətini yaratsınlar.   <span class="verse" id="V15">15&#160;</span>Ona həmin vəhşi heyvanın surətinə nəfəs vermək qüdrəti verildi ki, bu surət də danışsın və ona səcdə etməyən hər kəsin öldürülməsini əmr etsin.   <span class="verse" id="V16">16&#160;</span>İkinci vəhşi heyvan hamını – böyükləri və kiçikləri, varlıları və yoxsulları, azadları və qulları məcbur edir ki, sağ əlləri yaxud alınları damğalansın.   <span class="verse" id="V17">17&#160;</span>Beləcə bu damğanı, yəni həmin vəhşi heyvanın adını ya da adını təmsil edən sayı daşımayan bir kəsə alıb-satmağa icazə verilmir.   <span class="verse" id="V18">18&#160;</span>Bu işdə müdrik olmaq lazımdır. Kimin ağlı var, qoy bu vəhşi heyvana məxsus sayı hesablasın, çünki bu bir insanın sayıdır. Onun sayı altı yüz altmış altıdır.   </div>