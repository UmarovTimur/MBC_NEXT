<div class='s'>Yeni göy və yeni yer </div> <div class='p'> <span class="verse" id="V1">1&#160;</span>Mən yeni bir göy və yeni bir yer gördüm. Çünki əvvəlki yerlə əvvəlki göy keçib getmişdi, dəniz də artıq yox idi.   <span class="verse" id="V2">2&#160;</span>Mən müqəddəs şəhərin – yeni Yerusəlimin göydən, Allahın yanından endiyini gördüm. Şəhər öz bəyi üçün bəzədilmiş gəlin kimi hazırlanmışdı.   <span class="verse" id="V3">3&#160;</span>Taxtdan belə deyən uca bir səs eşitdim: «Budur, Allahın məskəni insanların arasındadır. Allah onlarla birgə məskən salacaq; onlar Onun xalqı olacaq, Allah Özü onların Allahı olaraq aralarında yaşayacaq.   <span class="verse" id="V4">4&#160;</span>Allah onların bütün göz yaşlarını siləcək. Artıq ölüm olmayacaq. Yas, nalə və ağrı bir daha olmayacaq. Çünki əvvəlki şeylər keçib getdi».   </div><div class='p'> <span class="verse" id="V5">5&#160;</span>Taxtda Oturan dedi: «Budur, Mən hər şeyi yenidən qururam». Yenə dedi: «Yaz, çünki bu sözlər etibarlı və həqiqidir».   <span class="verse" id="V6">6&#160;</span>O mənə dedi: «Tamam oldu! Alfa və Omeqa, Başlanğıc və Axır Mənəm. Mən susayana həyat suyunun qaynağından müftə su verəcəyəm.   <span class="verse" id="V7">7&#160;</span>Qalib gələn bunları irs alacaq; “Mən ona Allah, o isə Mənə oğul olacaq”.   <span class="verse" id="V8">8&#160;</span>Qorxaqların, imansızların, iyrənclərin, qatillərin, əxlaqsızların, sehrbazların, bütpərəstlərin və bütün yalançıların aqibəti isə od və kükürdlə yanan göldə olacaq; bu, ikinci ölümdür».   </div><div class='s'>Yeni Yerusəlim </div> <div class='p'> <span class="verse" id="V9">9&#160;</span>Son yeddi bəla ilə dolu yeddi nimçəsi olan yeddi mələkdən biri gəlib mənimlə danışaraq dedi: «Gəl, mən sənə Quzunun arvadı olacaq gəlini göstərim».   <span class="verse" id="V10">10&#160;</span>O məni Ruhda böyük və uca bir dağın başına apardı. Oradan mənə göydən, Allahın yanından enən müqəddəs şəhəri, Yerusəlimi göstərdi.   <span class="verse" id="V11">11&#160;</span>Allahın ehtişamı orada idi; oradakı işıq ən qiymətli daş – büllur yəşəm daşı kimi parıldayırdı.   <span class="verse" id="V12">12&#160;</span>Oranın böyük və uca divarı, on iki darvazası var idi. Darvazalarda on iki mələk durmuşdu. Darvazaların üstündə İsrailin on iki qəbiləsinin adı həkk olunmuşdu.   <span class="verse" id="V13">13&#160;</span>Şərqdə üç darvaza, şimalda üç darvaza, cənubda üç darvaza və qərbdə üç darvaza var idi.   <span class="verse" id="V14">14&#160;</span>Şəhər divarının on iki təməli var idi və təməllərin üstündə Quzunun On İki həvarisinin adı var idi.   </div><div class='p'> <span class="verse" id="V15">15&#160;</span>Mənimlə danışan mələyin əlində şəhəri, oranın darvazalarını və divarını ölçmək üçün bir qızıl ölçü qamışı var idi.   <span class="verse" id="V16">16&#160;</span>Şəhər dördbucaqlı şəklində idi və oranın uzunluğu eninə bərabərdir. Mələk qamışla şəhəri ölçdü: oranın uzunluğu, eni və hündürlüyü bərabər olub 12 000 stadi idi.   <span class="verse" id="V17">17&#160;</span>O, şəhərin divarını da ölçdü: onun hündürlüyü mələyin istifadə etdiyi insan ölçüsünə görə 144 qulac idi.   <span class="verse" id="V18">18&#160;</span>Divar yəşəm daşından tikilmişdi, şəhər isə şəffaf şüşəyə bənzər saf qızıldan idi.   <span class="verse" id="V19">19&#160;</span>Şəhər divarının təməlləri hər cür qiymətli daşla – birinci təməl yəşəmlə, ikincisi göy yaqutla, üçüncüsü əqiqlə, dördüncüsü zümrüdlə,   <span class="verse" id="V20">20&#160;</span>beşincisi damarlı əqiqlə, altıncısı qırmızı əqiqlə, yeddincisi sarı yaqutla, səkkizincisi berillə, doqquzuncusu topazla, onuncusu zəbərcədlə, on birincisi sirkonla, on ikincisi ametistlə bəzədilmişdi.   <span class="verse" id="V21">21&#160;</span>On iki darvaza on iki mirvaridən idi, hər darvaza bir mirvaridən düzəldilmişdi. Şəhərin baş küçəsi isə şüşə kimi şəffaf olan xalis qızıldan idi.   </div><div class='p'> <span class="verse" id="V22">22&#160;</span>Mən orada məbəd görmədim, çünki oranın məbədi Külli-İxtiyar Rəbb Allah və Quzudur.   <span class="verse" id="V23">23&#160;</span>Şəhərin işıqlanması üçün nə günəşə, nə də aya ehtiyacı var, çünki Allahın ehtişamı oranı işıqlandırır, Quzu da oranın çırağıdır.   <span class="verse" id="V24">24&#160;</span>Millətlər şəhərin işığında gəzəcək, yer üzünün padşahları cah-calalını oraya gətirəcək.   <span class="verse" id="V25">25&#160;</span>Oranın darvazaları gündüz heç bağlanmayacaq, orada gecə olmayacaq.   <span class="verse" id="V26">26&#160;</span>Millətlərin cah-calal və şərəfi oraya gətiriləcək.   <span class="verse" id="V27">27&#160;</span>Oraya murdar olan heç bir şey, iyrənc iş görən və yalan danışan heç kim əsla girməyəcək, yalnız adları Quzunun həyat kitabına yazılanlar girəcək.   </div>