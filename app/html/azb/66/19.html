<div class='s'>Göydə sevinc </div> <div class='p'> <span class="verse" id="V1">1&#160;</span>Bundan sonra göydə böyük bir kütlənin səsinə bənzər uca bir səs eşitdim. Onlar deyirdi:  </div><div class='q'>«Halleluya!  </div><div class='q'>Xilas, izzət və qüdrət  </div><div class='q'>Allahımıza məxsusdur!   </div><div class='q'> <span class="verse" id="V2">2&#160;</span>Çünki Onun hökmləri  </div><div class='q'>Həqiqi və ədalətlidir.  </div><div class='q'>O, əxlaqsızlığı ilə yer üzünü azdıran  </div><div class='q'>Böyük fahişəni mühakimə etdi,  </div><div class='q'>Öz qullarının qanının qisasını  </div><div class='q'>Ondan aldı».   </div><div class='m'> <span class="verse" id="V3">3&#160;</span>Onlar dedi:  </div><div class='q'>«Halleluya!  </div><div class='q'>Fahişədən çıxan tüstü əbədi olaraq yüksəlir».   </div><div class='m'> <span class="verse" id="V4">4&#160;</span>Onda iyirmi dörd ağsaqqal və dörd canlı məxluq yerə qapanaraq taxtda oturan Allaha səcdə edib dedi:  </div><div class='q'>«Amin! Halleluya!»   </div><div class='m'> <span class="verse" id="V5">5&#160;</span>Taxtdan da belə bir səs gəldi:  </div><div class='q'>«Ey Onun bütün qulları,  </div><div class='q'>Böyükdən kiçiyə qədər  </div><div class='q'>Ondan qorxanlar,  </div><div class='q'>Allahımızı mədh edin!»   </div><div class='p'> <span class="verse" id="V6">6&#160;</span>Mən böyük bir kütlənin, gur suların və güclü göy gurultusunun səsinə bənzər bir səs də eşitdim. Bu səs deyirdi:  </div><div class='q'>«Halleluya!  </div><div class='q'>Çünki Külli-İxtiyar Rəbb Allahımız  </div><div class='q'>Padşahlıq taxtına çıxdı!   </div><div class='q'> <span class="verse" id="V7">7&#160;</span>Gəlin sevinib şad olaq,  </div><div class='q'>Onu izzətləndirək!  </div><div class='q'>Çünki Quzunun toyu başlayır.  </div><div class='q'>Gəlini özünü hazırlayıb;   </div><div class='q'> <span class="verse" id="V8">8&#160;</span>Geyinmək üçün ona  </div><div class='q'>Təmiz, parlaq və incə kətan verildi».  </div><div class='m'>İncə kətan müqəddəslərin saleh əməllərinin rəmzidir.   </div><div class='p'> <span class="verse" id="V9">9&#160;</span>Onda mələk mənə dedi: «Yaz: Quzunun toy ziyafətinə dəvət olunanlar nə bəxtiyardır!» Yenə də mənə dedi: «Bunlar Allahın həqiqi sözləridir».   <span class="verse" id="V10">10&#160;</span>Mən ona səcdə etmək üçün ayaqlarına düşdüm. Amma o mənə dedi: «Yox, olmaz! Mən də səninlə və İsa barədə şəhadət edən qardaşlarınla birgə Allahın quluyam. Allaha səcdə et. Çünki İsanın şəhadəti peyğəmbərlərə ilham verir».   </div><div class='s'>Ağ atın Süvarisi </div> <div class='p'> <span class="verse" id="V11">11&#160;</span>Mən gördüm ki, göy yarılıb və orada bir ağ at var. Onun belində oturan Süvari Sadiq və Haqq adlanır və ədalətlə hökm çıxararaq döyüşür.   <span class="verse" id="V12">12&#160;</span>Onun gözləri odlu alova bənzəyir. Başında çoxlu sayda kiçik tac var və üzərində Özündən başqa heç kəsin bilmədiyi bir ad yazılıb.   <span class="verse" id="V13">13&#160;</span>O, qana batmış bir paltar geyinib və Onun adı Allahın Kəlamıdır.   <span class="verse" id="V14">14&#160;</span>Göydə olan ordular ağ, təmiz və incə kətan geyinərək ağ atların belində Onun ardınca gedirdi.   <span class="verse" id="V15">15&#160;</span>Onun ağzından millətlərə zərbə vurmaq üçün iti bir qılınc çıxır. O, «dəmir əsa ilə onlara ağalıq edəcək». Külli-İxtiyar Allahın şiddətli qəzəb şərabının hazırlandığı üzümsıxanı Özü tapdalayacaq.   <span class="verse" id="V16">16&#160;</span>Onun paltarının və budunun üstündə bu ad yazılıb: «Padşahların Padşahı və ağaların Ağası».   </div><div class='p'> <span class="verse" id="V17">17&#160;</span>Günəşdə dayanan bir mələyi də gördüm. O, uca səslə nida edib göyün ortasında uçan bütün quşlara dedi: «Allahın böyük ziyafətinə gəlin. Bir yerə yığılın ki,   <span class="verse" id="V18">18&#160;</span>padşahların, sərkərdələrin, igidlərin ətini, atların və bellərində oturan atlıların ətini, azadların və qulların, böyük və kiçiklərin hamısının ətini yeyəsiniz».   </div><div class='p'> <span class="verse" id="V19">19&#160;</span>Mən gördüm ki, vəhşi heyvan, yer üzünün padşahları və onların orduları atın belində oturan Süvari ilə və Onun qoşunu ilə döyüşməyə toplaşıb.   <span class="verse" id="V20">20&#160;</span>Vəhşi heyvan yaxalandı; onun önündə əlamətlər göstərmiş, bunlarla onun damğasını qəbul edib surətinə səcdə edənləri aldatmış yalançı peyğəmbər də yaxalandı. Hər ikisi diri-diri kükürdlə yanan od gölünə atıldı.   <span class="verse" id="V21">21&#160;</span>Başqaları isə atın belində oturan Süvarinin ağzından çıxan qılıncla həlak oldu. Bütün quşlar da onların ətini yeyib doydu.   </div>