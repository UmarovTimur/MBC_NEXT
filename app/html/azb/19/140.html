<div class='s'>Məzmur 140 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Ya Rəbb, məni şər adamlardan xilas et,  </div><div class='q'>Məni qəddar insanlardan hifz et.   </div><div class='q'> <span class="verse" id="V2">2&#160;</span>Ürəklərində pis niyyətləri var,  </div><div class='q'>Hər gün dava yaradırlar.   </div><div class='q'> <span class="verse" id="V3">3&#160;</span> Kəskin dilləri ilan tək çalar,  </div><div class='q'>Sanki dodaqlarında gürzə zəhəri var. </div><div class='qs'>Sela</div>   <div class='b'> &#160; </div> <div class='q'> <span class="verse" id="V4">4&#160;</span>Ya Rəbb, şər insanın əlindən,  </div><div class='q'>Qəddar insanlardan məni qoru.  </div><div class='q'>İstəyirlər ki, ayağımı büdrətsinlər.   </div><div class='q'> <span class="verse" id="V5">5&#160;</span>Bu təkəbbürlü insanlar mənə tələ qurublar,  </div><div class='q'>Tor atıblar, cələlərini yolumun üstünə qoyublar. </div><div class='qs'>Sela</div>   <div class='b'> &#160; </div> <div class='q'> <span class="verse" id="V6">6&#160;</span>Rəbbə dedim: «Allahım Sənsən,  </div><div class='q'>Ya Rəbb, yalvarıram, Sən məni eşit!   </div><div class='q'> <span class="verse" id="V7">7&#160;</span>Ey Xudavənd Rəbb, Sən qüvvətli Xilaskarımsan,  </div><div class='q'>Döyüş günündə başıma dəbilqə qoymusan.   </div><div class='q'> <span class="verse" id="V8">8&#160;</span>Ya Rəbb, qoy pis adam muradına çatmasın,  </div><div class='q'>Pis niyyətinə imkan vermə, qoy lovğalanmasın». </div><div class='qs'>Sela</div>   <div class='b'> &#160; </div> <div class='q'> <span class="verse" id="V9">9&#160;</span>Ətrafımdakıların ağzından çıxan pis sözlər  </div><div class='q'>Qoy öz başlarına tökülsün!   </div><div class='q'> <span class="verse" id="V10">10&#160;</span>Qoy onların üstünə yanar közlər tökülsün,  </div><div class='q'>Onlar quyuya düşüb, çıxa bilməsin!   </div><div class='q'> <span class="verse" id="V11">11&#160;</span>Qoyma ki bu ölkədə iftiraçı uğur qazansın,  </div><div class='q'>Bəlalar qəddarı vursun, onu ovlasın!   </div><div class='b'> &#160; </div> <div class='q'> <span class="verse" id="V12">12&#160;</span>Bilirəm ki, Rəbb məzlumların məhkəmə işinə baxır,  </div><div class='q'>Fəqirlərə haqq qazandırır.   </div><div class='q'> <span class="verse" id="V13">13&#160;</span>Bəli, salehlər Sənin isminə şükür oxuyacaq,  </div><div class='q'>Əməlisalehlər hüzurunda yaşayacaq.   </div>