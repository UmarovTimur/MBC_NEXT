<div class='s'>Məzmur 35 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Ya Rəbb, mənimlə çəkişənlərlə Sən çəkiş.  </div><div class='q'>Mənimlə döyüşənlərlə Sən döyüş.   </div><div class='q'> <span class="verse" id="V2">2&#160;</span>Qalxan və sipərini əlinə al,  </div><div class='q'>Qalx, mənim imdadıma çat.   </div><div class='q'> <span class="verse" id="V3">3&#160;</span>Nizəni tutub ardımca düşənlərin yolunu kəs,  </div><div class='q'>Qəlbimə söylə: «Səni qurtaran Mənəm».   </div><div class='b'> &#160; </div> <div class='q'> <span class="verse" id="V4">4&#160;</span>Canımın qəsdinə duranlar  </div><div class='q'>Qoy utanıb rüsvay olsunlar,  </div><div class='q'>Mənə qarşı pis niyyəti olanlar  </div><div class='q'>Geri qovulub biabır olsunlar.   </div><div class='q'> <span class="verse" id="V5">5&#160;</span>Saman çöpü tək olsunlar, onları yel sovursun,  </div><div class='q'>Rəbbin mələyi onları silib atsın.   </div><div class='q'> <span class="verse" id="V6">6&#160;</span>Qoy yolları zülmət, sürüşkən olsun,  </div><div class='q'>Qoy Rəbbin mələyi onları qovsun.   </div><div class='q'> <span class="verse" id="V7">7&#160;</span>Çünki nahaq yerə mənə tələ qurdular,  </div><div class='q'>Nahaqdan canım üçün quyu qazdılar.   </div><div class='q'> <span class="verse" id="V8">8&#160;</span>Qoy başlarına qəfil fəlakət gəlsin,  </div><div class='q'>Qurduqları tələyə özləri düşsün,  </div><div class='q'>Hazırladıqları bəlaya düçar olsunlar.   </div><div class='b'> &#160; </div> <div class='q'> <span class="verse" id="V9">9&#160;</span>Onda canım Rəblə şad olacaq,  </div><div class='q'>Məni qurtardığı üçün qəlbim fərəh tapacaq.   </div><div class='q'> <span class="verse" id="V10">10&#160;</span>Bütün varlığımla belə deyəcəyəm:  </div><div class='q'>«Ya Rəbb, Sənin kimisi varmı?  </div><div class='q'>Məzlumu ondan güclünün əlindən,  </div><div class='q'>Məzlumu və fəqiri istismarçının əlindən azad edirsən».   </div><div class='b'> &#160; </div> <div class='q'> <span class="verse" id="V11">11&#160;</span>Amansız şahidlər qalxırlar,  </div><div class='q'>Yalandan üzümə dururlar.   </div><div class='q'> <span class="verse" id="V12">12&#160;</span>Yaxşılığımın əvəzində onlardan yamanlıq görürəm,  </div><div class='q'>Əzizi ölən bir adama bənzəyirəm.   </div><div class='q'> <span class="verse" id="V13">13&#160;</span>Vaxtı ilə onlar xəstələnərkən  </div><div class='q'>Çul geyib, oruc tutub canıma zülm edirdim,  </div><div class='q'>Başımı aşağı salıb dua edirdim.   </div><div class='q'> <span class="verse" id="V14">14&#160;</span>Onları özümə dost və qardaş bilirdim.  </div><div class='q'>Anası üçün yas tutan adam tək  </div><div class='q'>Bükülüb hüznlə gəzirdim.   </div><div class='q'> <span class="verse" id="V15">15&#160;</span>Lakin mən büdrəyərkən  </div><div class='q'>Bir yerə toplaşıb sevindilər.  </div><div class='q'>Tanımadığım əclaflar mənə qarşı toplaşdılar.  </div><div class='q'>Dayanmadan məni didirdilər,   </div><div class='q'> <span class="verse" id="V16">16&#160;</span>Şikəstləri təhqir edən allahsızlar kimi  </div><div class='q'>Mənə dişlərini qıcayırdılar.   </div><div class='b'> &#160; </div> <div class='q'> <span class="verse" id="V17">17&#160;</span>Ey Xudavənd, nə vaxta qədər buna baxacaqsan?  </div><div class='q'>Canımı məhv edilməkdən,  </div><div class='q'>Həyatımı bu gənc aslanlardan qurtar.   </div><div class='q'> <span class="verse" id="V18">18&#160;</span>Çoxlu camaat arasında Sənə şükür edəcəyəm,  </div><div class='q'>Çoxsaylı xalq arasında Sənə həmd edəcəyəm.   </div><div class='b'> &#160; </div> <div class='q'> <span class="verse" id="V19">19&#160;</span> Qoyma haqsız düşmənlərim mənə görə sevinsin,  </div><div class='q'>Mənə nahaqdan nifrət edənlər bir-birinə göz vursun.   </div><div class='q'> <span class="verse" id="V20">20&#160;</span>Çünki onlar sülh üçün danışmırlar,  </div><div class='q'>Sözləri ilə ölkənin dinc sakinlərinə fənd qururlar.   </div><div class='q'> <span class="verse" id="V21">21&#160;</span>Ağızlarını üstümə iri açıb belə deyirlər:  </div><div class='q'>«Aha! Aha! Bax, öz gözümüzlə gördük».   </div><div class='b'> &#160; </div> <div class='q'> <span class="verse" id="V22">22&#160;</span>Ya Rəbb, bunu gördün, indi susma,  </div><div class='q'>Ey Xudavənd, məndən uzaq durma.   </div><div class='q'> <span class="verse" id="V23">23&#160;</span>Ey Xudavənd Allahım, oyan, qalx,  </div><div class='q'>Bu mübarizəmdən qoy mən haqlı çıxım.   </div><div class='q'> <span class="verse" id="V24">24&#160;</span>Ədalətinə görə mənə bəraət qazandır,  </div><div class='q'>Ya Rəbb Allahım, qoyma mənə görə sevinsinlər.   </div><div class='q'> <span class="verse" id="V25">25&#160;</span>Qoyma düşünsünlər: «Aha! Muradımıza çatmışıq!»  </div><div class='q'>Qoyma söyləsinlər: «Onun başını yemişik!»   </div><div class='q'> <span class="verse" id="V26">26&#160;</span>Pis günümə şadlananlar  </div><div class='q'>Qoy utanıb biabır olsunlar,  </div><div class='q'>Qarşımda qürrələnənlər  </div><div class='q'>Xəcalətə, rüsvayçılığa bürünsünlər.   </div><div class='q'> <span class="verse" id="V27">27&#160;</span>Mənim haqlı çıxmağımı istəyənlər  </div><div class='q'>Sevinib Səni mədh etsinlər.  </div><div class='q'>Daim belə söyləsinlər:  </div><div class='q'>«Öz qulunun əmin-amanlığını istəyən Rəbb ucalsın!»   </div><div class='q'> <span class="verse" id="V28">28&#160;</span>Dilim Sənin salehliyindən deyəcək,  </div><div class='q'>Daim Sənə həmd edəcəyəm!   </div>