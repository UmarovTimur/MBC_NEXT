<div class='s'>Məzmur 98 </div> <div class='d'>Məzmur. </div> <div class='q'> <span class="verse" id="V1">1&#160;</span> Rəbbə yeni bir ilahi oxuyun,  </div><div class='q'>Çünki O, xariqələr yaratdı.  </div><div class='q'>O, sağ əli ilə,  </div><div class='q'>Öz müqəddəs qolu ilə zəfərlər qazandı.   </div><div class='q'> <span class="verse" id="V2">2&#160;</span>Rəbb zəfərini bəyan etdi,  </div><div class='q'>Millətlərin gözündə salehliyini aydın göstərdi.   </div><div class='q'> <span class="verse" id="V3">3&#160;</span>İsrail nəslinə  </div><div class='q'>Göstərdiyi məhəbbətini və sədaqətini xatırladı.  </div><div class='q'>Yer üzünün qurtaracağınadək hər yerdə  </div><div class='q'>Allahımızın zəfərini gördü.   </div><div class='b'> &#160; </div> <div class='q'> <span class="verse" id="V4">4&#160;</span>Ey bütün dünya, cuşa gəlib Rəbbə nida et,  </div><div class='q'>Birdən nida edin, mədh, tərənnüm səsini ucaldın!   </div><div class='q'> <span class="verse" id="V5">5&#160;</span>Rəbbi lira ilə –  </div><div class='q'>Lira ilə, ilahi bir səslə tərənnüm edin!   </div><div class='q'> <span class="verse" id="V6">6&#160;</span>Kərənay, şeypur səsi ilə,  </div><div class='q'>Padşah olan Rəbbin hüzurunda cuşa gəlin,  </div><div class='q'>Ona nida edin!   </div><div class='b'> &#160; </div> <div class='q'> <span class="verse" id="V7">7&#160;</span>Qoy dənizin və dənizdəki canlıların,  </div><div class='q'>Yer üzü və orada yaşayanların səsi ucalsın.   </div><div class='q'> <span class="verse" id="V8">8&#160;</span>Onun hüzurunda qoy çaylar əl çalsın,  </div><div class='q'>Dağlar birgə mədh oxusun!   </div><div class='q'> <span class="verse" id="V9">9&#160;</span>Çünki Rəbb dünyaya hökm etmək üçün gəlir.  </div><div class='q'>Yer üzünə ədalətlə,  </div><div class='q'>Xalqlara insafla hökm edəcək!   </div>