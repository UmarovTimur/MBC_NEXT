<div class='mr'>42-72-ci məzmurlar  </div><div class='s'>Məzmur 42 </div> <div class='d'>Musiqi rəhbəri üçün. Qorah övladlarının maskili. </div> <div class='q'> <span class="verse" id="V1">1&#160;</span>Maral axar sulara həsrət qalan kimi,  </div><div class='q'>Ey Allah, könlüm Sənin həsrətini çəkir!   </div><div class='q'> <span class="verse" id="V2">2&#160;</span>Ey var olan Allah, mənim qəlbim Sənin üçün susayıb.  </div><div class='q'>Ay Allah, nə vaxt gəlib hüzurunda görünüm?   </div><div class='q'> <span class="verse" id="V3">3&#160;</span>Göz yaşlarım gecə-gündüz qidam olub,  </div><div class='q'>Daim mənə deyirlər: «Bəs hanı Allahın?»   </div><div class='q'> <span class="verse" id="V4">4&#160;</span>Bunları yadıma salarkən ürəyim üzülür,  </div><div class='q'>Necə də yüksəkdən sevinc, şükür nidalarını söyləyərək  </div><div class='q'>Bayram edən xalqın qarşısında gedərdim,  </div><div class='q'>Onları Allahın evinə aparardım.   </div><div class='b'> &#160; </div> <div class='q'> <span class="verse" id="V5">5&#160;</span>Mənim qəlbim, niyə qırılmısan?  </div><div class='q'>Axı niyə bu köksümdə təlaşlanırsan?  </div><div class='q'>Ümidini yenə Allaha bağla,  </div><div class='q'>Qoy Allahıma – məni qurtarana şükür edim.   </div><div class='b'> &#160; </div> <div class='q'> <span class="verse" id="V6">6&#160;</span>Köksümdəki qəlbim qırılıb,  </div><div class='q'>Ona görə İordan diyarında,  </div><div class='q'>Xermon, Misar dağında  </div><div class='q'>Səni düşünürəm.   </div><div class='q'> <span class="verse" id="V7">7&#160;</span>Dərin sular şəlalələrinin səsi ilə  </div><div class='q'>Dərin suları çağırdı,  </div><div class='q'>Sənin ləpələrin, dalğaların başımdan aşdı.   </div><div class='q'> <span class="verse" id="V8">8&#160;</span>Rəbb mənə gündüz məhəbbət göstərir,  </div><div class='q'>Gecə isə həyatımın Allahına  </div><div class='q'>Etdiyim dua və ilahi dilimdən düşmür.   </div><div class='q'> <span class="verse" id="V9">9&#160;</span>Qayama – Allahıma deyirəm: «Niyə məni unutdun?  </div><div class='q'>Düşmənin zülmünə görə niyə yaslı gəzməliyəm?»   </div><div class='q'> <span class="verse" id="V10">10&#160;</span>Düşmənlərim sümüklərimi qırıb məni təhqir edirlər,  </div><div class='q'>Daim mənə «Bəs hanı Allahın?» deyirlər.   </div><div class='b'> &#160; </div> <div class='q'> <span class="verse" id="V11">11&#160;</span>Mənim qəlbim, niyə qırılmısan?  </div><div class='q'>Axı niyə bu köksümdə təlaşlanırsan?  </div><div class='q'>Ümidini yenə Allaha bağla,  </div><div class='q'>Qoy Allahıma – məni qurtarana şükür edim.   </div>