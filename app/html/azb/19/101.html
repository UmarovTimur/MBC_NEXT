<div class='s'>Məzmur 101 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Məhəbbətini, həqiqətini tərənnüm edəcəyəm,  </div><div class='q'>Ya Rəbb, Sənə ilahi söyləyəcəyəm!   </div><div class='q'> <span class="verse" id="V2">2&#160;</span>Kamillik yolunda müdrik olacağam.  </div><div class='q'>Sən yanıma nə zaman gələcəksən?  </div><div class='q'>Təmiz ürəklə evimdə yaşayacağam,   </div><div class='q'> <span class="verse" id="V3">3&#160;</span>İyrənc şeylərdən gözümü çəkəcəyəm.  </div><div class='q'>Azğınların işlərinə nifrət edirəm,  </div><div class='q'>Qoymaram məndən yapışsın.   </div><div class='q'> <span class="verse" id="V4">4&#160;</span>Əyri ürəkdən dönəcəyəm,  </div><div class='q'>Şəri tapdalayacağam.   </div><div class='q'> <span class="verse" id="V5">5&#160;</span>Qonşusuna gizlincə böhtan atanı susduracağam,  </div><div class='q'>Yuxarıdan baxan lovğa insana dözə bilmərəm.   </div><div class='b'> &#160; </div> <div class='q'> <span class="verse" id="V6">6&#160;</span>Gözüm ölkənin sadiq insanlarına baxar,  </div><div class='q'>Qoy onlar yanımda yaşasın.  </div><div class='q'>Kamillik yolu ilə gedənlər qulluğumda dayanar.   </div><div class='q'> <span class="verse" id="V7">7&#160;</span>Fırıldaqçıları sarayımda yaşamağa qoymaram,  </div><div class='q'>Yalançını hüzurumda dayanmağa qoymaram.   </div><div class='q'> <span class="verse" id="V8">8&#160;</span>Hər səhər ölkədəki pisləri yox edəcəyəm,  </div><div class='q'>Bütün şər iş görənləri Rəbbin şəhərindən kəsib atacağam.   </div>