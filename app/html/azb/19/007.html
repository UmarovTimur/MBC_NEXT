<div class='s'>Məzmur 7 </div> <div class='d'>Davudun Binyaminli Kuşa görə Allaha oxuduğu şiqqayon. </div> <div class='q'> <span class="verse" id="V1">1&#160;</span>Ey Rəbb Allahım, Sənə sığınmışam,  </div><div class='q'>Məni bütün təqibçilərimdən qurtar,  </div><div class='q'>Məni xilas et.   </div><div class='q'> <span class="verse" id="V2">2&#160;</span>Yoxsa aslan kimi məni parçalayarlar,  </div><div class='q'>Xilas edən olmasa, məni didib-dağıdarlar.   </div><div class='b'> &#160; </div> <div class='q'> <span class="verse" id="V3">3&#160;</span>Ya Rəbb Allahım, əgər günah etmişəmsə,  </div><div class='q'>Əllərimdən haqsızlıq gəlibsə,   </div><div class='q'> <span class="verse" id="V4">4&#160;</span>Əgər dostuma xəyanət etmişəmsə,  </div><div class='q'>Düşmənimi nahaqdan qarət etmişəmsə,   </div><div class='q'> <span class="verse" id="V5">5&#160;</span>Qoy məni düşmən qovub tutsun,  </div><div class='q'>Bədənimi təpik altına salsın,  </div><div class='q'>Şərəfimi yerə vursun. </div><div class='qs'>Sela</div>   <div class='q'> <span class="verse" id="V6">6&#160;</span>Qəzəblə qalx, ya Rəbb,  </div><div class='q'>Düşmənlərimin hiddətinə qarşı çıxıb yüksəl!  </div><div class='q'>Mənə görə oyan,  </div><div class='q'>Hökmünü bəyan et!   </div><div class='b'> &#160; </div> <div class='q'> <span class="verse" id="V7">7&#160;</span>Ümmətlər icması Sənin ətrafına yığılsın,  </div><div class='q'>Sən onların başı üzərində ucal, hökmünü ver.   </div><div class='q'> <span class="verse" id="V8">8&#160;</span>Rəbb xalqlar üzərində hakimlik edir;  </div><div class='q'>Məni mühakimə et, ya Rəbb,  </div><div class='q'>Salehliyimə, kamilliyimə görə mənə haqq qazandır!   </div><div class='q'> <span class="verse" id="V9">9&#160;</span> Pislərin pisliyi sona yetsin,  </div><div class='q'>Salehlərsə möhkəmlənsin!  </div><div class='q'>Ey adil Allah, çünki Sən düşüncələri, hissləri bilirsən.   </div><div class='b'> &#160; </div> <div class='q'> <span class="verse" id="V10">10&#160;</span>Allah mənim sipərimdir,  </div><div class='q'>Ürəyidüz olanları xilas edir.   </div><div class='q'> <span class="verse" id="V11">11&#160;</span>Allah adil hakimdir,  </div><div class='q'>Hər gün haqsızlığa görə hökm verir.   </div><div class='q'> <span class="verse" id="V12">12&#160;</span>Pislər yolundan dönməzsə,  </div><div class='q'>O, qılıncını itilər,  </div><div class='q'>Ox-kamanını qurar,   </div><div class='q'> <span class="verse" id="V13">13&#160;</span>Onlara qarşı ölüm silahları hazırlayar,  </div><div class='q'>Yandırıcı oxları ilə nişan alar.   </div><div class='b'> &#160; </div> <div class='q'> <span class="verse" id="V14">14&#160;</span> Pislər hiyləyə hamilə olar,  </div><div class='q'>Şər üçün ağrı çəkər, yalan doğar.   </div><div class='q'> <span class="verse" id="V15">15&#160;</span>Onlar başqasına quyu qazar, dərinləşdirər,  </div><div class='q'>Qazdıqları quyuya özləri düşər.   </div><div class='q'> <span class="verse" id="V16">16&#160;</span>Yamanlıqları öz üstlərinə dönər,  </div><div class='q'>Zorakılıqları başlarına düşər.   </div><div class='b'> &#160; </div> <div class='q'> <span class="verse" id="V17">17&#160;</span>Rəbbə ədalətinə görə şükür edəcəyəm,  </div><div class='q'>Haqq-Taala Rəbbin ismini tərənnüm edəcəyəm!   </div>