<div class='s'>Məzmur 23 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Rəbb mənim çobanımdır, möhtac olmaram.   </div><div class='q'> <span class="verse" id="V2">2&#160;</span> O, məni yaşıl çəmənlərdə dincəldir,  </div><div class='q'>Sakit axan sular kənarında gəzdirir.   </div><div class='q'> <span class="verse" id="V3">3&#160;</span>Məni yenə də canlandırır,  </div><div class='q'>İsmi şərəfinə salehlik yolları ilə aparır.   </div><div class='q'> <span class="verse" id="V4">4&#160;</span>Ölüm kölgəsinin dərəsində gəzsəm belə,  </div><div class='q'>Şərdən qorxmaram, çünki Sən mənimləsən,  </div><div class='q'>Sənin əsan, Sənin dəyənəyin mənə təsəlli verir.   </div><div class='b'> &#160; </div> <div class='q'> <span class="verse" id="V5">5&#160;</span>Düşmənlərimin qarşısında  </div><div class='q'>Mənim üçün süfrə açırsan,  </div><div class='q'>Başıma ətirli yağ çəkirsən,  </div><div class='q'>Ağzınadək camımı doldurursan.   </div><div class='q'> <span class="verse" id="V6">6&#160;</span>Bəli, bütün həyatım boyu  </div><div class='q'>Yaxşılıq, məhəbbət məni izləyir.  </div><div class='q'>Bütün ömrüm boyu  </div><div class='q'>Rəbbin evində yaşayacağam!   </div>