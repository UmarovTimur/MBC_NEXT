<div class='s'>Məzmur 4 </div> <div class='d'>Musiqi rəhbəri üçün. Davudun simli alətlərin müşayiəti ilə oxunan məzmuru. </div> <div class='q'> <span class="verse" id="V1">1&#160;</span>Səni çağıranda mənə cavab ver,  </div><div class='q'>Ey adil Allahım!  </div><div class='q'>Dara düşən zaman məni genişə çıxar,  </div><div class='q'>Mənə lütf edib duama qulaq as!   </div><div class='b'> &#160; </div> <div class='q'> <span class="verse" id="V2">2&#160;</span>Ey insan övladları, nə vaxtadək  </div><div class='q'>Şərəfimi rüsvayçılığa çevirəcəksiniz?  </div><div class='q'>Nə vaxtadək boş şeylərə meyl göstərib  </div><div class='q'>Yalan axtaracaqsınız? </div><div class='qs'>Sela</div>   <div class='b'> &#160; </div> <div class='q'> <span class="verse" id="V3">3&#160;</span>Bilin ki, mömin insanı Rəbb Özü üçün ayırıb;  </div><div class='q'>Nə vaxt Rəbbi çağırsam, məni eşidir.   </div><div class='q'> <span class="verse" id="V4">4&#160;</span> Qorxub-titrəyin, günah etməyin,  </div><div class='q'>Yatağınızda olarkən ürəyinizdə düşünün, dinməyin. </div><div class='qs'>Sela</div>   <div class='q'> <span class="verse" id="V5">5&#160;</span>Salehlik qurbanları kəsin,  </div><div class='q'>Rəbbə güvənin.   </div><div class='b'> &#160; </div> <div class='q'> <span class="verse" id="V6">6&#160;</span>Çoxları deyir: «Kim bizə yaxşılıq edəcək?»  </div><div class='q'>Ya Rəbb, üzünün nurunu üstümüzə sal.   </div><div class='q'> <span class="verse" id="V7">7&#160;</span>Onların bol taxıl və təzə şəraba görə sevindiklərindən də çox  </div><div class='q'>Mənim qəlbimə sevinc verdin.   </div><div class='b'> &#160; </div> <div class='q'> <span class="verse" id="V8">8&#160;</span>Arxayın yatıb yuxuya gedirəm,  </div><div class='q'>Çünki yalnız Sən, ya Rəbb, məni əmin-amanlıqda yaşadırsan!   </div>