<div class='s'>Məzmur 135 </div> <div class='q'> <span class="verse" id="V1">1&#160;</span>Rəbbə həmd edin!  </div><div class='b'> &#160; </div> <div class='q'>Rəbbin isminə həmd edin,  </div><div class='q'>Ey Rəbbin qulları, həmd edin!   </div><div class='q'> <span class="verse" id="V2">2&#160;</span>Ey Rəbbin evində xidmət edənlər,  </div><div class='q'>Allahımızın evinin həyətində duranlar,   </div><div class='q'> <span class="verse" id="V3">3&#160;</span>Rəbb yaxşıdır, Rəbbə həmd edin,  </div><div class='q'>O nə qədər şirindir, isminə tərənnüm oxuyun!   </div><div class='q'> <span class="verse" id="V4">4&#160;</span>Çünki Rəbb Özü üçün Yaqubu seçdi,  </div><div class='q'>İsraili Özünə məxsus xalq olaraq seçdi.   </div><div class='b'> &#160; </div> <div class='q'> <span class="verse" id="V5">5&#160;</span>Bilirəm, Rəbb əzəmətlidir,  </div><div class='q'>Xudavəndimiz bütün allahlardan üstündür.   </div><div class='q'> <span class="verse" id="V6">6&#160;</span>Göylərdə, yer üzündə,  </div><div class='q'>Dənizlərdə, bütün ümmanlarda Rəbb istədiyini edər.   </div><div class='q'> <span class="verse" id="V7">7&#160;</span> Yerin ucqarlarından buludları qaldırar,  </div><div class='q'>Şimşəkləri çaxdırar, yağış yağdırar,  </div><div class='q'>Küləkləri öz mənbələrindən çıxarar.   </div><div class='b'> &#160; </div> <div class='q'> <span class="verse" id="V8">8&#160;</span>Rəbb Misirlilərin ilk oğullarını qırdı,  </div><div class='q'>Hər insanın, hər heyvanın ilk balasını öldürdü.   </div><div class='q'> <span class="verse" id="V9">9&#160;</span>Ey Misir, sənin daxilində,  </div><div class='q'>Fironla bütün əyanlarının üzərində  </div><div class='q'>O, əlamətlərini, möcüzələrini göstərdi.   </div><div class='q'> <span class="verse" id="V10">10&#160;</span>Nə qədər millətləri qırdı,  </div><div class='q'>Qüdrətli padşahları öldürdü.   </div><div class='q'> <span class="verse" id="V11">11&#160;</span>Emorluların padşahı Sixonu,  </div><div class='q'>Başan padşahı Oqu,  </div><div class='q'>Bütün Kənan padşahlarını qırdı.   </div><div class='q'> <span class="verse" id="V12">12&#160;</span>Onların torpaqlarını, mülklərini  </div><div class='q'>Öz xalqı İsrailə irs olaraq verdi.   </div><div class='b'> &#160; </div> <div class='q'> <span class="verse" id="V13">13&#160;</span>Ya Rəbb, Sənin adın əbədidir!  </div><div class='q'>Ey Rəbb, ismin nəsillərdən-nəsillərə çatır!   </div><div class='q'> <span class="verse" id="V14">14&#160;</span>Rəbb xalqına haqq verəcək,  </div><div class='q'>Qullarına rəhm edəcək.   </div><div class='b'> &#160; </div> <div class='q'> <span class="verse" id="V15">15&#160;</span> Amma millətlərin bütləri qızıldan, gümüşdən düzəlmişdir,  </div><div class='q'>Onlar insan əllərinin işidir.   </div><div class='q'> <span class="verse" id="V16">16&#160;</span>Ağızları var, danışa bilmir,  </div><div class='q'>Gözləri var, amma görmür,   </div><div class='q'> <span class="verse" id="V17">17&#160;</span>Qulaqları var, eşitmir,  </div><div class='q'>Ağızlarından nəfəs gəlmir.   </div><div class='q'> <span class="verse" id="V18">18&#160;</span>Bütləri düzəldən, onlara güvənən insanlar  </div><div class='q'>Bu bütlər kimi cansız olacaqlar.   </div><div class='b'> &#160; </div> <div class='q'> <span class="verse" id="V19">19&#160;</span>Ey İsraillilər, Rəbbə alqış edin!  </div><div class='q'>Ey Harun nəsli, Rəbbə alqış söyləyin!   </div><div class='q'> <span class="verse" id="V20">20&#160;</span>Ey Levi nəsli, Rəbbə alqış edin!  </div><div class='q'>Ey Rəbdən qorxanlar, Ona alqış söyləyin!   </div><div class='q'> <span class="verse" id="V21">21&#160;</span>Rəbbə Siondan alqış oxunsun!  </div><div class='q'>Rəbb Yerusəlimdə yaşayır!  </div><div class='b'> &#160; </div> <div class='q'>Rəbbə həmd edin!   </div>