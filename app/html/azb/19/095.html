<div class='s'>Məzmur 95 </div> <div class='q'> <span class="verse" id="V1">1&#160;</span>Gəlin Rəbbi mədh edək,  </div><div class='q'>Bizi qurtaran Qayaya sevincdən cuşa gələrək nida edək,   </div><div class='q'> <span class="verse" id="V2">2&#160;</span>Şükür edərək hüzuruna gedək,  </div><div class='q'>Cuşa gəlib ilahilərlə Ona nida edək!   </div><div class='b'> &#160; </div> <div class='q'> <span class="verse" id="V3">3&#160;</span>Axı Rəbb böyük Allahdır,  </div><div class='q'>Bütün allahlar üzərində əzəmətli Padşahdır.   </div><div class='q'> <span class="verse" id="V4">4&#160;</span>Yerin dərin qatları Onun əlindədir,  </div><div class='q'>Həm də dağların zirvələri Onundur,   </div><div class='q'> <span class="verse" id="V5">5&#160;</span>Onunkudur dəniz, Özü yaratmış,  </div><div class='q'>Torpağı əlləri qurmuş!   </div><div class='b'> &#160; </div> <div class='q'> <span class="verse" id="V6">6&#160;</span>Gəlin Ona səcdə edək, əyilək,  </div><div class='q'>Bizi yaradan Rəbbin hüzurunda diz çökək.   </div><div class='q'> <span class="verse" id="V7">7&#160;</span> Çünki O, Allahımızdır,  </div><div class='q'>Biz Onun otlağının xalqıyıq,  </div><div class='q'>Əlinin altındakı sürüsüyük.  </div><div class='b'> &#160; </div> <div class='q'>Əgər bu gün Onun səsini eşitsəniz,   </div><div class='q'> <span class="verse" id="V8">8&#160;</span> «Qoy ürəkləriniz  </div><div class='q'>Merivada olduğunuz kimi,  </div><div class='q'>Səhradakı Massada keçən gündə olduğu kimi inadkar olmasın.   </div><div class='q'> <span class="verse" id="V9">9&#160;</span>Orada atalarınız Məni sınadılar,  </div><div class='q'>Əməllərimi görsələr də, Məni yoxladılar.   </div><div class='q'> <span class="verse" id="V10">10&#160;</span>Qırx il o nəsildən zəhləm getdi.  </div><div class='q'>Dedim: “Onlar azğın ürəkli xalqdır,  </div><div class='q'>Yollarımı tanımır”.   </div><div class='q'> <span class="verse" id="V11">11&#160;</span>  Buna görə qəzəblənib and içmişəm:  </div><div class='q'>“Onlar Mənim rahatlıq diyarıma girməyəcəklər”».   </div>