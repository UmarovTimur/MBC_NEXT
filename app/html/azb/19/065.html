<div class='s'>Məzmur 65 </div> <div class='d'>Musiqi rəhbəri üçün. Davudun məzmuru. </div> <div class='d'>Bir ilahi. </div> <div class='q'> <span class="verse" id="V1">1&#160;</span>Ey Allah, Səni Sionda həmdlər gözləyir,  </div><div class='q'>Sənə edilən əhd yerinə yetiriləcək.   </div><div class='q'> <span class="verse" id="V2">2&#160;</span>Ey duaları eşidən,  </div><div class='q'>Bütün bəşər hüzuruna gələcək.   </div><div class='q'> <span class="verse" id="V3">3&#160;</span>Mən günaha batmışdım,  </div><div class='q'>Lakin Sən üsyankarlığımızı kəffarə edirsən.   </div><div class='q'> <span class="verse" id="V4">4&#160;</span>Nə bəxtiyardır evinin həyətlərində yaşayan,  </div><div class='q'>Seçib Özünə yaxın etdiyin insan!  </div><div class='q'>Biz Sənin evinin, müqəddəs məbədinin  </div><div class='q'>Nemətləri ilə doyacağıq!   </div><div class='b'> &#160; </div> <div class='q'> <span class="verse" id="V5">5&#160;</span>Sən ey qurtuluşumuzun Allahı,  </div><div class='q'>Zəhmli işlərinlə ədalətini göstərirsən,  </div><div class='q'>Bizə cavab verirsən.  </div><div class='q'>Sən yer üzünün bütün ucqarlarının,  </div><div class='q'>Ən uzaq dənizlərin belə, ümidisən.   </div><div class='q'> <span class="verse" id="V6">6&#160;</span>Sən qüdrətə bürünmüsən,  </div><div class='q'>Qüvvətinlə dağları möhkəmlətmisən.   </div><div class='q'> <span class="verse" id="V7">7&#160;</span>Dənizlərin uğultusunu,  </div><div class='q'>Dalğaların gurultusunu,  </div><div class='q'>Ümmətlərin çaxnaşmasını  </div><div class='q'>Yatıran Sənsən.   </div><div class='q'> <span class="verse" id="V8">8&#160;</span>Dünyanın ucqarlarında yaşayanlar  </div><div class='q'>Sənin əlamətlərinə mat qalırlar.  </div><div class='q'>Gündoğandan günbatanadək bütün insanlar  </div><div class='q'>Sənə mədh oxuyurlar.   </div><div class='b'> &#160; </div> <div class='q'> <span class="verse" id="V9">9&#160;</span>Yer üzünün qayğısına qalıb su verirsən,  </div><div class='q'>Onu çox məhsuldar edirsən.  </div><div class='q'>Ey Allah, çayın su ilə doludur,  </div><div class='q'>Torpağı taxıl üçün hazır edirsən.   </div><div class='q'> <span class="verse" id="V10">10&#160;</span>Torpağın şırımlarını sulayırsan,  </div><div class='q'>Aralarını bərkidirsən,  </div><div class='q'>Gur yağışla torpağını yumşaldırsan,  </div><div class='q'>Məhsuluna bərəkət verirsən.   </div><div class='q'> <span class="verse" id="V11">11&#160;</span>Yaxşılıqlarınla tac qoyursan,  </div><div class='q'>Yollarından yağ damır,   </div><div class='q'> <span class="verse" id="V12">12&#160;</span>Çöl otlaqlarına tökülür,  </div><div class='q'>Təpələr sevincə bürünür.   </div><div class='q'> <span class="verse" id="V13">13&#160;</span>Çəmənlərin sürülərlə dolur,  </div><div class='q'>Dərələrini taxıl bürüyür.  </div><div class='q'>Onlar cuşa gəlib tərənnüm söyləyir!   </div>