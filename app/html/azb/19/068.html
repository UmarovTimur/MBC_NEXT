<div class='s'>Məzmur 68 </div> <div class='d'>Musiqi rəhbəri üçün. Davudun məzmuru. </div> <div class='d'>Bir ilahi. </div> <div class='q'> <span class="verse" id="V1">1&#160;</span>Allah qalxsın, qoy düşmənlər dağılsın,  </div><div class='q'>Ona nifrət edənlər qarşısından qaçsın,   </div><div class='q'> <span class="verse" id="V2">2&#160;</span>Pislər çəkilən tüstü kimi dağılsın,  </div><div class='q'>Alovun qarşısında mum kimi ərisin.  </div><div class='q'>Qoy onlar Allahın qarşısında məhv olsun.   </div><div class='q'> <span class="verse" id="V3">3&#160;</span>Salehlər sevinsin,  </div><div class='q'>Allahın hüzurunda fərəhindən coşsun,  </div><div class='q'>Sevinib şad olsun.   </div><div class='b'> &#160; </div> <div class='q'> <span class="verse" id="V4">4&#160;</span>Allaha ilahi oxuyun, ismini tərənnüm edin,  </div><div class='q'>Buludlar üstünə minənə yol açın.  </div><div class='q'>İsmi Rəbdir, hüzurunda fərəhiniz çağlasın.   </div><div class='q'> <span class="verse" id="V5">5&#160;</span>Öz müqəddəs məskənində olan Allah  </div><div class='q'>Yetimlərin atası,  </div><div class='q'>Dul qadınların müdafiəçisidir.   </div><div class='q'> <span class="verse" id="V6">6&#160;</span>Allah kimsəsizlərə ev qurur,  </div><div class='q'>Əsirləri firavanlığa çıxarır,  </div><div class='q'>Günahkarlar isə quru yurdda yaşayır.   </div><div class='b'> &#160; </div> <div class='q'> <span class="verse" id="V7">7&#160;</span> Ey Allah, Sən xalqının önündə gedərkən,  </div><div class='q'>Çöllükdə yürüşə çıxarkən </div><div class='qs'>Sela</div>   <div class='q'> <span class="verse" id="V8">8&#160;</span>Sina dağındakı Allahın qarşısında,  </div><div class='q'>Allahın, İsrailin Allahının hüzurunda  </div><div class='q'>Yer lərzəyə gəldi, göydən yağış töküldü.   </div><div class='q'> <span class="verse" id="V9">9&#160;</span>Ey Allah, yaxşıca yağışlar yağdırdın,  </div><div class='q'>Solan torpaqlarını canlandırdın.   </div><div class='q'> <span class="verse" id="V10">10&#160;</span>Xalqın orada məskən saldı.  </div><div class='q'>Ey Allah, xeyirxahlığına görə  </div><div class='q'>Məzlumlar üçün oranı Sən hazırladın.   </div><div class='b'> &#160; </div> <div class='q'> <span class="verse" id="V11">11&#160;</span>Xudavənd əmr edir,  </div><div class='q'>Bir alay qadın  </div><div class='q'>Belə müjdə paylayır:   </div><div class='q'> <span class="verse" id="V12">12&#160;</span>«Düşmən orduları qaçır!  </div><div class='q'>Padşahları qaçır!  </div><div class='q'>Evdə olanlar  </div><div class='q'>Talan malını paylayırlar.   </div><div class='q'> <span class="verse" id="V13">13&#160;</span>Siz ağıllar arasında yatanda  </div><div class='q'>Qanadları gümüş kimi bərq vuran,  </div><div class='q'>Tükləri isə qızıl kimi parlayan,  </div><div class='q'>Göyərçinə oxşayırsınız».   </div><div class='q'> <span class="verse" id="V14">14&#160;</span>Külli-İxtiyar padşahları elə dağıtdı ki,  </div><div class='q'>Elə bil Salmon dağına göydən qar tökülür.   </div><div class='b'> &#160; </div> <div class='q'> <span class="verse" id="V15">15&#160;</span>Ey Başan dağı, Allahın dağı,  </div><div class='q'>Ey zirvələri çox olan Başan dağı!   </div><div class='q'> <span class="verse" id="V16">16&#160;</span>Ey zirvələri çox olan dağlar,  </div><div class='q'>Allah məskən salmaq üçün seçdiyi dağa  </div><div class='q'>Niyə qibtə ilə baxırsınız?  </div><div class='q'>Bəli, Rəbb orada əbədi yaşar.   </div><div class='b'> &#160; </div> <div class='q'> <span class="verse" id="V17">17&#160;</span>Allahın döyüş arabaları var  </div><div class='q'>Minlərlə, saysız-hesabsız.  </div><div class='q'>Xudavənd onlarla birgə  </div><div class='q'>Sinadan müqəddəs məskəninə gəlib.   </div><div class='q'> <span class="verse" id="V18">18&#160;</span> Ya Rəbb Allah, Sən yüksək yerlərə çıxıb məskən saldın,  </div><div class='q'>Əsir etdiyin düşmənləri Özünlə oraya apardın,  </div><div class='q'>Sən bütün insanlardan,  </div><div class='q'>Hətta üsyankarlardan da xərac aldın.   </div><div class='b'> &#160; </div> <div class='q'> <span class="verse" id="V19">19&#160;</span>Xudavəndə,  </div><div class='q'>Bizi qurtaran Allaha –  </div><div class='q'>Hər gün qayğı yükümüzü çəkənə alqış olsun! </div><div class='qs'>Sela</div>   <div class='q'> <span class="verse" id="V20">20&#160;</span>Allahımız azad edən Allahdır,  </div><div class='q'>Ölümdən qurtaran Xudavənd Rəbdir.   </div><div class='b'> &#160; </div> <div class='q'> <span class="verse" id="V21">21&#160;</span>Allah düşmənlərin kəlləsini,  </div><div class='q'>Günah içində yaşayanların tüklü təpəsini əzəcək.   </div><div class='q'> <span class="verse" id="V22">22&#160;</span>Xudavənd belə dedi:  </div><div class='q'>«Onları Başandan geri qaytaracağam,  </div><div class='q'>Dənizin dibində olsalar belə,  </div><div class='q'>Oradan geri qaytaracağam.   </div><div class='q'> <span class="verse" id="V23">23&#160;</span>Qoy ayaqların düşmənlərin qanına batsın,  </div><div class='q'>Bundan itlərinin dilləri də pay alıb yalasın».   </div><div class='b'> &#160; </div> <div class='q'> <span class="verse" id="V24">24&#160;</span>Ey Allah, indi burada o zəfər yürüşün,  </div><div class='q'>Ey Allahım, Padşahım, müqəddəs yerə gəlişin görünür,   </div><div class='q'> <span class="verse" id="V25">25&#160;</span>Öndə ilahi oxuyanlar,  </div><div class='q'>Arxalarından isə çalğıçılar,  </div><div class='q'>Aralarında dəfçalan qızlar gəlir.   </div><div class='q'> <span class="verse" id="V26">26&#160;</span>Ey İsrailin belindən gələnlər, cəmiyyət içində  </div><div class='q'>Allahınız Rəbbə alqış edin.   </div><div class='q'> <span class="verse" id="V27">27&#160;</span>Qabaqda kiçik Binyamin qəbiləsi gedir,  </div><div class='q'>Ardınca çoxlu Yəhuda başçıları,  </div><div class='q'>Ondan sonra Zevulunun, Naftalinin başçıları gəlir.   </div><div class='b'> &#160; </div> <div class='q'> <span class="verse" id="V28">28&#160;</span>Ey Allah, qüdrətini,  </div><div class='q'>Bizim üçün işlətdiyin qüvvətini göstər.   </div><div class='q'> <span class="verse" id="V29">29&#160;</span>Yerusəlimdəki məbədinə görə  </div><div class='q'>Sənə padşahlar xərac gətirir.   </div><div class='q'> <span class="verse" id="V30">30&#160;</span>Qamışlıqda yaşayan heyvanları,  </div><div class='q'>Xalqların danaları ilə buğa sürüsünü tənbeh et.  </div><div class='q'>Bu gümüşpərəstləri təpiyinin altına sal,  </div><div class='q'>Davakar xalqları pərən-pərən et.   </div><div class='q'> <span class="verse" id="V31">31&#160;</span>Misirdən Allahın hüzuruna elçilər gələcək,  </div><div class='q'>Kuşlular da Ona əl açacaqlar.   </div><div class='b'> &#160; </div> <div class='q'> <span class="verse" id="V32">32&#160;</span>Ey dünya ölkələri,  </div><div class='q'>Allaha ilahi söyləyin.  </div><div class='q'>Xudavəndi tərənnüm edin, </div><div class='qs'>Sela</div>   <div class='q'> <span class="verse" id="V33">33&#160;</span>Göylərin, ulu göylərin üstünə minəni,  </div><div class='q'>Güclü səslə gurlayanı dinləyin,   </div><div class='q'> <span class="verse" id="V34">34&#160;</span>Allahın qüdrətini bəyan edin,  </div><div class='q'>Əzəməti İsrail üzərindədir,  </div><div class='q'>Onun qüdrəti göylərdədir!   </div><div class='q'> <span class="verse" id="V35">35&#160;</span>Müqəddəs məkanında olan ey Allah, zəhmlisən!  </div><div class='q'>İsrailin Allahı Öz xalqına qüdrət, qüvvət verir.  </div><div class='q'>Allaha alqış olsun!   </div>