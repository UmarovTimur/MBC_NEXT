<div class='s'>Məzmur 36 </div> <div class='d'>Musiqi rəhbəri üçün. Rəbbin qulu Davudun məzmuru. </div> <div class='q'> <span class="verse" id="V1">1&#160;</span> Şər pis insanın ürəyinə pıçıldayır,  </div><div class='q'>Onun gözündə Allah qorxusu yoxdur.   </div><div class='q'> <span class="verse" id="V2">2&#160;</span>Öz gözündə özünü yüksək tutur,  </div><div class='q'>Nə təqsirini görür, nə də ona nifrət edir.   </div><div class='q'> <span class="verse" id="V3">3&#160;</span>Dilindən fitnə-fəsad düşmür,  </div><div class='q'>Müdrik, xeyirxah əməllərdən əl çəkib.   </div><div class='q'> <span class="verse" id="V4">4&#160;</span>Yatağında fitnələr barədə fikirləşir,  </div><div class='q'>Pis yolda dayanır, şər işlərdən ikrah etmir.   </div><div class='b'> &#160; </div> <div class='q'> <span class="verse" id="V5">5&#160;</span>Ya Rəbb, məhəbbətin göylərdədir,  </div><div class='q'>Sədaqətin asimanı bürüyür.   </div><div class='q'> <span class="verse" id="V6">6&#160;</span>Dağlar kimi salehliyin uludur,  </div><div class='q'>Dərya kimi ədalətin dərindir.  </div><div class='q'>Ya Rəbb, həm insanı, həm heyvanı qoruyursan.   </div><div class='b'> &#160; </div> <div class='q'> <span class="verse" id="V7">7&#160;</span>Ey Allah, məhəbbətin nə qədər qiymətlidir!  </div><div class='q'>Bəşər övladları Sənin qanadlarının kölgəsinə sığınır.   </div><div class='q'> <span class="verse" id="V8">8&#160;</span>Evinin bolluğu ilə onları doydurursan,  </div><div class='q'>Sənin xoşhal edən axar çayından onları içirirsən.   </div><div class='q'> <span class="verse" id="V9">9&#160;</span>Çünki həyat mənbəyi Səndədir,  </div><div class='q'>Biz Sənin nurunla görə bilirik.   </div><div class='b'> &#160; </div> <div class='q'> <span class="verse" id="V10">10&#160;</span>Səni tanıyanlara məhəbbətini,  </div><div class='q'>Ürəyidüz olanlara salehliyini daima göstər.   </div><div class='q'> <span class="verse" id="V11">11&#160;</span>Qoy təkəbbürlülərin təpiyi altında qalmayım,  </div><div class='q'>Pis adamların əli ilə qovulmayım.   </div><div class='q'> <span class="verse" id="V12">12&#160;</span>Gördüm ki, şər iş görənlər yıxılıblar,  </div><div class='q'>Onlar yerə sərilib, daha qalxa bilməzlər.   </div>