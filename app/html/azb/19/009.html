<div class='s'>Məzmur 9 </div> <div class='d'>Musiqi rəhbəri üçün. Davudun «Mut-labben» üstə oxunan məzmuru. </div> <div class='q'> <span class="verse" id="V1">1&#160;</span>Bütün ürəyimlə Rəbbə şükür edəcəyəm,  </div><div class='q'>Bütün xariqələrini deyəcəyəm.   </div><div class='q'> <span class="verse" id="V2">2&#160;</span>Sənə görə fərəhimdən sevinib cuşa gələcəyəm,  </div><div class='q'>Ey Haqq-Taala, ismini tərənnüm edəcəyəm!   </div><div class='b'> &#160; </div> <div class='q'> <span class="verse" id="V3">3&#160;</span>Düşmənlərim geri dönəndə  </div><div class='q'>Sənin önündə səndələyərək yıxılıb məhv olurlar.   </div><div class='q'> <span class="verse" id="V4">4&#160;</span>Çünki Sən haqqımı və mübarizəmi gördün,  </div><div class='q'>Taxtında oturub ədalətlə hökm etdin.   </div><div class='b'> &#160; </div> <div class='q'> <span class="verse" id="V5">5&#160;</span>Sən millətləri məzəmmət, pisləri yox etdin,  </div><div class='q'>Adlarını əbədilik sildin.   </div><div class='q'> <span class="verse" id="V6">6&#160;</span>Düşmənin sonu çatdı, o əbədi viran oldu,  </div><div class='q'>Şəhərlərini təməlindən qopartdın,  </div><div class='q'>Onların xatirəsi də məhv oldu.   </div><div class='b'> &#160; </div> <div class='q'> <span class="verse" id="V7">7&#160;</span>Rəbb isə əbədi olaraq hökmranlıq edir,  </div><div class='q'>O, taxtını hökm üçün qurub.   </div><div class='q'> <span class="verse" id="V8">8&#160;</span>Dünyaya ədalətlə hökm edir,  </div><div class='q'>Ümmətlərə insafla hakimlik edir.   </div><div class='b'> &#160; </div> <div class='q'> <span class="verse" id="V9">9&#160;</span>Rəbb məzlumların pənahgahıdır,  </div><div class='q'>Sıxıntı anlarında müdafiə qalasıdır.   </div><div class='q'> <span class="verse" id="V10">10&#160;</span>İsmini tanıyanlar Sənə güvənir,  </div><div class='q'>Çünki, ya Rəbb, Səni axtaranları tərk etməzsən!   </div><div class='b'> &#160; </div> <div class='q'> <span class="verse" id="V11">11&#160;</span>Sionun sakini olan Rəbbi tərənnüm edin!  </div><div class='q'>Xalqlar arasında Onun işlərini bəyan edin!   </div><div class='q'> <span class="verse" id="V12">12&#160;</span>O, tökülən qanın qisasını alır, yadda saxlayır,  </div><div class='q'>Məzlumların fəryadını unutmur.   </div><div class='b'> &#160; </div> <div class='q'> <span class="verse" id="V13">13&#160;</span>Ya Rəbb, rəhm et!  </div><div class='q'>Ey ölüm qapılarından məni qurtaran,  </div><div class='q'>Mənə nifrət edənlərin üzündən çəkdiyim dərdə bax!   </div><div class='q'> <span class="verse" id="V14">14&#160;</span>Sion qızının darvazalarında  </div><div class='q'>Qoy Sənə edilən həmdlərimdən danışım,  </div><div class='q'>Səndə xilas taparaq şadlanım!   </div><div class='b'> &#160; </div> <div class='q'> <span class="verse" id="V15">15&#160;</span>Millətlər qazdıqları quyuya özləri düşüb,  </div><div class='q'>Qurduqları tələyə öz ayaqları ilişib.   </div><div class='q'> <span class="verse" id="V16">16&#160;</span>Rəbb Özünü göstərib hökmünü yeritdi,  </div><div class='q'>Pislər öz əməlləri ilə tora düşdü. </div><div class='qs'>Hiqqayon, Sela</div>   <div class='b'> &#160; </div> <div class='q'> <span class="verse" id="V17">17&#160;</span>Pis adamlar ölülər diyarına düşəcək,  </div><div class='q'>Allahı unudan bütün millətlər də oraya gedəcək.   </div><div class='q'> <span class="verse" id="V18">18&#160;</span>Çünki fəqir adam həmişəlik unudulmaz,  </div><div class='q'>Məzlumun ümidi əbədi olaraq boşa çıxmaz.   </div><div class='b'> &#160; </div> <div class='q'> <span class="verse" id="V19">19&#160;</span>Ya Rəbb, qalx, qoy insan qalib gəlməsin,  </div><div class='q'>Sənin hüzurunda millətlər məhkum edilsin.   </div><div class='q'> <span class="verse" id="V20">20&#160;</span>Ya Rəbb, qoy millətlər Səndən qorxsunlar,  </div><div class='q'>Qoy onlar bilsinlər ki, yalnız insandırlar. </div><div class='qs'>Sela</div>   