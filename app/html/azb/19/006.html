<div class='s'>Məzmur 6 </div> <div class='d'>Musiqi rəhbəri üçün. Davudun səkkiz simli alətlərin müşayiəti ilə oxunan məzmuru. </div> <div class='q'> <span class="verse" id="V1">1&#160;</span> Ya Rəbb, qəzəblənib məni töhmətləndirmə,  </div><div class='q'>Hiddətlənib məni tənbeh etmə.   </div><div class='q'> <span class="verse" id="V2">2&#160;</span>Ya Rəbb, mənə rəhm et,  </div><div class='q'>Çünki taqətim qalmayıb.  </div><div class='q'>Mənə şəfa ver, ya Rəbb,  </div><div class='q'>Sümüklərim sızlayır.   </div><div class='q'> <span class="verse" id="V3">3&#160;</span>Canıma vəlvələ düşüb.  </div><div class='q'>Ya Rəbb, bu nə vaxtadək olacaq?   </div><div class='b'> &#160; </div> <div class='q'> <span class="verse" id="V4">4&#160;</span>Ya Rəbb, gəl, mənə kömək et,  </div><div class='q'>Məhəbbətin naminə məni xilas et!   </div><div class='q'> <span class="verse" id="V5">5&#160;</span>Ölüb-gedən insan Səni xatırlamaz.  </div><div class='q'>Axı ölülər diyarından kim Sənə şükür edəcək?   </div><div class='b'> &#160; </div> <div class='q'> <span class="verse" id="V6">6&#160;</span>Öz ah-naləmdən bezmişəm,  </div><div class='q'>Hər gecə ağlamaqdan döşəyim islanır,  </div><div class='q'>Göz yaşlarımdan yatağım yaş olur.   </div><div class='q'> <span class="verse" id="V7">7&#160;</span>Qəmdən gözümün nuru sönüb,  </div><div class='q'>Gözlərim düşmənləri görməkdən zəifləyib.   </div><div class='b'> &#160; </div> <div class='q'> <span class="verse" id="V8">8&#160;</span> Siz ey şər iş görənlər, məndən uzaq durun!  </div><div class='q'>Çünki Rəbb hönkürtümü eşitdi,   </div><div class='q'> <span class="verse" id="V9">9&#160;</span>O, yalvarışımı dinlədi,  </div><div class='q'>Rəbb duamı qəbul etdi!   </div><div class='q'> <span class="verse" id="V10">10&#160;</span>Bütün düşmənlərim rüsvay olacaq,  </div><div class='q'>Canlarına vəlvələ salınacaq,  </div><div class='q'>Xəcalət içində bir andaca geri qayıdacaq.   </div>