<div class='s'>Məzmur 26 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Məni haqlı çıxar, ya Rəbb,  </div><div class='q'>Çünki mən kamalla gəzmişəm,  </div><div class='q'>Sarsılmadan Rəbbimə güvənmişəm.   </div><div class='q'> <span class="verse" id="V2">2&#160;</span>Ya Rəbb, məni sınaqdan keçir,  </div><div class='q'>Sən məni imtahan et,  </div><div class='q'>Qəlbimi, fikirlərimi saf et.   </div><div class='q'> <span class="verse" id="V3">3&#160;</span>Məhəbbətin gözümün önündə durur,  </div><div class='q'>Sənin sədaqətinlə gəzirəm.   </div><div class='q'> <span class="verse" id="V4">4&#160;</span>Yalançı insanlarla oturmuram,  </div><div class='q'>İkiüzlülərlə yoldaşlıq etmirəm,   </div><div class='q'> <span class="verse" id="V5">5&#160;</span>Yaramazların məclisinə nifrət edirəm,  </div><div class='q'>Pislərlə oturmuram.   </div><div class='q'> <span class="verse" id="V6">6&#160;</span>Ya Rəbb, günahsızlıq içində əllərimi yuyuram,  </div><div class='q'>Qurbangahının başına dolanıram,   </div><div class='q'> <span class="verse" id="V7">7&#160;</span>Şükür səsimi ucaldıram,  </div><div class='q'>Bütün xariqələrini bəyan edirəm.   </div><div class='q'> <span class="verse" id="V8">8&#160;</span>Ya Rəbb, məskənin olan evi,  </div><div class='q'>Calalının sakin olduğu yeri sevirəm.   </div><div class='b'> &#160; </div> <div class='q'> <span class="verse" id="V9">9&#160;</span>Məni günahkarlara qatıb aparma,  </div><div class='q'>Qatillərlə birgə canımı alma.   </div><div class='q'> <span class="verse" id="V10">10&#160;</span>Onlar pis niyyəti əllərində tutublar,  </div><div class='q'>Sağ əllərini rüşvətlə doldurublar.   </div><div class='q'> <span class="verse" id="V11">11&#160;</span>Mənsə kamalla gəzirəm,  </div><div class='q'>Məni qurtar, mənə lütf et!   </div><div class='q'> <span class="verse" id="V12">12&#160;</span>Ayağım düzlük üstündə durur,  </div><div class='q'>Cəmiyyətin içində Rəbbə alqış edəcəyəm.   </div>