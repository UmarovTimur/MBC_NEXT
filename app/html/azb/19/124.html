<div class='s'>Məzmur 124 </div> <div class='d'>Davudun ziyarət nəğməsi. </div> <div class='q'> <span class="verse" id="V1">1&#160;</span>İndi İsrail söyləsin:  </div><div class='q'>Rəbb tərəfimizi saxlamasaydı,   </div><div class='q'> <span class="verse" id="V2">2&#160;</span>Bizə qarşı insanlar qalxarkən  </div><div class='q'>Rəbb tərəfimizi saxlamasaydı,   </div><div class='q'> <span class="verse" id="V3">3&#160;</span>Bizə qarşı qəzəblərindən yanarkən  </div><div class='q'>Bizi diri-diri udardılar,   </div><div class='q'> <span class="verse" id="V4">4&#160;</span>Sular bizi yuyub-aparardı,  </div><div class='q'>Sellər üstümüzü basardı,   </div><div class='q'> <span class="verse" id="V5">5&#160;</span>Azğın sular üstümüzü basardı.   </div><div class='b'> &#160; </div> <div class='q'> <span class="verse" id="V6">6&#160;</span>Alqış olsun Rəbbə!  </div><div class='q'>O bizi onların dişlərinə ov etmədi.   </div><div class='q'> <span class="verse" id="V7">7&#160;</span>Bizi ovçunun tələsindən bir quş kimi qurtardı,  </div><div class='q'>Tələ qırıldı, canımız azad oldu.   </div><div class='q'> <span class="verse" id="V8">8&#160;</span>Bizə Rəbbin adından,  </div><div class='q'>Göyləri və yeri yaradandan yardım gəlir.   </div>