<div class='s'>Məzmur 25 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Ya Rəbb, Sənə ürəyimi təqdim edirəm,   </div><div class='q'> <span class="verse" id="V2">2&#160;</span>Ey Allahım, yalnız Sənə güvənirəm!  </div><div class='q'>Məni xəcalətdə qoyma,  </div><div class='q'>Qoy düşmənlərim mənə qalib gələrək sevinməsinlər.   </div><div class='q'> <span class="verse" id="V3">3&#160;</span>Sənə ümid bağlayanlar heç zaman utanmasınlar,  </div><div class='q'>Haqsız xəyanətkarlarsa rüsvay olsunlar.   </div><div class='b'> &#160; </div> <div class='q'> <span class="verse" id="V4">4&#160;</span>Ya Rəbb, yollarını mənə göstər,  </div><div class='q'>Öz yollarını mənə öyrət.   </div><div class='q'> <span class="verse" id="V5">5&#160;</span>Məni haqq yolu ilə apar,  </div><div class='q'>Həqiqətini mənə öyrət.  </div><div class='q'>Məni qurtaran Allah Sənsən,  </div><div class='q'>Daim Səni gözləyirəm.   </div><div class='q'> <span class="verse" id="V6">6&#160;</span>Ya Rəbb, əzəldən bəri var olan  </div><div class='q'>Mərhəmətini, məhəbbətini yada sal.   </div><div class='q'> <span class="verse" id="V7">7&#160;</span>Gənclikdə günahkar, üsyankar oldum,  </div><div class='q'>Bunları yadına salma.  </div><div class='q'>Məni məhəbbətin naminə,  </div><div class='q'>Ya Rəbb, xeyirxahlığına görə yada sal!   </div><div class='b'> &#160; </div> <div class='q'> <span class="verse" id="V8">8&#160;</span>Rəbb xeyirxah və haqdır,  </div><div class='q'>Ona görə günahkara düz yol göstərir,   </div><div class='q'> <span class="verse" id="V9">9&#160;</span>İtaətkarları ədalət yolu ilə aparır,  </div><div class='q'>Öz yolunu onlara öyrədir.   </div><div class='q'> <span class="verse" id="V10">10&#160;</span>Kim Rəbbin əhdinə və göstərişlərinə bağlıdırsa,  </div><div class='q'>Rəbb yolunda onun üçün xeyirxahlıq və sədaqət var.   </div><div class='b'> &#160; </div> <div class='q'> <span class="verse" id="V11">11&#160;</span>Ya Rəbb, ismin naminə məni bağışla,  </div><div class='q'>Təqsirim böyükdür.   </div><div class='q'> <span class="verse" id="V12">12&#160;</span>Rəbdən qorxan kimdir?  </div><div class='q'>Rəbb ona yol seçməyi öyrədir.   </div><div class='q'> <span class="verse" id="V13">13&#160;</span>O bəxtəvər yaşayacaq,  </div><div class='q'>Ölkə onun nəslinə irs olaraq qalacaq.   </div><div class='q'> <span class="verse" id="V14">14&#160;</span>Rəbb Ondan qorxanlara sirrini açar,  </div><div class='q'>Onlara Öz əhdini öyrədər.   </div><div class='q'> <span class="verse" id="V15">15&#160;</span>Həmişə gözüm Rəbdədir,  </div><div class='q'>Çünki O, ayaqlarımı tələdən xilas edir.   </div><div class='b'> &#160; </div> <div class='q'> <span class="verse" id="V16">16&#160;</span>Üzünü mənə sarı çevir və lütfkar ol,  </div><div class='q'>Çünki tənhayam, zülm içindəyəm.   </div><div class='q'> <span class="verse" id="V17">17&#160;</span>Qəlbimdəki qubar artıb,  </div><div class='q'>Məni dərdlərdən qurtar.   </div><div class='q'> <span class="verse" id="V18">18&#160;</span>Əzab-əziyyətimə bax,  </div><div class='q'>Bütün günahlarımı bağışla.   </div><div class='b'> &#160; </div> <div class='q'> <span class="verse" id="V19">19&#160;</span>Düşmənlərimə bax, gör nə qədər çoxalıb,  </div><div class='q'>Amansız nifrətlərinə hədəfəm.   </div><div class='q'> <span class="verse" id="V20">20&#160;</span>Canımı qoru, məni qurtar,  </div><div class='q'>Sənə pənah gətirdiyimə görə qoyma rüsvay olum!   </div><div class='q'> <span class="verse" id="V21">21&#160;</span>Qoy kamalla düzlük məni hifz etsin,  </div><div class='q'>Çünki Səni gözləyirəm.   </div><div class='b'> &#160; </div> <div class='q'> <span class="verse" id="V22">22&#160;</span>Ey Allah, İsraili  </div><div class='q'>Bütün çətinliklərindən qurtar.   </div>