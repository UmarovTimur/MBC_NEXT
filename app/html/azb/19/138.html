<div class='s'>Məzmur 138 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Bütün qəlbimlə Sənə şükür edirəm,  </div><div class='q'>«Allahlar»ın önündə Səni tərənnüm edirəm.   </div><div class='q'> <span class="verse" id="V2">2&#160;</span>Müqəddəs məbədinə tərəf səcdə edirəm,  </div><div class='q'>Məhəbbətin, sədaqətin naminə isminə şükür edirəm.  </div><div class='q'>Çünki ismini, kəlamını hər şeydən üstün tutmusan.   </div><div class='q'> <span class="verse" id="V3">3&#160;</span>Səni çağıranda mənə cavab vermisən,  </div><div class='q'>Canıma taqət verib məni ürəkləndirmisən.   </div><div class='b'> &#160; </div> <div class='q'> <span class="verse" id="V4">4&#160;</span>Ya Rəbb, bütün dünya padşahları Sənə şükür edəcəklər,  </div><div class='q'>Çünki ağzından çıxan kəlamları eşidiblər.   </div><div class='q'> <span class="verse" id="V5">5&#160;</span>Rəbbin yollarını tərənnüm edəcəklər,  </div><div class='q'>Çünki Rəbbin ehtişamı böyükdür.   </div><div class='q'> <span class="verse" id="V6">6&#160;</span>Rəbb ucalarda olsa da, yazıqlara nəzər salar,  </div><div class='q'>Amma lovğaları uzaqdan tanıyar.   </div><div class='b'> &#160; </div> <div class='q'> <span class="verse" id="V7">7&#160;</span>Sıxıntı içində gəzsəm də,  </div><div class='q'>Mənə həyat verirsən.  </div><div class='q'>Düşmənin qəzəbinə qarşı əl qaldırırsan,  </div><div class='q'>Məni sağ əlinlə qurtarırsan.   </div><div class='q'> <span class="verse" id="V8">8&#160;</span>Rəbb mənə verdiyi vədə əməl edir.  </div><div class='q'>Ya Rəbb, məhəbbətin əbədidir.  </div><div class='q'>Öz əlinin işini tərk etmə!   </div>