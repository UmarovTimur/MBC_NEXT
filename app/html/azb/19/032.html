<div class='s'>Məzmur 32 </div> <div class='d'>Davudun maskili. </div> <div class='q'> <span class="verse" id="V1">1&#160;</span> Üsyankarlığı bağışlanan,  </div><div class='q'>Günahı əfv olunan insan  </div><div class='q'>Nə bəxtiyardır!   </div><div class='q'> <span class="verse" id="V2">2&#160;</span>Rəbb tərəfindən təqsirkar sayılmayan,  </div><div class='q'>Qəlbində hiylə olmayan insan  </div><div class='q'>Nə bəxtiyardır!   </div><div class='b'> &#160; </div> <div class='q'> <span class="verse" id="V3">3&#160;</span>Etiraf etməyəndə  </div><div class='q'>Bütün gün nalə çəkməkdən  </div><div class='q'>Sümüklərim taqətdən düşdü.   </div><div class='q'> <span class="verse" id="V4">4&#160;</span>Əlin üzərimdə gecə-gündüz ağırlaşdı,  </div><div class='q'>Sanki yayın quraqlığı məni taqətdən saldı. </div><div class='qs'>Sela</div>   <div class='q'> <span class="verse" id="V5">5&#160;</span> Sonra Sənə günahımı etiraf etdim,  </div><div class='q'>Təqsirlərimi gizlətmədim.  </div><div class='q'>Dedim: «Üsyankarlığımı Rəbbə etiraf edirəm».  </div><div class='q'>Təqsirimi, günahımı bağışladın. </div><div class='qs'>Sela</div>   <div class='b'> &#160; </div> <div class='q'> <span class="verse" id="V6">6&#160;</span>Buna görə hər bir mömin  </div><div class='q'>Səni tapan zaman Sənə dua etsin.  </div><div class='q'>Azğın sellər daşsa da,  </div><div class='q'>Möminə toxunmaz.   </div><div class='q'> <span class="verse" id="V7">7&#160;</span>Sığınacaq yerim Sənsən,  </div><div class='q'>Məni dardan hifz edirsən.  </div><div class='q'>Zəfər harayı ilə  </div><div class='q'>Ətrafımda dövr edirsən. </div><div class='qs'>Sela</div>   <div class='b'> &#160; </div> <div class='q'> <span class="verse" id="V8">8&#160;</span>Dedin: «Sənə təlim verəcəyəm,  </div><div class='q'>Gedəcəyin yolu öyrədəcəyəm.  </div><div class='q'>Nəsihət verəcəyəm,  </div><div class='q'>Gözüm sənin üstündə olacaq.   </div><div class='q'> <span class="verse" id="V9">9&#160;</span>At yaxud qatır kimi  </div><div class='q'>Şüursuz olmayın.  </div><div class='q'>Cilov, yüyən vurulmasa,  </div><div class='q'>Onlar idarə edilə bilməz».   </div><div class='q'> <span class="verse" id="V10">10&#160;</span>Pislərin başına çox bəla gələr,  </div><div class='q'>Rəbbə güvənənlər isə hər tərəfdən məhəbbətə bürünər.   </div><div class='q'> <span class="verse" id="V11">11&#160;</span>Ey salehlər, fərəhlənin,  </div><div class='q'>Rəbbə görə sevinin!  </div><div class='q'>Ey ürəyidüz olanlar,  </div><div class='q'>Onu mədh edin!   </div>