<div class='s'>Məzmur 41 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Yoxsulların qayğısına qalan nə bəxtiyardır!  </div><div class='q'>Rəbb dar günündə onu qurtarar,   </div><div class='q'> <span class="verse" id="V2">2&#160;</span>Rəbb onu qoruyar, salamat saxlayar.  </div><div class='q'>O, ölkədə bəxtiyar olar,  </div><div class='q'>Düşmənlərinə təslim edilməz.   </div><div class='q'> <span class="verse" id="V3">3&#160;</span>Yatağa düşəndə Rəbb ona dayaq olar,  </div><div class='q'>Onu bütün xəstəlikdən sağaldar.   </div><div class='b'> &#160; </div> <div class='q'> <span class="verse" id="V4">4&#160;</span>Mən dedim: «Ya Rəbb, mənə rəhm et,  </div><div class='q'>Canıma şəfa ver,  </div><div class='q'>Çünki Sənə qarşı günah etmişəm».   </div><div class='q'> <span class="verse" id="V5">5&#160;</span>Düşmənlərim məndən pis sözlər söyləyir:  </div><div class='q'>«Bu nə vaxt öləcək, adı batacaq?» deyirlər.   </div><div class='q'> <span class="verse" id="V6">6&#160;</span>Mənə baş çəkənlər yalan danışır,  </div><div class='q'>Ürəklərinə böhtan yığır,  </div><div class='q'>Bayıra çıxanda bundan danışırlar.   </div><div class='q'> <span class="verse" id="V7">7&#160;</span>Bütün mənə nifrət edənlər mənim barəmdə pıçıldaşır,  </div><div class='q'>Mənə qarşı pis fikirləri var.   </div><div class='q'> <span class="verse" id="V8">8&#160;</span>Deyirlər: «Bu, ölümcül bəlaya düşüb,  </div><div class='q'>Budur, yatır, daha qalxmaz».   </div><div class='q'> <span class="verse" id="V9">9&#160;</span> Hətta etibarlı saydığım ən yaxın dostum,  </div><div class='q'>Çörəyimi yeyən mənə xəyanət etdi.   </div><div class='b'> &#160; </div> <div class='q'> <span class="verse" id="V10">10&#160;</span>Sən, ya Rəbb, rəhm edib məni ayağa qaldır,  </div><div class='q'>Qoy onlardan bunun əvəzini çıxım!   </div><div class='q'> <span class="verse" id="V11">11&#160;</span>Məndən razı qaldığını bundan bilirəm:  </div><div class='q'>Düşmənlərimin mənə qalib gəlmədiyini görürəm.   </div><div class='q'> <span class="verse" id="V12">12&#160;</span>Kamil olduğum üçün məndən möhkəm yapışdın,  </div><div class='q'>Məni hüzurunda əbədilik dayandırdın.   </div><div class='b'> &#160; </div> <div class='q'> <span class="verse" id="V13">13&#160;</span> Alqış olsun İsrailin Allahı Rəbbə  </div><div class='q'>Əzəldən sonsuza qədər!  </div><div class='q'>Amin! Amin!   </div>