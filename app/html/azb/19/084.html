<div class='s'>Məzmur 84 </div> <div class='d'>Musiqi rəhbəri üçün. Qorah övladlarının «Gittit» üstə oxunan məzmuru. </div> <div class='q'> <span class="verse" id="V1">1&#160;</span>Ey Ordular Rəbbi, məskənin nə qədər əzizdir,   </div><div class='q'> <span class="verse" id="V2">2&#160;</span>Qəlbim Rəbbin həyətinin həsrətindədir,  </div><div class='q'>Könlüm, cismim var olan Allaha mədh oxuyur.   </div><div class='q'> <span class="verse" id="V3">3&#160;</span>Ey Ordular Rəbbi, Padşahım, Allahım,  </div><div class='q'>Qurbangahının yaxınında sərçələr yurd salar,  </div><div class='q'>Qaranquş bala çıxartmaq üçün yuva qurar.   </div><div class='q'> <span class="verse" id="V4">4&#160;</span>Nə bəxtiyardır evində yaşayanlar,  </div><div class='q'>Daim Sənə həmd oxuyanlar! </div><div class='qs'>Sela</div>   <div class='b'> &#160; </div> <div class='q'> <span class="verse" id="V5">5&#160;</span>Nə bəxtiyardır Səndən qüvvət alanlar,  </div><div class='q'>Qəlbində Sionu ziyarət etməyi arzulayanlar!   </div><div class='q'> <span class="verse" id="V6">6&#160;</span>Baka vadisindən keçərkən  </div><div class='q'>Onlara çağlayan bulaqlar görünər,  </div><div class='q'>İlk yağışdan ora gölməçələrə bürünər.   </div><div class='q'> <span class="verse" id="V7">7&#160;</span>Bu adamlar getdikcə qüvvət alarlar,  </div><div class='q'>Sionda Allahın hüzurunda olarlar.   </div><div class='b'> &#160; </div> <div class='q'> <span class="verse" id="V8">8&#160;</span>Ya Rəbb, ey Ordular Allahı, duamı dinlə,  </div><div class='q'>Ey Yaqubun Allahı, qulaq as! </div><div class='qs'>Sela</div>   <div class='q'> <span class="verse" id="V9">9&#160;</span>Ey Allah, bizə sipər olana bax,  </div><div class='q'>Məsh etdiyinin üzünə bax!   </div><div class='b'> &#160; </div> <div class='q'> <span class="verse" id="V10">10&#160;</span>Sənin həyətində keçən bir günüm  </div><div class='q'>Başqa yerdə keçən min günümdən yaxşıdır.  </div><div class='q'>Allahımın evinin keşiyində dayanmağım  </div><div class='q'>Pislərin çadırında rahat ömür sürməkdən yaxşıdır.   </div><div class='q'> <span class="verse" id="V11">11&#160;</span>Axı Rəbb Allah günəşdir, sipərdir,  </div><div class='q'>Rəbb lütf və şərəf verir,  </div><div class='q'>Xeyirxahlığını düz yolla gedənlərdən əsirgəmir.   </div><div class='q'> <span class="verse" id="V12">12&#160;</span>Ey Ordular Rəbbi, Sənə güvənən nə bəxtiyardır!   </div>