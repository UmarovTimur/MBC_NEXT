<div class='s'>Məzmur 137 </div> <div class='q'> <span class="verse" id="V1">1&#160;</span>Babil torpağında olanda Sionu yada salardıq,  </div><div class='q'>Çay kənarında oturaraq ağlayardıq,   </div><div class='q'> <span class="verse" id="V2">2&#160;</span>Liralarımızı söyüd ağaclarından asardıq.   </div><div class='q'> <span class="verse" id="V3">3&#160;</span>Bizi əsir edənlər  </div><div class='q'>Nəğmə oxumağımızı əmr edirdilər,  </div><div class='q'>Bizə zülm verənlər  </div><div class='q'>Onları şənləndirməyimizi istəyirdilər,  </div><div class='q'>«Bizim üçün Sion nəğmələrini oxuyun» deyirdilər.   </div><div class='b'> &#160; </div> <div class='q'> <span class="verse" id="V4">4&#160;</span>Axı yad ölkədə Rəbbin nəğmələrini necə oxuyaq?   </div><div class='q'> <span class="verse" id="V5">5&#160;</span>Ey Yerusəlim, əgər səni unutsam,  </div><div class='q'>Qoy sağ əlim qurusun.   </div><div class='q'> <span class="verse" id="V6">6&#160;</span>Ey Yerusəlim,  </div><div class='q'>Səni anmasam, ən böyük sevincim olmasan,  </div><div class='q'>Qoy dilim damağıma yapışsın.   </div><div class='b'> &#160; </div> <div class='q'> <span class="verse" id="V7">7&#160;</span>Ya Rəbb, Edomluları bir yada sal,  </div><div class='q'>Məğlubiyyət günü Yerusəlimdən danışırdılar,  </div><div class='q'>Deyirdilər: «Gəlin oranı uçuraq, təməlindən dağıdaq!»   </div><div class='b'> &#160; </div> <div class='q'> <span class="verse" id="V8">8&#160;</span> Ey Babil qızı, xaraba qalacaqsan.  </div><div class='q'>Bizə etdiyinin əvəzini sənə verən qoy bəxtiyar olsun!   </div><div class='q'> <span class="verse" id="V9">9&#160;</span>Körpələrini daşa çırpıb öldürən bəxtiyar olsun!   </div>