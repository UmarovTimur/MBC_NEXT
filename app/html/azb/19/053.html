<div class='s'>Məzmur 53 </div> <div class='r'>(Zəb. 14)  </div><div class='d'>Musiqi rəhbəri üçün. Davudun «Maxalat» üstə oxunan maskili. </div> <div class='q'> <span class="verse" id="V1">1&#160;</span> Axmaqlar ürəyində «Allah yoxdur!» deyə düşünürlər,  </div><div class='q'>İnsanlar pozulmuş, əməlləri iyrənc olmuş,  </div><div class='q'>Yaxşı iş görən yoxdur.   </div><div class='b'> &#160; </div> <div class='q'> <span class="verse" id="V2">2&#160;</span>Allah göylərdən bəşər övladına baxır;  </div><div class='q'>Görəsən Allahı dərk edən, Onu axtaran varmı?   </div><div class='q'> <span class="verse" id="V3">3&#160;</span>Hamı birgə pozulub, namus əldən gedib,  </div><div class='q'>Bir nəfər də olsun yaxşı iş görən yoxdur.   </div><div class='b'> &#160; </div> <div class='q'> <span class="verse" id="V4">4&#160;</span>Şər iş görənlərin hər biri məgər heç nə qanmırmı?  </div><div class='q'>Xalqımı çörək yerinə yeyirlər, Allahı çağırmırlar.   </div><div class='b'> &#160; </div> <div class='q'> <span class="verse" id="V5">5&#160;</span>Onlar böyük dəhşətə düşəcək,  </div><div class='q'>Heç görünməmiş dəhşətə düçar olacaqlar.  </div><div class='q'>Allah bizi mühasirəyə salanların  </div><div class='q'>Sümüklərini qırıb dağıdacaq.  </div><div class='q'>Onlar qarşımızda pərt qalacaq,  </div><div class='q'>Çünki Allah tərəfindən rədd olunacaqlar.   </div><div class='b'> &#160; </div> <div class='q'> <span class="verse" id="V6">6&#160;</span>Kaş İsrailin azadlığı Siondan gələydi!  </div><div class='q'>Allah Öz xalqına bəxtəvər günlərini qaytaran zaman  </div><div class='q'>Yaqub övladları şadlıq edəcək,  </div><div class='q'>İsraillilər sevinəcək!   </div>