<div class='s'>Məzmur 21 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Ya Rəbb, padşah qüdrətinlə sevinir,  </div><div class='q'>Zəfərinlə fərəhlənir.   </div><div class='q'> <span class="verse" id="V2">2&#160;</span>Onu ürəyinin arzusuna çatdırmısan,  </div><div class='q'>Dilindən çıxan diləyini ondan əsirgəməmisən. </div><div class='qs'>Sela</div>   <div class='q'> <span class="verse" id="V3">3&#160;</span>Çünki onu yaxşı nemətlərlə qarşılamısan,  </div><div class='q'>Saf qızıldan başına tac qoymusan.   </div><div class='q'> <span class="verse" id="V4">4&#160;</span>Səndən həyat istəyəndə ona verdin,  </div><div class='q'>Onun ömrünü əbədi olaraq uzatmısan.   </div><div class='q'> <span class="verse" id="V5">5&#160;</span>Ona zəfər çaldıraraq şərəfini ucaltmısan,  </div><div class='q'>Ehtişam və əzəmət bağışlamısan.   </div><div class='q'> <span class="verse" id="V6">6&#160;</span>Əbədi olaraq başına nemətlər tökmüsən,  </div><div class='q'>Hüzurundakı sevinclə Sən onu fərəhləndirmisən.   </div><div class='q'> <span class="verse" id="V7">7&#160;</span>Çünki padşah Rəbbə güvənir,  </div><div class='q'>Haqq-Taalanın məhəbbəti ilə sarsılmazdır.   </div><div class='b'> &#160; </div> <div class='q'> <span class="verse" id="V8">8&#160;</span>Əlin bütün düşmənlərini tapacaq,  </div><div class='q'>Sağ əlin yağıları tutacaq.   </div><div class='q'> <span class="verse" id="V9">9&#160;</span>Ya Rəbb, onlara görünən zaman  </div><div class='q'>Sən onları soba tək yandıracaqsan,  </div><div class='q'>Onları qəzəbinlə yeyib, alovunla udacaqsan.   </div><div class='q'> <span class="verse" id="V10">10&#160;</span>Övladlarını yer üzündən,  </div><div class='q'>Gələcək nəsillərini insanlar arasından yox edəcəksən.   </div><div class='q'> <span class="verse" id="V11">11&#160;</span>Çünki pis niyyətlə əleyhinə çıxdılar,  </div><div class='q'>Hiylə işlətdilər, amma gücləri çatmadı.   </div><div class='q'> <span class="verse" id="V12">12&#160;</span>Çünki Sən onları geri qovacaqsan,  </div><div class='q'>Yay çəkib oxla üzlərini nişan alacaqsan.   </div><div class='b'> &#160; </div> <div class='q'> <span class="verse" id="V13">13&#160;</span>Ya Rəbb, qoy Sənin uca qüdrətini görək!  </div><div class='q'>Əzəmətini ilahilərlə tərənnüm edək!   </div>