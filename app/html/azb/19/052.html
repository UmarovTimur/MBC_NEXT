<div class='s'>Məzmur 52 </div> <div class='d'>Musiqi rəhbəri üçün. Davudun maskili. </div> <div class='d'> Edomlu Doeq Davudun Aximelekin evinə getdiyini Şaula xəbər verəndə </div> <div class='q'> <span class="verse" id="V1">1&#160;</span>Pisliyinlə nə üçün öyünürsən, ey cəngavər?  </div><div class='q'>Sonsuzdur Allahın məhəbbəti.   </div><div class='q'> <span class="verse" id="V2">2&#160;</span>Ey hiyləgər, dilin insanı məhv edir,  </div><div class='q'>İti ülgüc kimi kəsir.   </div><div class='q'> <span class="verse" id="V3">3&#160;</span>Yaxşılıqdan çox yamanı,  </div><div class='q'>Doğru sözdən çox yalanı sevirsən. </div><div class='qs'>Sela</div>   <div class='q'> <span class="verse" id="V4">4&#160;</span>Ey hiyləgər dilli,  </div><div class='q'>Məhvedici sözləri çox sevirsən!   </div><div class='b'> &#160; </div> <div class='q'> <span class="verse" id="V5">5&#160;</span>Allah səni əbədilik qıracaq,  </div><div class='q'>Yaxandan yapışaraq evindən çölə atacaq,  </div><div class='q'>Dirilər arasından kökünü qoparacaq. </div><div class='qs'>Sela</div>   <div class='q'> <span class="verse" id="V6">6&#160;</span>Salehlər buna baxıb qorxacaqlar,  </div><div class='q'>Gülə-gülə belə deyəcəklər:   </div><div class='q'> <span class="verse" id="V7">7&#160;</span>«Bu adam Allaha pənah gətirmədi,  </div><div class='q'>Öz bol sərvətinə güvəndi,  </div><div class='q'>Başqalarını məhv edərək gücləndi».   </div><div class='b'> &#160; </div> <div class='q'> <span class="verse" id="V8">8&#160;</span>Amma mən Allahın evində  </div><div class='q'>Yaşıl zeytun ağacına bənzərəm,  </div><div class='q'>Daima, əbədilik  </div><div class='q'>Allahın məhəbbətinə güvənirəm.   </div><div class='q'> <span class="verse" id="V9">9&#160;</span>Sənin gördüyün işlərə görə daim şükür edirəm,  </div><div class='q'>Möminlərin qarşısında gözəl isminə ümid bağlayıram!   </div>