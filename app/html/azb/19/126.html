<div class='s'>Məzmur 126 </div> <div class='d'>Ziyarət nəğməsi. </div> <div class='q'> <span class="verse" id="V1">1&#160;</span>Rəbb Siona bəxtəvər günlərini qaytaranda  </div><div class='q'>Bizə röya kimi gəldi.   </div><div class='q'> <span class="verse" id="V2">2&#160;</span>Dodaqlarımızdan gülüş tökülürdü,  </div><div class='q'>Dilimizdən sevinc harayı yüksəlirdi.  </div><div class='q'>Millətlər öz aralarında belə deyirdi:  </div><div class='q'>«Rəbb onlar üçün böyük işlər görüb».   </div><div class='q'> <span class="verse" id="V3">3&#160;</span>Bunun üçün sevinirik,  </div><div class='q'>Çünki Rəbb bizim üçün böyük işlər görüb.   </div><div class='b'> &#160; </div> <div class='q'> <span class="verse" id="V4">4&#160;</span>Selləri Negevə qaytardığın kimi,  </div><div class='q'>Ya Rəbb, o bəxtəvər günləri bizə qaytar.   </div><div class='q'> <span class="verse" id="V5">5&#160;</span>Göz yaşı ilə əkənlər  </div><div class='q'>Sevinc harayı çəkərək biçəcək.   </div><div class='q'> <span class="verse" id="V6">6&#160;</span>Ağlaya-ağlaya toxum torbasını daşıyıb-gedən  </div><div class='q'>Sevinc harayı ilə dərzləri daşıya-daşıya gələcək.   </div>