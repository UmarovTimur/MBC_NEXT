<div class='s'>Məzmur 103 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Rəbbə alqış et, ey könlüm,  </div><div class='q'>Ey bütün varlığım, Onun müqəddəs adına alqış et!   </div><div class='q'> <span class="verse" id="V2">2&#160;</span>Rəbbə alqış et, ey könlüm,  </div><div class='q'>Unutma etdiyi yaxşılıqları:   </div><div class='q'> <span class="verse" id="V3">3&#160;</span>Odur bütün təqsirlərini əfv edən,  </div><div class='q'>Bütün xəstəliklərinə şəfa verən.   </div><div class='q'> <span class="verse" id="V4">4&#160;</span>Odur həyatını məzara düşməkdən qurtaran,  </div><div class='q'>Məhəbbətin, mərhəmətin tacını başına qoyan.   </div><div class='q'> <span class="verse" id="V5">5&#160;</span>Odur ömür boyu səni bərəkəti ilə doyduran,  </div><div class='q'>Səni təzələyib gənc, gümrah qartala oxşadan.   </div><div class='b'> &#160; </div> <div class='q'> <span class="verse" id="V6">6&#160;</span>Rəbb bütün miskinlər üçün  </div><div class='q'>Haqq və ədalət edir.   </div><div class='q'> <span class="verse" id="V7">7&#160;</span>Yollarını Musaya,  </div><div class='q'>Əməllərini İsrail övladlarına göstərib.   </div><div class='q'> <span class="verse" id="V8">8&#160;</span>  Rəbb rəhmli və lütfkardır,  </div><div class='q'>Hədsiz səbirli və bol məhəbbətlidir.   </div><div class='q'> <span class="verse" id="V9">9&#160;</span>Həmişə töhmətləndirməz,  </div><div class='q'>Qəzəbi sonsuza qədər sürməz.   </div><div class='q'> <span class="verse" id="V10">10&#160;</span>Bizimlə günahlarımıza görə davranmaz,  </div><div class='q'>Təqsirlərimizin əvəzini çıxmaz.   </div><div class='q'> <span class="verse" id="V11">11&#160;</span>Çünki göylər yerdən nə qədər ucadırsa,  </div><div class='q'>Ondan qorxanlara olan məhəbbəti o qədər böyükdür.   </div><div class='q'> <span class="verse" id="V12">12&#160;</span>Nə qədər şərq qərbdən uzaqdırsa,  </div><div class='q'>Qanunsuzluqlarımızı bizdən o qədər uzaqlaşdırıb.   </div><div class='q'> <span class="verse" id="V13">13&#160;</span>Ata övladlarına rəhm etdiyi kimi  </div><div class='q'>Rəbb də Ondan qorxanlara elə rəhm edir.   </div><div class='q'> <span class="verse" id="V14">14&#160;</span>Çünki necə yarandığımızı bilir,  </div><div class='q'>Torpaqdan düzəlməyimizi unutmur.   </div><div class='b'> &#160; </div> <div class='q'> <span class="verse" id="V15">15&#160;</span>İnsanınsa ömrü bir ota oxşar,  </div><div class='q'>Çəmən gülləri kimi çiçək açar,   </div><div class='q'> <span class="verse" id="V16">16&#160;</span>Üstündən yel əsərkən yox olur,  </div><div class='q'>Yerində izi belə, qalmır.   </div><div class='q'> <span class="verse" id="V17">17&#160;</span>Rəbbin isə Ondan qorxanlara olan məhəbbəti,  </div><div class='q'>Onların övladlarına olan salehliyi  </div><div class='q'>Əzəldən var, bu əbədi qalacaq.   </div><div class='q'> <span class="verse" id="V18">18&#160;</span>Onun əhdinə vəfa edənlərə bunları göstərir,  </div><div class='q'>Qayda-qanunlarını yerinə yetirənləri unutmur.   </div><div class='b'> &#160; </div> <div class='q'> <span class="verse" id="V19">19&#160;</span>Rəbb taxtını göylərdə qurub,  </div><div class='q'>Hər yerdə hökmranlıq edir.   </div><div class='q'> <span class="verse" id="V20">20&#160;</span>Rəbbə alqış edin, ey Onun mələkləri,  </div><div class='q'>Ey Onun sözünə baxıb icra edən qüdrətli igidlər!   </div><div class='q'> <span class="verse" id="V21">21&#160;</span>Rəbbə alqış edin, ey səmanın bütün orduları,  </div><div class='q'>İradəsini yerinə yetirən xidmətçiləri!   </div><div class='q'> <span class="verse" id="V22">22&#160;</span>Rəbbə alqış edin, ey Onun yaratdıqları,  </div><div class='q'>Ey Onun hökm etdiyi yer üzərində olan bütün varlıqlar!  </div><div class='q'>Rəbbə alqış et, ey könlüm!   </div>