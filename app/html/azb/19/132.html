<div class='s'>Məzmur 132 </div> <div class='d'>Ziyarət nəğməsi. </div> <div class='q'> <span class="verse" id="V1">1&#160;</span>Ya Rəbb, Davudu,  </div><div class='q'>Çəkdiyi bütün əzabları,   </div><div class='q'> <span class="verse" id="V2">2&#160;</span>Rəbbə etdiyi andı,  </div><div class='q'>Yaqubun qüdrətli Allahına etdiyi əhdi yada sal.   </div><div class='q'> <span class="verse" id="V3">3&#160;</span>O dedi: «Öz evimdə yaşamaram,  </div><div class='q'>Yatağımda yatmaram,   </div><div class='q'> <span class="verse" id="V4">4&#160;</span>Gözümə yuxu getməz,  </div><div class='q'>Gözlərimi yummaram   </div><div class='q'> <span class="verse" id="V5">5&#160;</span>Rəbbə layiq bir yer,  </div><div class='q'>Yaqubun qüdrətli Allahına bir məskən tapana qədər».   </div><div class='b'> &#160; </div> <div class='q'> <span class="verse" id="V6">6&#160;</span> Əhd sandığının Efratada olduğunu eşitdik,  </div><div class='q'>Onu Yaar tarlalarında tapdıq.   </div><div class='q'> <span class="verse" id="V7">7&#160;</span>Dedik: «Gəlin, Onun məkanına gedək,  </div><div class='q'>Kətilində səcdə edək».   </div><div class='b'> &#160; </div> <div class='q'> <span class="verse" id="V8">8&#160;</span>Ya Rəbb, qüvvənin rəmzi olan sandığınla birgə  </div><div class='q'>İstirahət edəcəyin yerə qalx.   </div><div class='q'> <span class="verse" id="V9">9&#160;</span>Kahinlərin həqiqətə bürünsün,  </div><div class='q'>Möminlərin Səni mədh etsin.   </div><div class='q'> <span class="verse" id="V10">10&#160;</span>Qulun Davudun xatirinə  </div><div class='q'>Məsh etdiyindən üz döndərmə.   </div><div class='b'> &#160; </div> <div class='q'> <span class="verse" id="V11">11&#160;</span> Rəbb Davuda sədaqətlə and içdi,  </div><div class='q'>Bu andından dönməz:  </div><div class='q'>«Belindən gələn oğullarından birini  </div><div class='q'>Səndən sonra taxtında oturdacağam.   </div><div class='q'> <span class="verse" id="V12">12&#160;</span>Əgər övladların əhdimə,  </div><div class='q'>Onlara öyrədəcəyim göstərişlərə əməl edərlərsə,  </div><div class='q'>Onların oğulları da  </div><div class='q'>Sonsuza qədər sənin taxtında oturacaq».   </div><div class='b'> &#160; </div> <div class='q'> <span class="verse" id="V13">13&#160;</span>Çünki Rəbb Sionu seçdi,  </div><div class='q'>Orada Öz məskənini salmaq istədi.   </div><div class='q'> <span class="verse" id="V14">14&#160;</span>Dedi: «Bura əbədi olaraq istirahət edəcəyim yerdir,  </div><div class='q'>İstəyirəm ki, burada məskən salım.   </div><div class='q'> <span class="verse" id="V15">15&#160;</span>Bu yerə bol ruzi-bərəkət verəcəyəm,  </div><div class='q'>Buradakı fəqirlərə doyunca ərzaq verəcəyəm.   </div><div class='q'> <span class="verse" id="V16">16&#160;</span>Kahinlərini zəfərə bürüyəcəyəm,  </div><div class='q'>Möminləri sevinclə mədh oxuyacaq.   </div><div class='q'> <span class="verse" id="V17">17&#160;</span> Burada Davud sülaləsindən güclü hökmdar yetirəcəyəm,  </div><div class='q'>Məsh etdiyim üçün bir çıraq hazır etmişəm.   </div><div class='q'> <span class="verse" id="V18">18&#160;</span>Düşmənlərini xəcalətə salacağam,  </div><div class='q'>Lakin onun tacı nur saçacaq».   </div>