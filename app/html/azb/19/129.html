<div class='s'>Məzmur 129 </div> <div class='d'>Ziyarət nəğməsi. </div> <div class='q'> <span class="verse" id="V1">1&#160;</span>Qoy İsrail söyləsin:  </div><div class='q'>«Mənə gəncliyimdən bəri əzab verdilər.   </div><div class='q'> <span class="verse" id="V2">2&#160;</span>Bəli, gəncliyimdən bəri mənə əzab verdilər,  </div><div class='q'>Lakin məğlub edə bilmədilər.   </div><div class='q'> <span class="verse" id="V3">3&#160;</span>Elə bil kürəyimdə kotan sürüblər,  </div><div class='q'>Qamçılarla bədənimə uzun-uzun şırım çəkiblər.   </div><div class='q'> <span class="verse" id="V4">4&#160;</span>Rəbb isə adildir,  </div><div class='q'>Pislərin buxovlarını qırdı».   </div><div class='b'> &#160; </div> <div class='q'> <span class="verse" id="V5">5&#160;</span>Siona nifrət bəsləyənlərin hamısı  </div><div class='q'>Qoy xəcalət içində geri qovulsun!   </div><div class='q'> <span class="verse" id="V6">6&#160;</span>Qoy cücərmədən solsunlar,  </div><div class='q'>Damda bitən ot kimi olsunlar!   </div><div class='q'> <span class="verse" id="V7">7&#160;</span>O, biçinçinin ovcunu,  </div><div class='q'>Dərz bağlayanın qucağını doldurmaz!   </div><div class='q'> <span class="verse" id="V8">8&#160;</span>Yoldan keçən onlara belə deməz:  </div><div class='q'>«Rəbb sizə xeyir-dua versin,  </div><div class='q'>Sizə Rəbbin ismi ilə alqış olsun!»   </div>