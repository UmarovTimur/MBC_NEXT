<div class='s'>Məzmur 111 </div> <div class='q'> <span class="verse" id="V1">1&#160;</span>Rəbbə həmd edin!  </div><div class='b'> &#160; </div> <div class='q'>Əməlisalehlər məclisində, icma arasında  </div><div class='q'>Bütün qəlbimlə Rəbbə şükür edəcəyəm.   </div><div class='q'> <span class="verse" id="V2">2&#160;</span>Rəbbin işləri böyükdür,  </div><div class='q'>Bunlardan zövq alanlar ibrət götürür.   </div><div class='q'> <span class="verse" id="V3">3&#160;</span>Əməllərində ehtişamı, əzəməti görünür,  </div><div class='q'>Salehliyi əbədi qalır.   </div><div class='q'> <span class="verse" id="V4">4&#160;</span>Xariqələrini xalqının yadına salır.  </div><div class='q'>Rəbb lütfkar və rəhmlidir,   </div><div class='q'> <span class="verse" id="V5">5&#160;</span>Ondan qorxanları bəsləyərək saxlayır,  </div><div class='q'>Öz əhdini əbədi olaraq yadda saxlayır.   </div><div class='q'> <span class="verse" id="V6">6&#160;</span>Xalqına millətlərin torpaqlarını verərək  </div><div class='q'>Qüdrətli işlərini onlara göstərdi.   </div><div class='q'> <span class="verse" id="V7">7&#160;</span>Əllərinin işləri sədaqət və ədalətdir,  </div><div class='q'>Onun bütün qayda-qanunları etibarlıdır.   </div><div class='q'> <span class="verse" id="V8">8&#160;</span>Onlar həmişə, əbədi olaraq möhkəmdir,  </div><div class='q'>Sədaqətdən, düzlükdən yaranmışdır.   </div><div class='q'> <span class="verse" id="V9">9&#160;</span>Öz xalqına qurtuluş göndərdi,  </div><div class='q'>Əhdi əbədi olsun deyə əmr verdi,  </div><div class='q'>İsmi müqəddəsdir, zəhmlidir.   </div><div class='q'> <span class="verse" id="V10">10&#160;</span> Rəbb qorxusu hikmətin başlanğıcıdır,  </div><div class='q'>Buna əməl edənlərin sağlam düşüncəsi vardır.  </div><div class='q'>Ona əbədi olaraq həmdlər olsun!   </div>