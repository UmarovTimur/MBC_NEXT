<div class='s'>Məzmur 8 </div> <div class='d'>Musiqi rəhbəri üçün. Davudun «Gittit» üstə oxunan məzmuru. </div> <div class='q'> <span class="verse" id="V1">1&#160;</span>Ey Xudavəndimiz Rəbb,  </div><div class='q'>İsmin bütün yer üzündə nə qədər əzəmətlidir!  </div><div class='q'>Ehtişamın göylərə qalxır!   </div><div class='q'> <span class="verse" id="V2">2&#160;</span> Düşməni və qisasçını susdurmaq üçün  </div><div class='q'>Körpələrin və çağaların səsi ilə  </div><div class='q'>Yağılarına qarşı qala qurdun.   </div><div class='b'> &#160; </div> <div class='q'> <span class="verse" id="V3">3&#160;</span>Əllərinin işi olan göyləri,  </div><div class='q'>Öz yerinə düzdüyün ay və ulduzları gördükdə deyirəm:   </div><div class='q'> <span class="verse" id="V4">4&#160;</span> «İnsan kimdir ki, onun haqqında düşünürsən?  </div><div class='q'>Bəşər oğlu kimdir ki, onun qayğısını çəkirsən?»   </div><div class='b'> &#160; </div> <div class='q'> <span class="verse" id="V5">5&#160;</span>Onu Allahdan bir az aşağı yaratdın,  </div><div class='q'>İzzət və əzəmət tacını onun başına qoydun,   </div><div class='q'> <span class="verse" id="V6">6&#160;</span> Əllərinin işləri üzərində onu hökmdar etdin.  </div><div class='q'>Hər şeyi onun ayağının altına qoydun:   </div><div class='q'> <span class="verse" id="V7">7&#160;</span>Bütün sürü və naxırları,  </div><div class='q'>Çöldə yaşayan heyvanları,   </div><div class='q'> <span class="verse" id="V8">8&#160;</span>Göydəki quşları, dənizdəki balıqları,  </div><div class='q'>Dəryalarda üzənlərin hamısını.   </div><div class='b'> &#160; </div> <div class='q'> <span class="verse" id="V9">9&#160;</span>Ey Xudavəndimiz Rəbb,  </div><div class='q'>İsmin bütün yer üzündə nə qədər əzəmətlidir!   </div>