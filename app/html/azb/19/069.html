<div class='s'>Məzmur 69 </div> <div class='d'>Musiqi rəhbəri üçün. Davudun «Şoşannim» üstə oxunan məzmuru. </div> <div class='q'> <span class="verse" id="V1">1&#160;</span>Ay Allah, məni qurtar,  </div><div class='q'>Su çıxıb boğazımacan,   </div><div class='q'> <span class="verse" id="V2">2&#160;</span>Dərin bataqlığa batmaqdayam,  </div><div class='q'>Ayaq üstə durmağa yer yoxdur.  </div><div class='q'>Dərin sulara qərq olmuşam,  </div><div class='q'>Sellər məni aparır.   </div><div class='q'> <span class="verse" id="V3">3&#160;</span>Fəryad etməkdən taqətim kəsildi,  </div><div class='q'>Allahı gözləməkdən  </div><div class='q'>Boğazım qurudu, gözümün nuru söndü.   </div><div class='b'> &#160; </div> <div class='q'> <span class="verse" id="V4">4&#160;</span> Boş yerə mənə nifrət edənlər  </div><div class='q'>Başımın tükündən çoxdur.  </div><div class='q'>Haqsız yerə mənə düşmən kəsilənlər,  </div><div class='q'>Məni məhv etmək istəyənlər qüvvətlidir.  </div><div class='q'>Oğurlamadığım şeyləri necə qaytara bilərəm?   </div><div class='q'> <span class="verse" id="V5">5&#160;</span>Ey Allah, ağılsızlıq etdiyimi bilirsən,  </div><div class='q'>Günahlarım Səndən gizli deyil.   </div><div class='b'> &#160; </div> <div class='q'> <span class="verse" id="V6">6&#160;</span>Ey Ordular Rəbbi Xudavənd, Səni gözləyənlər  </div><div class='q'>Mənə görə qoy utanmasınlar.  </div><div class='q'>Ey İsrailin Allahı, Səni axtaranlar  </div><div class='q'>Mənə görə qoy xəcalət içində qalmasınlar.   </div><div class='q'> <span class="verse" id="V7">7&#160;</span>Sənin uğrunda üzərimə rüsvayçılıq töküldü,  </div><div class='q'>Üzümü xəcalət bürüdü.   </div><div class='q'> <span class="verse" id="V8">8&#160;</span>Qardaşlarıma yad oldum,  </div><div class='q'>Anamın oğullarına özgə sayıldım.   </div><div class='q'> <span class="verse" id="V9">9&#160;</span>  Evinin qeyrəti məni yandırıb-yaxdı,  </div><div class='q'>Səni təhqir edənlərin rüsvayçılıq təhqirləri altında qaldım.   </div><div class='q'> <span class="verse" id="V10">10&#160;</span>Oruc tutub ağlamağımı belə,  </div><div class='q'>Mənə rüsvayçılıq saydılar.   </div><div class='q'> <span class="verse" id="V11">11&#160;</span>Mən çula bürünəndə  </div><div class='q'>Onlara söz oldum.   </div><div class='q'> <span class="verse" id="V12">12&#160;</span>Darvazadakı adamlar məndən qeybət edirlər,  </div><div class='q'>Sərxoşların dilinin nəğməsinə çevrildim.   </div><div class='b'> &#160; </div> <div class='q'> <span class="verse" id="V13">13&#160;</span>Mənsə, ya Rəbb, Sənə dua edirəm.  </div><div class='q'>Ey Allah, münasib gördüyün zaman  </div><div class='q'>Bol məhəbbətinə görə mənə cavab ver,  </div><div class='q'>Çünki qurtuluşuna etibar etmişəm.   </div><div class='q'> <span class="verse" id="V14">14&#160;</span>Məni qurtar, bataqlığa batmayım,  </div><div class='q'>Qoy düşmənlərimdən,  </div><div class='q'>Dərin sulardan xilas olum.   </div><div class='q'> <span class="verse" id="V15">15&#160;</span>Qoy sellər məni aparmasın,  </div><div class='q'>Dərinlik məni udmasın,  </div><div class='q'>Quyu üstümdə ağzını yummasın.   </div><div class='q'> <span class="verse" id="V16">16&#160;</span>Ya Rəbb, mənə cavab ver,  </div><div class='q'>Çünki məhəbbətin yaxşıdır.   </div><div class='q'> <span class="verse" id="V17">17&#160;</span>Üzünü bu bəndəndən gizlətmə,  </div><div class='q'>Tez cavab ver, çünki əzab çəkirəm.   </div><div class='q'> <span class="verse" id="V18">18&#160;</span>Yetiş, canımı azad et,  </div><div class='q'>Məni düşmənlərimdən xilas et.   </div><div class='b'> &#160; </div> <div class='q'> <span class="verse" id="V19">19&#160;</span>Başıma gələn rüsvayçılığı,  </div><div class='q'>Biabırçılığı, xəcaləti bilirsən,  </div><div class='q'>Bütün yağılarım qarşındadır.   </div><div class='q'> <span class="verse" id="V20">20&#160;</span>Rüsvayçılıq qəlbimi qırdı,  </div><div class='q'>Gör necə biçarəyəm.  </div><div class='q'>Çox axtardım, halıma yanan tapılmadı,  </div><div class='q'>Hey axtardım, təsəlli verən olmadı.   </div><div class='q'> <span class="verse" id="V21">21&#160;</span> Mənə yemək əvəzinə öd verdilər,  </div><div class='q'>Susayanda sirkə içirtdilər.   </div><div class='b'> &#160; </div> <div class='q'> <span class="verse" id="V22">22&#160;</span> Süfrələri onlar üçün tələ olsun,  </div><div class='q'>Müttəfiqləri üçün tor olsun.   </div><div class='q'> <span class="verse" id="V23">23&#160;</span>Gözlərinə qara gəlsin, görməsinlər,  </div><div class='q'>Belləri onları lərzəyə salsın.   </div><div class='q'> <span class="verse" id="V24">24&#160;</span>Qoy qəzəbin onların üzərinə yağsın,  </div><div class='q'>Qoy hiddətinin qızğınlığı onları tutsun.   </div><div class='q'> <span class="verse" id="V25">25&#160;</span> Düşərgələri viran olsun,  </div><div class='q'>Çadırları boş qalsın.   </div><div class='q'> <span class="verse" id="V26">26&#160;</span>Çünki Sənin vurduğun insanı təqib edirlər,  </div><div class='q'>Yaraladıqlarının dərdini ona qaxınc edirlər.   </div><div class='q'> <span class="verse" id="V27">27&#160;</span>Bu təqsirkarları daha da təqsirkar çıxar,  </div><div class='q'>Səndən bəraət almasınlar.   </div><div class='q'> <span class="verse" id="V28">28&#160;</span> Qoy adları həyat kitabından silinsin,  </div><div class='q'>Salehlərlə yanaşı yazılmasın.   </div><div class='b'> &#160; </div> <div class='q'> <span class="verse" id="V29">29&#160;</span>Mən məzlumam, dərdliyəm,  </div><div class='q'>Ey Allah, Sənin qurtuluşun məni ucaltsın.   </div><div class='q'> <span class="verse" id="V30">30&#160;</span>Allahın isminə ilahilərlə həmd oxuyacağam,  </div><div class='q'>Onu şükürlərlə ucaldacağam.   </div><div class='q'> <span class="verse" id="V31">31&#160;</span>Mal-qara qurbanından çox  </div><div class='q'>Bu, Rəbbin xoşuna gələcək,  </div><div class='q'>Buynuzlu, dırnaqlı buğadan çox  </div><div class='q'>Bu Ona xoş gələcək.   </div><div class='q'> <span class="verse" id="V32">32&#160;</span>Bunu görən məzlumlar qoy sevinsin,  </div><div class='q'>Ey Allahı axtaranlar, ürəyiniz dirçəlsin.   </div><div class='q'> <span class="verse" id="V33">33&#160;</span>Çünki Rəbb fəqirləri eşidir,  </div><div class='q'>Öz əsir xalqına xor baxmır.   </div><div class='b'> &#160; </div> <div class='q'> <span class="verse" id="V34">34&#160;</span>Göy, yer, dənizlər, oradakı canlılar  </div><div class='q'>Qoy Rəbbə həmd oxusunlar.   </div><div class='q'> <span class="verse" id="V35">35&#160;</span>Çünki Allah Sionu qurtaracaq,  </div><div class='q'>O, Yəhuda şəhərlərini bərpa edəcək.  </div><div class='q'>Onun xalqı oranı mülk edib məskən salacaq,   </div><div class='q'> <span class="verse" id="V36">36&#160;</span>Ora qullarının övladlarına irs olaraq qalacaq,  </div><div class='q'>Allahın ismini sevənlər orada sakin olacaq!   </div>