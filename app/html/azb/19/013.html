<div class='s'>Məzmur 13 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Ya Rəbb, nə vaxtadək,  </div><div class='q'>Yoxsa əbədilikmi məni unudacaqsan?  </div><div class='q'>Nə vaxtadək məndən üzünü gizlədəcəksən?   </div><div class='q'> <span class="verse" id="V2">2&#160;</span>Nə vaxtadək qəlbim qəmli olacaq?  </div><div class='q'>Könlümdə hər günmü qubar qalacaq?  </div><div class='q'>Nə vaxtadək düşmənim üstün olacaq?   </div><div class='b'> &#160; </div> <div class='q'> <span class="verse" id="V3">3&#160;</span>Bax mənə, cavab ver, ey Allahım Rəbb!  </div><div class='q'>Gözümə nur ver ki, əcəl yuxusuna getməyim.   </div><div class='q'> <span class="verse" id="V4">4&#160;</span>Qoy düşmənlərim «uddum onu» deməsinlər,  </div><div class='q'>Mən sarsılarkən şənlənməsinlər.   </div><div class='b'> &#160; </div> <div class='q'> <span class="verse" id="V5">5&#160;</span>Sənin məhəbbətinə güvənirəm,  </div><div class='q'>Qurtuluşunla qəlbim şadlanacaq.   </div><div class='q'> <span class="verse" id="V6">6&#160;</span>Rəbbə ilahi nəğməmi oxuyacağam,  </div><div class='q'>Çünki mənə comərdlik etdi.   </div>