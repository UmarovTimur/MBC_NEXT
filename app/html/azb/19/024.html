<div class='s'>Məzmur 24 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span> Rəbbindir yer üzü və orada mövcud olanlar,  </div><div class='q'>Dünya və orada yaşayanlar.   </div><div class='q'> <span class="verse" id="V2">2&#160;</span>O, yerin təməlini dənizlər üstündə qurdu,  </div><div class='q'>Dünyanı sular üzərində yaratdı.   </div><div class='b'> &#160; </div> <div class='q'> <span class="verse" id="V3">3&#160;</span>Rəbbin dağına kim çıxa bilər?  </div><div class='q'>Müqəddəs məskəninə kim girə bilər?   </div><div class='q'> <span class="verse" id="V4">4&#160;</span> – Əlləri pak, qəlbi təmiz,  </div><div class='q'>Hiyləyə könül verməyən,  </div><div class='q'>Yalandan and içməyən insan.   </div><div class='q'> <span class="verse" id="V5">5&#160;</span>O, Rəbdən bərəkət alacaq,  </div><div class='q'>Xilaskarı Allahdan salehlik alacaq.   </div><div class='q'> <span class="verse" id="V6">6&#160;</span>Belə adam Rəbbi soraqlayar,  </div><div class='q'>Yaqubun Allahının üzünü axtarar. </div><div class='qs'>Sela</div>   <div class='b'> &#160; </div> <div class='q'> <span class="verse" id="V7">7&#160;</span>Ey darvazalar, başlarınızı qaldırın,  </div><div class='q'>Ey qədim qapılar, açılın,  </div><div class='q'>Əzəmətli Padşah içəri daxil olsun!   </div><div class='q'> <span class="verse" id="V8">8&#160;</span>Bu əzəmətli Padşah kimdir?  </div><div class='q'>– Odur, güclü-qüdrətli Rəbb,  </div><div class='q'>Döyüşdə qüvvətli Rəbb.   </div><div class='q'> <span class="verse" id="V9">9&#160;</span>Ey darvazalar, başlarınızı qaldırın,  </div><div class='q'>Ey qədim qapılar, açılın,  </div><div class='q'>Əzəmətli Padşah içəri daxil olsun!   </div><div class='q'> <span class="verse" id="V10">10&#160;</span>Bu əzəmətli Padşah kimdir?  </div><div class='q'>– Ordular Rəbbi,  </div><div class='q'>Odur əzəmətli Padşah! </div><div class='qs'>Sela</div>   