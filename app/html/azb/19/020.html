<div class='s'>Məzmur 20 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Dar gündə Rəbb sənə cavab versin,  </div><div class='q'>Yaqubun Allahının ismi səni hifz etsin!   </div><div class='q'> <span class="verse" id="V2">2&#160;</span>Müqəddəs məskənindən köməyinə çatsın,  </div><div class='q'>Siondan sənə dayaq olsun!   </div><div class='q'> <span class="verse" id="V3">3&#160;</span>Bütün təqdimlərindən razı qalsın,  </div><div class='q'>Yandırma qurbanların qəbul olunsun! </div><div class='qs'>Sela</div>   <div class='q'> <span class="verse" id="V4">4&#160;</span>O səni ürəyinin istəyinə çatdırsın,  </div><div class='q'>Hər bir niyyətini yerinə yetirsin!   </div><div class='q'> <span class="verse" id="V5">5&#160;</span>Biz sənin zəfərlərinə mədh oxuyarıq,  </div><div class='q'>Allahımız naminə bayraqlarımızı qaldırarıq!  </div><div class='q'>Rəbb səni hər bir diləyinə çatdırsın!   </div><div class='b'> &#160; </div> <div class='q'> <span class="verse" id="V6">6&#160;</span>İndi bildim ki, Rəbb məsh etdiyinə zəfərlər verər,  </div><div class='q'>Müqəddəs səmasından ona cavab göndərər,  </div><div class='q'>Sağ əlinin qüdrəti onu qalib edər.   </div><div class='q'> <span class="verse" id="V7">7&#160;</span>Bəziləri döyüş arabaları, bəziləri atları ilə öyünür,  </div><div class='q'>Bizsə Allahımız Rəbbin adı ilə öyünürük.   </div><div class='q'> <span class="verse" id="V8">8&#160;</span>Onlar büdrəyəcəklər, yıxılacaqlar,  </div><div class='q'>Bizsə qalxıb dik duracağıq.   </div><div class='q'> <span class="verse" id="V9">9&#160;</span>Ya Rəbb, Sən padşaha zəfər ver,  </div><div class='q'>Səni çağırarkən bizə cavab ver.   </div>