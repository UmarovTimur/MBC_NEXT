<div class='s'>Məzmur 10 </div> <div class='q'> <span class="verse" id="V1">1&#160;</span>Ya Rəbb, nə üçün uzaqda durmusan?  </div><div class='q'>Mən dara düşəndə niyə gizlənirsən?   </div><div class='q'> <span class="verse" id="V2">2&#160;</span>Pislər təkəbbürlə məzlumları təqib edir,  </div><div class='q'>Öz qurduqları fəndlərə özləri düşür.   </div><div class='b'> &#160; </div> <div class='q'> <span class="verse" id="V3">3&#160;</span>Pis insan könlünün istəkləri ilə fəxr edir,  </div><div class='q'>Acgöz Rəbbə xor baxır, Ona küfr edir.   </div><div class='q'> <span class="verse" id="V4">4&#160;</span>Təkəbbürlü, pis insan Allahı axtarmaz,  </div><div class='q'>«Allah yoxdur» deyə düşünər.   </div><div class='b'> &#160; </div> <div class='q'> <span class="verse" id="V5">5&#160;</span>Belə insan həmişə uğur qazanar,  </div><div class='q'>Bütün düşmənlərinə xor baxar.  </div><div class='q'>Sənin hökmlərinsə onun dərrakəsindən çox uzaqdır.   </div><div class='q'> <span class="verse" id="V6">6&#160;</span>Ürəyində deyir: «Sarsılmaram,  </div><div class='q'>Heç zaman fəlakətə düşmərəm».   </div><div class='q'> <span class="verse" id="V7">7&#160;</span> Onun ağzı lənətlə, hiylə ilə, hədə ilə doludur,  </div><div class='q'>Dilinin altında zülm və şər var.   </div><div class='b'> &#160; </div> <div class='q'> <span class="verse" id="V8">8&#160;</span>Kəndlərdə pusqu yerlərini qurar,  </div><div class='q'>Günahsızları xəlvətcə öldürər.  </div><div class='q'>Biçarəyə göz qoyub gizlicə güdər,   </div><div class='q'> <span class="verse" id="V9">9&#160;</span>Yuvasında oturmuş aslan kimi gizli yerdə pusqu qurar,  </div><div class='q'>Məzlumu tutmaq üçün güdər,  </div><div class='q'>Toruna salıb onu tutar.   </div><div class='b'> &#160; </div> <div class='q'> <span class="verse" id="V10">10&#160;</span>Biçarələrin başından basıb qəddini qırar,  </div><div class='q'>Onlar bu pis adamın əlindən yıxılar.   </div><div class='q'> <span class="verse" id="V11">11&#160;</span>Pis adam belə düşünər:  </div><div class='q'>«Allah məni yaddan çıxarıb,  </div><div class='q'>Heç vaxt görməz, çünki mənə göz yumub».   </div><div class='b'> &#160; </div> <div class='q'> <span class="verse" id="V12">12&#160;</span>Ya Rəbb, qalx, ey Allah, onlara əl qaldır!  </div><div class='q'>Unutma məzlumları!   </div><div class='q'> <span class="verse" id="V13">13&#160;</span>Niyə pis insan Allaha küfr etsin?  </div><div class='q'>Niyə ürəyində «məndən əvəzini çıxmaz» desin?   </div><div class='b'> &#160; </div> <div class='q'> <span class="verse" id="V14">14&#160;</span>Amma Sən bu əzab-əziyyətə baxırsan,  </div><div class='q'>Məzluma kömək əlini uzadırsan.  </div><div class='q'>Biçarə özünü Sənə tapşırar,  </div><div class='q'>Yetimlərin imdadı Sənsən.   </div><div class='b'> &#160; </div> <div class='q'> <span class="verse" id="V15">15&#160;</span>Şər iş görənin, pis insanın qol-qanadını qır,  </div><div class='q'>Axıracan pisliklərini ifşa et.   </div><div class='q'> <span class="verse" id="V16">16&#160;</span>Rəbb sonsuzadək, əbədi padşahdır!  </div><div class='q'>Onun diyarından millətlər yox olacaq.   </div><div class='b'> &#160; </div> <div class='q'> <span class="verse" id="V17">17&#160;</span>Ya Rəbb, məzlumların səsini eşidəcəksən,  </div><div class='q'>Onları ürəkləndirib diqqət yetirəcəksən.   </div><div class='q'> <span class="verse" id="V18">18&#160;</span>Yetimə, fəqirə ədalət göstərəcəksən;  </div><div class='q'>Belə ki torpaqdan yaradılan insan  </div><div class='q'>Bir daha təhlükə yaratmasın.   </div>