<div class='s'>Məzmur 94 </div> <div class='q'> <span class="verse" id="V1">1&#160;</span>Ya Rəbb, qisas alan Allah!  </div><div class='q'>Ey qisas alan Allah, nurunu saç!   </div><div class='q'> <span class="verse" id="V2">2&#160;</span>Ey dünyanın Hakimi, qalx,  </div><div class='q'>Təkəbbürlülərin əvəzini ödə!   </div><div class='q'> <span class="verse" id="V3">3&#160;</span>Ya Rəbb, nə vaxtadək pislər –  </div><div class='q'>Axı nə vaxtadək pislər sevincdən cuşa gələcəklər?   </div><div class='b'> &#160; </div> <div class='q'> <span class="verse" id="V4">4&#160;</span>Dillərindən lovğa sözlər tökülür,  </div><div class='q'>Bütün şər iş görənlər öyünürlər.   </div><div class='q'> <span class="verse" id="V5">5&#160;</span>Ya Rəbb, xalqını əzirlər,  </div><div class='q'>Sənin irsindən olan adamlara zülm edirlər.   </div><div class='q'> <span class="verse" id="V6">6&#160;</span>Dul qadını və qəribi öldürürlər,  </div><div class='q'>Yetimləri qırırlar.   </div><div class='q'> <span class="verse" id="V7">7&#160;</span>Belə deyirlər: «Rəbb heç nə görmür,  </div><div class='q'>Yaqubun Allahı heç nə dərk etmir».   </div><div class='b'> &#160; </div> <div class='q'> <span class="verse" id="V8">8&#160;</span>Dərk edin, ey xalqın nadanları!  </div><div class='q'>Ey axmaqlar, nə vaxt ağla gələcəksiniz?   </div><div class='q'> <span class="verse" id="V9">9&#160;</span>Qulaqları yaradan eşitməzmi?  </div><div class='q'>Gözlərə quruluş verən görməzmi?   </div><div class='q'> <span class="verse" id="V10">10&#160;</span>Məgər millətlərə təlim verən,  </div><div class='q'>İnsanlara bilik öyrədən tənbeh etməzmi?   </div><div class='q'> <span class="verse" id="V11">11&#160;</span> Rəbb insanın düşüncələrini görər,  </div><div class='q'>Bunların boş olduğunu bilər.   </div><div class='b'> &#160; </div> <div class='q'> <span class="verse" id="V12">12&#160;</span>Ya Rəbb, bəxtiyar o insandır ki, ona təlim vermisən,  </div><div class='q'>Öz qanununu öyrətmisən!   </div><div class='q'> <span class="verse" id="V13">13&#160;</span>Pislər üçün qəbir qazılanadək  </div><div class='q'>Onu dar gündən çıxarıb dinclik verəcəksən.   </div><div class='q'> <span class="verse" id="V14">14&#160;</span>Çünki Rəbb xalqını Özündən ayırmaz,  </div><div class='q'>İrsini Öz əlindən verməz.   </div><div class='q'> <span class="verse" id="V15">15&#160;</span>Yenə ədalətli hökmlər çıxarılacaq,  </div><div class='q'>Ürəyidüz olanlar haqqın ardınca gedəcək.   </div><div class='b'> &#160; </div> <div class='q'> <span class="verse" id="V16">16&#160;</span>Kim mənim üçün pislərə qarşı durar?  </div><div class='q'>Şər iş görənlərə qarşı kim müdafiəçim olar?   </div><div class='q'> <span class="verse" id="V17">17&#160;</span>Əgər Rəbb köməyim olmasaydı,  </div><div class='q'>Canım sükut diyarına vaxtsız köçərdi.   </div><div class='q'> <span class="verse" id="V18">18&#160;</span>Mən «ayağım büdrəyir» deyən zaman,  </div><div class='q'>Ya Rəbb, mənə məhəbbətinlə dayaqsan.   </div><div class='q'> <span class="verse" id="V19">19&#160;</span>Mən daxilən çox narahat olarkən  </div><div class='q'>Təsəlli verərək məni fərəhləndirirsən.   </div><div class='b'> &#160; </div> <div class='q'> <span class="verse" id="V20">20&#160;</span>Qanun bəhanəsi ilə şər quran  </div><div class='q'>Əzazil hökmdarlardan Sənə yoldaş olarmı?   </div><div class='q'> <span class="verse" id="V21">21&#160;</span>Əlbir olub salehlərin canına qəsd qururlar,  </div><div class='q'>Məhkum edib təqsirsizin qanına bais olurlar.   </div><div class='q'> <span class="verse" id="V22">22&#160;</span>Amma Rəbb mənə qala oldu,  </div><div class='q'>Allahım mənə sığınacaq bir qaya oldu!   </div><div class='q'> <span class="verse" id="V23">23&#160;</span>Pislərin şər işlərini başlarına gətirəcək,  </div><div class='q'>Pisliklərinə görə onları yox edəcək,  </div><div class='q'>Bəli, Allahımız Rəbb onları yox edəcək!   </div>