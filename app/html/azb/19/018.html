<div class='s'>Məzmur 18 </div> <div class='r'>(2Şam. 22:1-51)  </div><div class='d'>Musiqi rəhbəri üçün. Rəbb Öz qulu Davudu bütün düşmənlərin və Şaulun əlindən qurtaranda Davudun Ona söylədiyi ilahi. </div> <div class='q'> <span class="verse" id="V1">1&#160;</span>O belə oxudu:  </div><div class='q'>Ey mənə qüvvət verən Rəbb, Səni sevirəm.   </div><div class='q'> <span class="verse" id="V2">2&#160;</span>Rəbb qayam, qalam, xilaskarımdır,  </div><div class='q'>Allahım qayamdır, Ona pənah gətirəcəyəm,  </div><div class='q'>Odur qalxanım, qüdrətli qurtarıcım, qülləm.   </div><div class='q'> <span class="verse" id="V3">3&#160;</span>Həmdə layiq Rəbbi çağıracağam,  </div><div class='q'>Düşmənlərimin əlindən qurtulacağam.   </div><div class='b'> &#160; </div> <div class='q'> <span class="verse" id="V4">4&#160;</span>Ətrafımı ölüm ipləri bürümüşdü,  </div><div class='q'>Məni əcəl selləri ürkütmüşdü.   </div><div class='q'> <span class="verse" id="V5">5&#160;</span>Ölülər diyarının ipləri mənə sarılmışdı,  </div><div class='q'>Ölüm kəməndləri məni qarşılamışdı.   </div><div class='q'> <span class="verse" id="V6">6&#160;</span>Əzab içində Rəbbə yalvardım,  </div><div class='q'>Allahıma fəryad qopardım.  </div><div class='q'>O, məbədindən səsimi eşitdi,  </div><div class='q'>Fəryadımsa hüzuruna, Onun qulağına yetdi.   </div><div class='b'> &#160; </div> <div class='q'> <span class="verse" id="V7">7&#160;</span>O zaman yer üzü sarsılıb titrədi,  </div><div class='q'>Dağların təməlləri lərzəyə gəldi,  </div><div class='q'>Onlar sarsıldı,  </div><div class='q'>Çünki O qəzəbləndi.   </div><div class='q'> <span class="verse" id="V8">8&#160;</span>Burnundan tüstü çıxıb yüksəldi,  </div><div class='q'>Ağzından yandırıb-yaxan alov püskürdü,  </div><div class='q'>Bundan közlər tutuşdu.   </div><div class='q'> <span class="verse" id="V9">9&#160;</span>O, göyləri yarıb yerədək endi,  </div><div class='q'>Qatı zülmət ayaqları altında idi.   </div><div class='q'> <span class="verse" id="V10">10&#160;</span>Bir keruva minib uçdu,  </div><div class='q'>Yel qanadları üstə şığıdı.   </div><div class='q'> <span class="verse" id="V11">11&#160;</span>Gizlənmək üçün ətrafını zülmətə bürüdü,  </div><div class='q'>Tufan qoparan qara buludlardan Özünə çardaq qurdu.   </div><div class='q'> <span class="verse" id="V12">12&#160;</span>Hüzurundan şəfəq saçdı,  </div><div class='q'>Odlu közlər və dolu buludları yardı.   </div><div class='q'> <span class="verse" id="V13">13&#160;</span>Rəbb göylərdə gurladı,  </div><div class='q'>Haqq-Taala səs saldı,  </div><div class='q'>Odlu közlər və dolu yağdı.   </div><div class='q'> <span class="verse" id="V14">14&#160;</span>Oxlarını atıb düşmənləri darmadağın etdi,  </div><div class='q'>Şimşəyini çaxdırıb onları dağıtdı.   </div><div class='q'> <span class="verse" id="V15">15&#160;</span>Ya Rəbb, Sənin məzəmmətindən,  </div><div class='q'>Burnundakı nəfəsinin şiddətindən  </div><div class='q'>Suların dərinlikləri göründü,  </div><div class='q'>Dünyanın bünövrələri açıq qaldı.   </div><div class='b'> &#160; </div> <div class='q'> <span class="verse" id="V16">16&#160;</span>O, ucalardan əl uzadıb məni tutdu,  </div><div class='q'>Məni dərin suların içindən çıxartdı.   </div><div class='q'> <span class="verse" id="V17">17&#160;</span>Məni qüvvətli düşmənimdən azad etdi,  </div><div class='q'>Çünki yağılarım məndən güclü idi.   </div><div class='q'> <span class="verse" id="V18">18&#160;</span>Fəlakətli günümdə qarşıma çıxdılar,  </div><div class='q'>Lakin Rəbb mənə dayaq oldu.   </div><div class='q'> <span class="verse" id="V19">19&#160;</span>O məni genişliyə çıxardı,  </div><div class='q'>Məndən razı qalıb məni qurtardı.   </div><div class='b'> &#160; </div> <div class='q'> <span class="verse" id="V20">20&#160;</span>Rəbb mənə salehliyim naminə ənam verdi,  </div><div class='q'>Mənə əlitəmizliyimin əvəzini verdi.   </div><div class='q'> <span class="verse" id="V21">21&#160;</span>Çünki Rəbbin yolunu tutmuşam,  </div><div class='q'>Pis olub Allahımın yolundan azmamışam.   </div><div class='q'> <span class="verse" id="V22">22&#160;</span>Onun bütün hökmləri önümdədir,  </div><div class='q'>Qaydalarından imtina etməmişəm.   </div><div class='q'> <span class="verse" id="V23">23&#160;</span>Onunla mən kamala çatmışam,  </div><div class='q'>Özümü günahdan qorumuşam.   </div><div class='q'> <span class="verse" id="V24">24&#160;</span>Rəbb mənə salehliyimin əvəzini verdi,  </div><div class='q'>Gözünün önündə əlitəmiz olmağımın əvəzini verdi.   </div><div class='b'> &#160; </div> <div class='q'> <span class="verse" id="V25">25&#160;</span>Sədaqətlilərlə sədaqətlisən,  </div><div class='q'>Kamillərlə kamilsən.   </div><div class='q'> <span class="verse" id="V26">26&#160;</span>Təmizlərlə təmizsən,  </div><div class='q'>Əyrilərlə əyriliyinə görə davranırsan.   </div><div class='q'> <span class="verse" id="V27">27&#160;</span>İtaətkar insanları qurtarırsan,  </div><div class='q'>Təkəbbürlü baxışları alçaldırsan.   </div><div class='q'> <span class="verse" id="V28">28&#160;</span>Ya Rəbb, Sən çırağıma işıq verirsən!  </div><div class='q'>Allahım Rəbb zülmətimi nura çevirir.   </div><div class='q'> <span class="verse" id="V29">29&#160;</span>Səninlə qoşun üstünə hücum çəkirəm,  </div><div class='q'>Allahımla sədlər keçirəm.   </div><div class='b'> &#160; </div> <div class='q'> <span class="verse" id="V30">30&#160;</span>Allahın yolu kamildir,  </div><div class='q'>Rəbbin kəlamı safdır,  </div><div class='q'>Rəbb Ona sığınanların sipəridir.   </div><div class='q'> <span class="verse" id="V31">31&#160;</span>Rəbdən başqa Allah kimdir ki?  </div><div class='q'>Allahımızdan başqa qaya kimdir ki?   </div><div class='q'> <span class="verse" id="V32">32&#160;</span>Allah məni qüvvəsi ilə bürüyər,  </div><div class='q'>Yolumu kamil edər.   </div><div class='q'> <span class="verse" id="V33">33&#160;</span> Ayaqlarımı maral ayaqları kimi çevik edər,  </div><div class='q'>Məni zirvələrimdə saxlar.   </div><div class='q'> <span class="verse" id="V34">34&#160;</span>Əllərimə döyüş təlimi verər,  </div><div class='q'>Qollarım tunc kamanın yayını dartar.   </div><div class='b'> &#160; </div> <div class='q'> <span class="verse" id="V35">35&#160;</span>Sən mənə qurtuluş qalxanını verdin,  </div><div class='q'>Mənə sağ əlinlə dayaq oldun,  </div><div class='q'>Köməyinlə məni yüksəltdin.   </div><div class='q'> <span class="verse" id="V36">36&#160;</span>Geniş yer açdın ki, addımlayım,  </div><div class='q'>Ayaqlarım büdrəməsin.   </div><div class='q'> <span class="verse" id="V37">37&#160;</span>Düşmənlərimi qovub onlara çatdım,  </div><div class='q'>Onlar məhv olanadək geriyə qayıtmadım.   </div><div class='q'> <span class="verse" id="V38">38&#160;</span>Onları əzdim, qalxa bilmədilər,  </div><div class='q'>Ayaqlarımın altına sərildilər.   </div><div class='q'> <span class="verse" id="V39">39&#160;</span>Döyüş üçün məni qüvvə ilə bürüdün,  </div><div class='q'>Əleyhdarlarımı ayağımın altına saldın.   </div><div class='q'> <span class="verse" id="V40">40&#160;</span>Düşmənlərimin kürəyini mənə sarı çevirdin,  </div><div class='q'>Mənə nifrət edən yağıları məhv etdim.   </div><div class='q'> <span class="verse" id="V41">41&#160;</span>Fəryad etsələr də, onları qurtaran olmadı,  </div><div class='q'>Rəbbi çağırsalar da, cavab almadılar.   </div><div class='q'> <span class="verse" id="V42">42&#160;</span>Onları əzib külək sovuran toz etdim,  </div><div class='q'>Küçələrin palçığı kimi tapdaladım.   </div><div class='b'> &#160; </div> <div class='q'> <span class="verse" id="V43">43&#160;</span>Sən məni xalqın çəkişmələrindən qurtardın,  </div><div class='q'>Məni millətlərə başçı qoydun,  </div><div class='q'>Tanımadığım xalqları mənə tabe etdirdin.   </div><div class='q'> <span class="verse" id="V44">44&#160;</span>Yadellilər mənə boyun əydilər,  </div><div class='q'>Səsimi eşidəndə mənə itaət etdilər.   </div><div class='q'> <span class="verse" id="V45">45&#160;</span>Yadellilərin cəsarəti qırıldı,  </div><div class='q'>Titrəyərək sığınacaqlarından çıxdılar.   </div><div class='b'> &#160; </div> <div class='q'> <span class="verse" id="V46">46&#160;</span>Rəbb əbədi yaşayır! Qayama alqış olsun!  </div><div class='q'>Məni qurtaran Allahım ucalsın!   </div><div class='q'> <span class="verse" id="V47">47&#160;</span>O, Allahdır, mənə görə qisas alır,  </div><div class='q'>Xalqları mənə tabe etdirir.   </div><div class='q'> <span class="verse" id="V48">48&#160;</span>O məni düşmənlərimin arasından xilas edir,  </div><div class='q'>Bəli, məni yağılar üstündə ucaldır,  </div><div class='q'>Məni zalımların əlindən qurtarır.   </div><div class='b'> &#160; </div> <div class='q'> <span class="verse" id="V49">49&#160;</span> Buna görə, ya Rəbb,  </div><div class='q'>Millətlər arasında Sənə şükür edəcəyəm,  </div><div class='q'>İsminə tərənnüm söyləyəcəyəm.   </div><div class='q'> <span class="verse" id="V50">50&#160;</span>Rəbb padşahına böyük zəfərlər verər,  </div><div class='q'>Məsh etdiyi Davuda və nəslinə əbədi məhəbbət göstərər.   </div>