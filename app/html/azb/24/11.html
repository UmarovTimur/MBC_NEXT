<div class='s'>Allahla olan əhdə xəyanət </div> <div class='p'> <span class="verse" id="V1">1&#160;</span>Rəbdən Yeremyaya bu söz nazil oldu:   <span class="verse" id="V2">2&#160;</span>«Bu əhdin sözlərinə qulaq asın, Yəhuda adamlarına və Yerusəlimdə yaşayanlara söyləyib   <span class="verse" id="V3">3&#160;</span>bildirin ki, İsrailin Allahı Rəbb belə deyir: “Bu əhdin sözlərinə qulaq asmayana lənət olsun.   <span class="verse" id="V4">4&#160;</span>Bu əhd barəsində Mən atalarınızı Misir torpağından, dəmir əridən sobanın içindən çıxardığım vaxt əmr edib dedim: ‹Mənim sözümə qulaq asın, sizə əmr etdiyim hər şeyi edin. Onda siz Mənim xalqım, Mən də sizin Allahınız olacağam.   <span class="verse" id="V5">5&#160;</span>Belə etsəniz, Mən də atalarınıza and içib vəd verdiyim şeyə əməl edərəm, bu gün sizin olan torpağı – süd və bal axan torpağı sizə verərəm›”». Mən də cavab verib «amin, ya Rəbb» dedim.   </div><div class='p'> <span class="verse" id="V6">6&#160;</span>Rəbb mənə dedi: «Bu sözlərin hamısını Yəhuda şəhərlərində və Yerusəlim küçələrində car çəkib söylə: “Bu əhdin sözlərinə qulaq asın, onlara əməl edin”.   <span class="verse" id="V7">7&#160;</span>Bəli, Mən atalarınıza onları Misir torpağından çıxardığım gündən indiyə qədər ciddi xəbərdarlıq etdim. Onlara dəfələrlə xəbərdarlıq edib dedim: “Mənim sözümə qulaq asın”.   <span class="verse" id="V8">8&#160;</span>Ancaq onlar qulaq asmadı, diqqət etmədi, inadkarlıqla qara ürəklərinin istədiyinə uydu. Buna görə də Mən əhddə deyilən bütün cəzaları onların başına gətirdim. Mən onlara bu əhdə əməl etməyi əmr etmişdim, onlarsa əməl etmədi».   </div><div class='p'> <span class="verse" id="V9">9&#160;</span>Sonra Rəbb mənə dedi: «Yəhuda adamları və Yerusəlimdə yaşayanlar arasında bir qəsd üzə çıxdı.   <span class="verse" id="V10">10&#160;</span>Sözlərimə qulaq asmaq istəməyən əcdadlarının günahlarına qayıtdılar, başqa allahların tərəfdarı olub onlara qulluq etdilər. İsrail və Yəhuda nəsli onların ataları ilə bağladığım əhdimi pozdu.   <span class="verse" id="V11">11&#160;</span>Buna görə də Rəbb belə deyir: “Mən onların üzərinə bəla gətirəcəyəm və onun içindən çıxa bilməyəcəklər. Onlar Mənə üz tutub fəryad edəcək, amma Mən onları eşitməyəcəyəm.   <span class="verse" id="V12">12&#160;</span>O zaman Yəhuda şəhərlərinin əhalisi və Yerusəlimdə yaşayanlar gedib buxur yandırdıqları allahlara üz tutub fəryad edəcək, amma başlarına bəla gələn vaxt bu allahlar onlara heç kömək etməyəcək.   <span class="verse" id="V13">13&#160;</span>Çünki şəhərlərinin sayı qədər sənin bütlərin var, ey Yəhuda. Siz Yerusəlim küçələrinin sayı qədər rüsvayçı şeylərə qurbangahlar, Baal bütlərinə buxur yandırmaq üçün qurbangahlar düzəltdiniz”.   </div><div class='p'> <span class="verse" id="V14">14&#160;</span>Sən bu xalq üçün dua etmə, onlar üçün yalvarıb xahiş etmə. Çünki fəlakətlərindən ötrü Mənə tərəf fəryad edəndə qulaq asmayacağam.   </div><div class='q'> <span class="verse" id="V15">15&#160;</span>Sevimli xalqım, pis niyyətlər qurarkən  </div><div class='q'>Mənim evimdə nə işin var?  </div><div class='q'>Təqdis olunmuş ətin çoxluğu ilə  </div><div class='q'>Üzərinizdən bəla çəkilərmi?  </div><div class='q'>Çünki sən pis iş görəndə sevinirsən.   </div><div class='q'> <span class="verse" id="V16">16&#160;</span>Rəbb sənin adını  </div><div class='q'>“Dadlı meyvəsi olan  </div><div class='q'>Yaşıl zeytun ağacı” qoydu.  </div><div class='q'>İndi isə böyük fırtınanın gurultusu ilə  </div><div class='q'>Ağaca od vuracaq,  </div><div class='q'>Onun budaqları qırılacaq.   </div><div class='p'> <span class="verse" id="V17">17&#160;</span>Səni əkən Ordular Rəbbi başına fəlakət gətirməyə qərar verdi. Çünki İsrail və Yəhuda nəsli pislik etdi, Baal bütlərinə buxur yandırmaqla Məni qəzəbləndirdi».   </div><div class='s'>Yeremyaya qarşı qəsd </div> <div class='p'> <span class="verse" id="V18">18&#160;</span>O vaxt Rəbb onların etdiklərini mənə göstərdi. O bunu mənə aşkar etdi, mən də xəbərdar oldum.   <span class="verse" id="V19">19&#160;</span>Mənsə kəsilməyə aparılan müti quzu kimi idim, bilmirdim ki, onlar «ağacı və meyvəsini məhv edək, onu dirilər arasından yox edək ki, adı bir daha xatırlanmasın» deyərək mənə qəsd qururlar.   </div><div class='q'> <span class="verse" id="V20">20&#160;</span>Ancaq, ey Ordular Rəbbi,  </div><div class='q'>Ürəkləri və fikirləri sınayan ədalətli Hakim,  </div><div class='q'>Mənə imkan ver ki, onlardan alacağın qisasını görüm!  </div><div class='q'>Çünki mən öz işimi Sənə tapşırdım.   </div><div class='p'> <span class="verse" id="V21">21&#160;</span>«Buna görə də Rəbb səni öldürmək istəyən və “Rəbbin adı ilə peyğəmbərlik etmə, yoxsa bizim əlimizdə ölərsən” deyən Anatot əhalisi barədə belə deyir.   <span class="verse" id="V22">22&#160;</span>Bəli, Ordular Rəbbi belə deyir: “Bax Mən onları cəzalandıracağam: cavanları qılıncla həlak olacaq, oğul və qızları aclıqdan öləcək.   <span class="verse" id="V23">23&#160;</span>Onların nəsli də qalmayacaq, çünki Mən onlar üçün cəza gəldiyi ildə Anatot əhalisinin başına fəlakət gətirəcəyəm”».   </div>