<div class='s'>Yerusəlimin mühasirəsi </div> <div class='q'> <span class="verse" id="V1">1&#160;</span>Ey Binyamin övladları,  </div><div class='q'>Yerusəlimin içindən qaçıb qurtarın.  </div><div class='q'>Teqoada şeypur çalın,  </div><div class='q'>Bet-Hakkeremdə odla işarə verin,  </div><div class='q'>Çünki şimaldan fəlakət,  </div><div class='q'>Böyük qırğın zahir olur.   </div><div class='q'> <span class="verse" id="V2">2&#160;</span>Mən gözəl və zərif qızı –  </div><div class='q'>Sion qızını talan edəcəyəm.   </div><div class='q'> <span class="verse" id="V3">3&#160;</span>Çobanlar öz sürüləri ilə  </div><div class='q'>Ona qarşı gələcək,  </div><div class='q'>Hər tərəfdən onun önündə çadır quracaq.  </div><div class='q'>Hər kəs öz yerində sürüsünü otaracaq.   </div><div class='q'> <span class="verse" id="V4">4&#160;</span>Sion qızı ilə döyüşə hazırlaşın!  </div><div class='q'>Qalxın, günorta çağı hücum edək!  </div><div class='q'>Vay halımıza!  </div><div class='q'>Gün tutqunlaşır,  </div><div class='q'>Axşam kölgələri uzanır.   </div><div class='q'> <span class="verse" id="V5">5&#160;</span>Qalxın, gecə vaxtı hücum edək!  </div><div class='q'>Onun imarətlərini dağıdaq!   </div><div class='b'> &#160; </div> <div class='q'> <span class="verse" id="V6">6&#160;</span>Ordular Rəbbi belə dedi:  </div><div class='q'>«Ağac kəsin,  </div><div class='q'>Yerusəlimin önündə torpaq qalağı qurun.  </div><div class='q'>Bu şəhər cəzalanmalıdır,  </div><div class='q'>Çünki zorakılıqla dolub-daşır.   </div><div class='q'> <span class="verse" id="V7">7&#160;</span>Bir bulaqdan necə su axarsa,  </div><div class='q'>Bu şəhərdən də eləcə pislik fışqırır.  </div><div class='q'>İçində zorakılıq və soyğunçuluq səsi eşidilir.  </div><div class='q'>Önümdə həmişə dərd və yara görürəm.   </div><div class='q'> <span class="verse" id="V8">8&#160;</span>Ey Yerusəlim, ibrət al,  </div><div class='q'>Yoxsa səndən üz döndərərəm,  </div><div class='q'>Səni xarabaya, əhalisiz torpağa çevirərəm».   </div><div class='b'> &#160; </div> <div class='q'> <span class="verse" id="V9">9&#160;</span>Ordular Rəbbi belə deyir:  </div><div class='q'>«Tənəkdən son üzümlər yığılan kimi  </div><div class='q'>İsrailin qalan əhalisi də  </div><div class='q'>Yığılıb qurtaracaq.  </div><div class='q'>Üzümyığan kimi  </div><div class='q'>Yenə meynə budaqlarına əlini uzat».   </div><div class='b'> &#160; </div> <div class='q'> <span class="verse" id="V10">10&#160;</span>Kiminlə danışım,  </div><div class='q'>Kimə xəbərdarlıq edim ki, qulaq assın?  </div><div class='q'>Axı qulaqları tıxanıb,  </div><div class='q'>Eşidə bilmirlər.  </div><div class='q'>Onların arasında Rəbbin sözünə lağ edilir,  </div><div class='q'>Ondan xoşları gəlmir.   </div><div class='q'> <span class="verse" id="V11">11&#160;</span>Buna görə də mən Rəbbin qəzəbi ilə dolmuşam,  </div><div class='q'>Özümü ələ almaqdan yorulmuşam.  </div><div class='q'>«Qəzəbini küçədə olan uşaqların,  </div><div class='q'>Yığılan cavanların üzərinə tök.  </div><div class='q'>Bəli, ər də, arvad da,  </div><div class='q'>Qoca da, yaşa dolmuş adam da ələ keçəcək.   </div><div class='q'> <span class="verse" id="V12">12&#160;</span> Evləri, tarlaları və arvadları da  </div><div class='q'>Başqalarına qalacaq.  </div><div class='q'>Çünki əlimi ölkədə yaşayanlara qarşı uzadacağam»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V13">13&#160;</span>«Ona görə ki böyüyündən kiçiyinə qədər  </div><div class='q'>Hər kəs haram qazanc dalınca qaçır.  </div><div class='q'>Peyğəmbərdən kahinə qədər hər kəs hiylə qurur.   </div><div class='q'> <span class="verse" id="V14">14&#160;</span> Xalqımın yarasını yüngülcəsinə müalicə edirlər,  </div><div class='q'>“Sülh, sülh” deyirlər,  </div><div class='q'>Amma sülh yoxdur.   </div><div class='q'> <span class="verse" id="V15">15&#160;</span>İyrənc işlər görəndə utanırlarmı?  </div><div class='q'>Yox, heç utanmırlar,  </div><div class='q'>Utanıb qızarmaq bilmirlər.  </div><div class='q'>Buna görə yıxılanlar arasında  </div><div class='q'>Onlar da olacaq.  </div><div class='q'>Mən onları cəzalandıranda  </div><div class='q'>Yerə səriləcəklər» deyir Rəbb.   </div><div class='b'> &#160; </div> <div class='q'> <span class="verse" id="V16">16&#160;</span> Rəbb belə deyir:  </div><div class='q'>«Yolayrıcında dayanıb baxın,  </div><div class='q'>Əzəldən olan yolları soruşun.  </div><div class='q'>Yaxşı yolun harada olduğunu öyrənin,  </div><div class='q'>O yolla gedin.  </div><div class='q'>Onda ürəyiniz dinclik tapar.  </div><div class='q'>Ancaq siz “o yolla getməyəcəyik” dediniz.   </div><div class='q'> <span class="verse" id="V17">17&#160;</span>Mən sizin üzərinizə  </div><div class='q'>Gözətçilər qoyub dedim:  </div><div class='q'>“Şeypur səsinə qulaq asın!”  </div><div class='q'>Ancaq siz “qulaq asmayacağıq” dediniz.   </div><div class='q'> <span class="verse" id="V18">18&#160;</span>Buna görə də, ey millətlər, qulaq asın,  </div><div class='q'>Ey camaat, bilin ki,  </div><div class='q'>Onların başına nə gələcək.   </div><div class='q'> <span class="verse" id="V19">19&#160;</span>Eşit, ey yer üzü,  </div><div class='q'>Mən bu xalqın başına fəlakət gətirəcəyəm.  </div><div class='q'>Bu onların niyyətlərinin bəhrəsi olacaq.  </div><div class='q'>Çünki Mənim sözlərimə qulaq asmadılar,  </div><div class='q'>Mənim qanunumu rədd etdilər.   </div><div class='q'> <span class="verse" id="V20">20&#160;</span>Səbadan gətirilən kündür,  </div><div class='q'>Uzaq ölkədən gəlmiş ətirli qamış  </div><div class='q'>Nəyimə lazımdır?  </div><div class='q'>Yandırma qurbanlarınız Mənə məqbul deyil,  </div><div class='q'>Başqa qurbanlarınız da Mənə xoş deyil».   </div><div class='q'> <span class="verse" id="V21">21&#160;</span>Buna görə də Rəbb belə deyir:  </div><div class='q'>«Mən bu xalqın qabağına  </div><div class='q'>Maneələr qoyacağam.  </div><div class='q'>Atalar və oğullar birlikdə  </div><div class='q'>Onlara ilişib yıxılacaq.  </div><div class='q'>Qonşu dostu ilə birgə həlak olacaq».   </div><div class='b'> &#160; </div> <div class='q'> <span class="verse" id="V22">22&#160;</span>Rəbb belə deyir:  </div><div class='q'>«Budur, şimal ölkəsindən  </div><div class='q'>Bir xalq gəlir,  </div><div class='q'>Dünyanın uzaq yerlərindən  </div><div class='q'>Böyük bir millət hərəkətə gəlir.   </div><div class='q'> <span class="verse" id="V23">23&#160;</span>Onlar əllərində ox-kaman və nizə tutub,  </div><div class='q'>Rəhmsizdirlər, heç kəsə acımırlar.  </div><div class='q'>Səsləri dəniz kimi gurlayır,  </div><div class='q'>Atlara miniblər.  </div><div class='q'>Onlar yekdilliklə səninlə  </div><div class='q'>Müharibəyə hazırdır, ey Sion qızı!»   </div><div class='b'> &#160; </div> <div class='q'> <span class="verse" id="V24">24&#160;</span>Onlar haqqında xəbər eşitdik,  </div><div class='q'>Əllərimiz yanımıza düşdü.  </div><div class='q'>Doğan qadın kimi bizi  </div><div class='q'>Sıxıntı və əzab bürüdü.   </div><div class='q'> <span class="verse" id="V25">25&#160;</span>Çölə çıxma, yola düşmə,  </div><div class='q'>Çünki düşməndə qılınc,  </div><div class='q'>Hər tərəfdə dəhşət var.   </div><div class='b'> &#160; </div> <div class='q'> <span class="verse" id="V26">26&#160;</span>Ey əziz xalqım!  </div><div class='q'>Çul geyin və küldə yuvarlan.  </div><div class='q'>Vahid oğluna yas tutan kimi  </div><div class='q'>Yas tutub acı-acı ağla.  </div><div class='q'>Çünki məhv edən qəflətən başımızın üstünü alacaq.   </div><div class='b'> &#160; </div> <div class='q'> <span class="verse" id="V27">27&#160;</span>Rəbb deyir: «Ey Yeremya, Mən səni qoydum ki,  </div><div class='q'>Xalqımı yoxlayıb imtahan edəsən,  </div><div class='q'>Onlara nəzər qoyub əməllərini sınayasan.   </div><div class='q'> <span class="verse" id="V28">28&#160;</span>Hamısı inadkar dönükdür,  </div><div class='q'>Böhtançılar kimi dolaşan adamlardır.  </div><div class='q'>Tunc və dəmir kimi sərtdirlər,  </div><div class='q'>Hamısı pozğun olub.   </div><div class='q'> <span class="verse" id="V29">29&#160;</span>Körük basılır,  </div><div class='q'>Atəşində qurğuşun əriyir.  </div><div class='q'>Ancaq dəmirçi nahaq yerə əridir,  </div><div class='q'>Çünki pislər ayrılmır.   </div><div class='q'> <span class="verse" id="V30">30&#160;</span>Onlara isə “atılmış gümüş” deyəcəklər,  </div><div class='q'>Çünki Rəbb onları atdı».   </div>