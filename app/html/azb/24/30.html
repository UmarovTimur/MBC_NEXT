<div class='s'>Allahın öz xalqına vədi </div> <div class='p'> <span class="verse" id="V1">1&#160;</span>Yeremyaya Rəbdən bu söz nazil oldu:   <span class="verse" id="V2">2&#160;</span>«İsrailin Allahı Rəbb belə deyir: “Sənə söylədiyim bütün sözləri bir kitaba yaz”.   <span class="verse" id="V3">3&#160;</span>Çünki Rəbb bəyan edir: “Xalqım İsraili və Yəhudanı sürgündən qaytaracağım günlər yaxınlaşır. Onları atalarına verdiyim torpağa qaytaracağam və oranı mülk edəcəklər”. Bu, Rəbbin sözüdür.   </div><div class='p'> <span class="verse" id="V4">4&#160;</span>İsrail və Yəhuda üçün Rəbbin söylədiyi sözlər bunlardır.   <span class="verse" id="V5">5&#160;</span>Rəbb belə deyir:  </div><div class='q'>“Qorxu səsi eşitdik,  </div><div class='q'>Asayiş deyil, dəhşət səsi.   </div><div class='q'> <span class="verse" id="V6">6&#160;</span>İndi soruşun, bilin ki,  </div><div class='q'>Kişi də uşaq doğarmı?  </div><div class='q'>Elə isə nə üçün doğan qadın kimi  </div><div class='q'>Hər kişinin əllərini belində görürəm?  </div><div class='q'>Nə üçün hamının bənizi solub?   </div><div class='q'> <span class="verse" id="V7">7&#160;</span>Ah, bu nə dəhşətli gündür!  </div><div class='q'>Bir daha belə gün olmayacaq,  </div><div class='q'>Yaqub nəsli üçün sıxıntı dövrü olacaq,  </div><div class='q'>Ancaq yenə də bundan qurtulacaq”.   </div><div class='p'> <span class="verse" id="V8">8&#160;</span>Ordular Rəbbi bəyan edir: “O gün boynundakı boyunduruğu qıracaq, iplərini qoparacağam. Bundan sonra yadellilər onları özlərinə qul etməyəcək.   <span class="verse" id="V9">9&#160;</span>Ancaq özlərinin Allahı Rəbbə, onlara təyin edəcəyim padşahları Davuda qulluq edəcəklər”.   </div><div class='b'> &#160; </div> <div class='q'> <span class="verse" id="V10">10&#160;</span> Rəbb bəyan edir:  </div><div class='q'>“Qorxma, ey qulum Yaqub,  </div><div class='q'>Dəhşətə düşmə, ey İsrail.  </div><div class='q'>Çünki səni uzaq yerlərdən,  </div><div class='q'>Nəslini sürgün olunduğu ölkədən qurtaracağam.  </div><div class='q'>Yaqub nəsli yenə geri qayıdacaq,  </div><div class='q'>Rahatlıq tapıb qayğısız olacaq,  </div><div class='q'>Onu kimsə qorxutmayacaq.   </div><div class='q'> <span class="verse" id="V11">11&#160;</span>Çünki Mən səninləyəm,  </div><div class='q'>Səni qurtaracağam”  </div><div class='q'>Rəbb belə bəyan edir.  </div><div class='q'>“Səni aralarına apardığım  </div><div class='q'>Millətlərin hamısını yox etsəm də,  </div><div class='q'>Səni tamamilə məhv etməyəcəyəm,  </div><div class='q'>Səni ədalətlə tərbiyələndirəcəyəm,  </div><div class='q'>Amma cəzasız da qoymayacağam”.   </div><div class='b'> &#160; </div> <div class='q'> <span class="verse" id="V12">12&#160;</span>Çünki Rəbb belə deyir:  </div><div class='q'>“Sənin yaran şəfa tapmaz,  </div><div class='q'>Xoran sağalmaz.   </div><div class='q'> <span class="verse" id="V13">13&#160;</span>Məhkəmədə işinə baxan yoxdur,  </div><div class='q'>Xəstəliyinə dərman yoxdur,  </div><div class='q'>Sənin dərdinə əlac yoxdur.   </div><div class='q'> <span class="verse" id="V14">14&#160;</span>Bütün müttəfiqlərin səni unutdu,  </div><div class='q'>Səni arayıb-axtarmırlar.  </div><div class='q'>Düşmən vuran kimi Mən səni vurdum.  </div><div class='q'>Rəhmsizcəsinə cəzalandırdım.  </div><div class='q'>Çünki təqsirkarlığın böyükdür,  </div><div class='q'>Günahların çoxdur.   </div><div class='q'> <span class="verse" id="V15">15&#160;</span>Niyə yarandan ötrü qışqırırsan?  </div><div class='q'>Dərdin şəfa tapmaz.  </div><div class='q'>Bu işləri ona görə sənə etdim ki,  </div><div class='q'>Təqsirkarlığın böyükdür,  </div><div class='q'>Günahların çoxdur.   </div><div class='b'> &#160; </div> <div class='q'> <span class="verse" id="V16">16&#160;</span>Ancaq səni yeyənlərin də hamısı yem olacaq.  </div><div class='q'>Bütün düşmənlərin sürgünə gedəcək.  </div><div class='q'>Səni soyanlar soyulacaq,  </div><div class='q'>Səni qarət edənlər qarət olunacaq”.   </div><div class='q'> <span class="verse" id="V17">17&#160;</span>Rəbb bəyan edir:  </div><div class='q'>“Mən səni yenə sağaldacağam,  </div><div class='q'>Yaralarına şəfa verəcəyəm.  </div><div class='q'>Çünki deyirlər ki,  </div><div class='q'>Sion rədd edilib,  </div><div class='q'>Onu axtaran yoxdur”.   </div><div class='b'> &#160; </div> <div class='q'> <span class="verse" id="V18">18&#160;</span>Rəbb belə deyir:  </div><div class='q'>“Mən Yaqubun çadırlarını  </div><div class='q'>Sürgündən geri qaytaracağam.  </div><div class='q'>Onun məskənlərinə rəhm edəcəyəm.  </div><div class='q'>Şəhər yenidən viranələri üzərində tikiləcək,  </div><div class='q'>Saray öz yerində bərpa olunacaq.   </div><div class='q'> <span class="verse" id="V19">19&#160;</span>Onların arasından  </div><div class='q'>Şükür və şənlik səsləri eşidiləcək.  </div><div class='q'>Mən onları çoxaldacağam, azalmayacaqlar,  </div><div class='q'>İzzətləndirəcəyəm, alçalmayacaqlar.   </div><div class='q'> <span class="verse" id="V20">20&#160;</span>Övladları əvvəlki kimi olacaq,  </div><div class='q'>İcması önümdə möhkəm duracaq.  </div><div class='q'>Onları sıxışdıranların hamısını cəzalandıracağam.   </div><div class='q'> <span class="verse" id="V21">21&#160;</span>Rəhbərləri özlərindən olacaq,  </div><div class='q'>Başçıları aralarından çıxacaq.  </div><div class='q'>Onu Özümə yaxınlaşdıracağam,  </div><div class='q'>O da Mənə yaxınlaşacaq.  </div><div class='q'>Başqa cür kim Mənə özü yaxınlaşmağa  </div><div class='q'>Cürət edə bilər?”  </div><div class='q'>Rəbb belə bəyan edir.   </div><div class='q'> <span class="verse" id="V22">22&#160;</span>“Beləcə siz Mənim xalqım,  </div><div class='q'>Mən də sizin Allahınız olacağam”».   </div><div class='b'> &#160; </div> <div class='q'> <span class="verse" id="V23">23&#160;</span>Budur, Rəbbin fırtınası qəzəblə qopacaq,  </div><div class='q'>Şiddətli qasırğası  </div><div class='q'>Pis adamların başında çatlayacaq.   </div><div class='q'> <span class="verse" id="V24">24&#160;</span>Rəbb Öz ürəyinin istədiyini  </div><div class='q'>Tamamilə edənə qədər  </div><div class='q'>Qızğın qəzəbini söndürməyəcək.  </div><div class='q'>Siz gələcəkdə bunu anlayacaqsınız.   </div>