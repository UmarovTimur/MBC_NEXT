<div class='s'>Filiştlilər barədə vəhy </div> <div class='p'> <span class="verse" id="V1">1&#160;</span> Firon Qəzzəyə hücum etməzdən əvvəl Yeremya peyğəmbərə Filiştlilər barədə Rəbbin bu sözü nazil oldu:   </div><div class='q'> <span class="verse" id="V2">2&#160;</span>«Rəbb belə deyir:  </div><div class='q'>“Budur, şimaldan sular qalxır,  </div><div class='q'>Onlar sel kimi daşacaq,  </div><div class='q'>Ölkənin və oradakı hər şeyin,  </div><div class='q'>Şəhərin və orada yaşayanların üstünə axacaq.  </div><div class='q'>İnsanlar fəryad edəcək,  </div><div class='q'>O ölkədə yaşayanların hamısı nalə çəkəcək.   </div><div class='q'> <span class="verse" id="V3">3&#160;</span>Ayğırlarının yeri döyən dırnaqlarının səsindən,  </div><div class='q'>Döyüş arabalarının vəlvələsindən,  </div><div class='q'>Təkərlərinin gurultusundan  </div><div class='q'>Əlləri taqətdən düşdüyü üçün  </div><div class='q'>Atalar dönüb oğullarına baxmır.   </div><div class='q'> <span class="verse" id="V4">4&#160;</span>Çünki Filiştlilərin məhv ediləcəyi gün gəlir.  </div><div class='q'>Sur və Sidona yardım edə bilən,  </div><div class='q'>Sağ qalan hər kəs yox ediləcək.  </div><div class='q'>Rəbb Kaftor sahilindən gələn   </div><div class='q'>Filiştlilərin sağ qalanlarını həlak edəcək.   </div><div class='q'> <span class="verse" id="V5">5&#160;</span>Qəzzə saçını yolacaq,  </div><div class='q'>Aşqelon susdurulacaq.  </div><div class='q'>Ey düzənliklərində sağ qalanlar,  </div><div class='q'>Nə vaxta qədər bədənlərinizi yaralayacaqsınız?   </div><div class='q'> <span class="verse" id="V6">6&#160;</span>‹Ey Rəbbin qılıncı,  </div><div class='q'>Nə vaxt sakitləşəcəksən?  </div><div class='q'>Qınına dön, dayan və sakit ol!› deyəcəksiniz.   </div><div class='q'> <span class="verse" id="V7">7&#160;</span>Rəbb əmr etdiyi halda  </div><div class='q'>Qılınc necə susa bilər?  </div><div class='q'>Rəbb onu oraya – Aşqelona,  </div><div class='q'>Dəniz sahilinə qarşı göndərdi”».   </div>