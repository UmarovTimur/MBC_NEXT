<div class='s'>Yeremya dulusçunun evində </div> <div class='p'> <span class="verse" id="V1">1&#160;</span>Rəbdən Yeremyaya bu söz nazil oldu:   <span class="verse" id="V2">2&#160;</span>«Qalx dulusçunun evinə en, orada sözlərimi sənə bildirəcəyəm».   <span class="verse" id="V3">3&#160;</span>Mən dulusçunun evinə endim. Gördüm ki, o, çarx üzərində işləyir.   <span class="verse" id="V4">4&#160;</span>Palçıqdan düzəltdiyi qab əlində xarab olanda dulusçu özünün istədiyi kimi palçıqdan başqa bir qab düzəldirdi.   </div><div class='p'> <span class="verse" id="V5">5&#160;</span>Mənə yenə Rəbbin sözü nazil oldu:   <span class="verse" id="V6">6&#160;</span>«Ey İsrail nəsli, Mən də sizinlə bu dulusçunun etdiyi kimi rəftar edə bilmərəmmi?» Rəbb belə bəyan edir. «Bilin ki, palçıq dulusçunun əlində necədirsə, siz də Mənim əlimdə o cürsünüz, ey İsrail nəsli.   <span class="verse" id="V7">7&#160;</span>Bir vaxt Mən bir milləti yaxud ölkəni kökündən dağıdacağımı, yıxıb məhv edəcəyimi söyləyəndə   <span class="verse" id="V8">8&#160;</span>əgər Mənim xəbərdarlıq etdiyim bu millət öz pis əməlindən dönərsə, ona göndərmək istədiyim bəladan vaz keçəcəyəm.   <span class="verse" id="V9">9&#160;</span>Başqa vaxt bir milləti yaxud da ölkəni qurub-tikəcəyimi söyləyəndə   <span class="verse" id="V10">10&#160;</span>əgər bu millət sözümə qulaq asmayıb pis əməl edərsə, ona vəd verdiyim yaxşılıqdan vaz keçəcəyəm.   <span class="verse" id="V11">11&#160;</span>İndi Yəhuda adamlarına, Yerusəlimdə yaşayanlara söylə ki, Rəbb belə deyir: “Mən sizə bir bəla hazırlayıram, sizə bir qəsd qururam. İndi hər biriniz öz pis yolunuzdan dönüb yaşayışınızı və əməllərinizi islah edin”.   </div><div class='p'> <span class="verse" id="V12">12&#160;</span>Ancaq onlar deyir: “Boş sözdür, biz öz niyyətlərimizin dalınca gedəcəyik, hər birimiz öz qara ürəyimizin inadına görə rəftar edəcəyik”».   </div><div class='q'> <span class="verse" id="V13">13&#160;</span>Buna görə Rəbb belə deyir:  </div><div class='q'>«İndi millətlər arasında soruşun ki,  </div><div class='q'>Kim belə sözlər eşitmişdir?  </div><div class='q'>Bakirə qıza bənzəyən İsrail  </div><div class='q'>Dəhşətli bir iş etdi.   </div><div class='q'> <span class="verse" id="V14">14&#160;</span>Livanın qarı qayalı dağ yamaclarından  </div><div class='q'>Heç əskik olarmı?  </div><div class='q'>Uzaqdan axan soyuq sular quruyarmı?   </div><div class='q'> <span class="verse" id="V15">15&#160;</span>Amma xalqım Məni unutdu,  </div><div class='q'>Saxta allahlara buxur yandırdı.  </div><div class='q'>Bu allahlar onların gedəcəyi yollarda,  </div><div class='q'>Qədim yollarda büdrəmələrinə səbəb oldu,  </div><div class='q'>Onları hamar olmayan  </div><div class='q'>Dolanbac yollarda gəzdirdilər.   </div><div class='q'> <span class="verse" id="V16">16&#160;</span>Ölkələri viran ediləcək,  </div><div class='q'>Əbədi kinayə hədəfinə çevriləcək.  </div><div class='q'>Onda oradan ötən hər kəs  </div><div class='q'>Heyrətə gəlib başını bulayacaq.   </div><div class='q'> <span class="verse" id="V17">17&#160;</span>Onları səmum küləyi kimi  </div><div class='q'>Düşmən önündə pərən-pərən salacağam.  </div><div class='q'>Onlara fəlakət günündə  </div><div class='q'>Üzümü deyil, arxamı göstərəcəyəm».   </div><div class='p'> <span class="verse" id="V18">18&#160;</span>O zaman onlar dedi: «Gəlin Yeremyaya qəsd quraq. Çünki qanunu öyrədəcək kahin, nəsihət verəcək müdrik adam, söz deyəcək peyğəmbər heç vaxt əskik olmayacaq. Gəlin ona dilimizlə hücum edək, sözlərinə qulaq asmayaq».   </div><div class='q'> <span class="verse" id="V19">19&#160;</span>Ya Rəbb, mənə yaxşı qulaq as,  </div><div class='q'>Mənimlə çəkişənlərin sözünü eşit.   </div><div class='q'> <span class="verse" id="V20">20&#160;</span>Yaxşılığın əvəzində pislik edilərmi?  </div><div class='q'>Onlar canımı almaq üçün quyu qazır.  </div><div class='q'>Unutma, mən önündə ona görə dayanmışam ki,  </div><div class='q'>Onlar üçün yaxşı şey istəyim,  </div><div class='q'>Onlardan qəzəbini döndərim.   </div><div class='q'> <span class="verse" id="V21">21&#160;</span>Buna görə də onların övladlarını  </div><div class='q'>Aclığa ver, qılınc ağzına təslim et.  </div><div class='q'>Qadınları uşaqsız və dul qalsın,  </div><div class='q'>Ərlərini ölüm aparsın.  </div><div class='q'>Cavanlarını müharibədə qılınc öldürsün.   </div><div class='q'> <span class="verse" id="V22">22&#160;</span>Sən onların üzərinə  </div><div class='q'>Qəflətən qarətçilər göndərəndə  </div><div class='q'>Qoy evlərindən fəryad eşidilsin.  </div><div class='q'>Çünki məni tutmaq üçün quyu qazdılar,  </div><div class='q'>Ayağımın altında gizlincə tələ qurdular.   </div><div class='q'> <span class="verse" id="V23">23&#160;</span>Ancaq, ya Rəbb, məni öldürmək üçün  </div><div class='q'>Qurduqları bütün qəsdləri Sən bilirsən.  </div><div class='q'>Təqsirlərini bağışlama,  </div><div class='q'>Günahlarını önündən silmə.  </div><div class='q'>Sənin önündə yıxılsınlar,  </div><div class='q'>Qəzəbin vaxtı onlara qarşı hərəkət et.   </div>