<div class='s'>Yerusəlimin günahı </div> <div class='q'> <span class="verse" id="V1">1&#160;</span>Yerusəlimin küçələrini dolaşın,  </div><div class='q'>Ətrafa baxıb fikirləşin,  </div><div class='q'>Onun meydanlarını axtarın.  </div><div class='q'>Əgər bir nəfər düz iş görən,  </div><div class='q'>Həqiqət axtaran adam tapsanız,  </div><div class='q'>Mən şəhəri bağışlayaram.   </div><div class='q'> <span class="verse" id="V2">2&#160;</span>Onlar “var olan Allaha and olsun” desələr də,  </div><div class='q'>Yalandan and içirlər».   </div><div class='q'> <span class="verse" id="V3">3&#160;</span>Ya Rəbb, gözlərin həqiqətə tərəf yönəlməyibmi?  </div><div class='q'>Sən onları vurdun,  </div><div class='q'>Ancaq ağrı hiss etmədilər.  </div><div class='q'>Sən onları qırdın,  </div><div class='q'>Ancaq ibrət götürmədilər.  </div><div class='q'>Üzləri qayadan bərk olub,  </div><div class='q'>Dönmək istəmədilər.   </div><div class='b'> &#160; </div> <div class='q'> <span class="verse" id="V4">4&#160;</span>Mən dedim: «Bunlar ancaq yoxsul, ağılsız avamlardır,  </div><div class='q'>Çünki Rəbbin yolunu,  </div><div class='q'>Özlərinin Allahının hökmlərini bilmirlər.   </div><div class='q'> <span class="verse" id="V5">5&#160;</span>Qoy mən böyüklərin yanına gedib  </div><div class='q'>Onlarla danışım,  </div><div class='q'>Çünki Rəbbin yolunu,  </div><div class='q'>Özlərinin Allahının hökmlərini bilirlər».  </div><div class='q'>Ancaq onlar da boyunduruğu sındırıb  </div><div class='q'>İpləri qopardılar.   </div><div class='q'> <span class="verse" id="V6">6&#160;</span>Buna görə də meşədən bir aslan çıxıb  </div><div class='q'>Onları öldürəcək,  </div><div class='q'>Səhradan qurd gəlib onları parçalayacaq,  </div><div class='q'>Şəhər kənarında bəbir pusqu quracaq,  </div><div class='q'>Şəhərdən çıxan hər adam parçalanacaq.  </div><div class='q'>Çünki çox üsyan etdilər,  </div><div class='q'>Dəfələrlə dönük oldular.   </div><div class='b'> &#160; </div> <div class='q'> <span class="verse" id="V7">7&#160;</span>«Buna görə səni necə bağışlaya bilərəm?  </div><div class='q'>Övladların Məni tərk etdi,  </div><div class='q'>Allah olmayan bütlərin adı ilə and içdi.  </div><div class='q'>Mən onları doydurdum,  </div><div class='q'>Amma onlar zina etdi,  </div><div class='q'>Fahişələrin evlərinə yığışdı.   </div><div class='q'> <span class="verse" id="V8">8&#160;</span>Onlar harınlaşmış, şəhvətli atlar kimidir.  </div><div class='q'>Hər biri qonşusunun arvadına kişnəyir».   </div><div class='q'> <span class="verse" id="V9">9&#160;</span>Rəbb bəyan edir: «Bunlara görə  </div><div class='q'>Mən onlara cəza verməyimmi?  </div><div class='q'>Belə bir millətdən qisas almayımmı?   </div><div class='q'> <span class="verse" id="V10">10&#160;</span>Onların bağlarını dolaşıb dağıdın,  </div><div class='q'>Amma büsbütün məhv etməyin.  </div><div class='q'>Meynə budaqlarını qoparıb atın,  </div><div class='q'>Çünki onlar Rəbbə məxsus olmayan insanlardır».   </div><div class='q'> <span class="verse" id="V11">11&#160;</span>Rəbb bəyan edir: «İsrail və Yəhuda nəsli  </div><div class='q'>Mənə tamamilə xəyanət etdi.   </div><div class='b'> &#160; </div> <div class='q'> <span class="verse" id="V12">12&#160;</span>Onlar Rəbb üçün yalandan dedi:  </div><div class='q'>“O heç nə etməz,  </div><div class='q'>Başımıza bəla gəlməz.  </div><div class='q'>Nə qılınc görəcəyik, nə aclıq”.   </div><div class='q'> <span class="verse" id="V13">13&#160;</span>Peyğəmbərlər boşboğazdır.  </div><div class='q'>Allahın sözü onlarda deyil,  </div><div class='q'>Qoy onların başına bu iş gəlsin».   </div><div class='b'> &#160; </div> <div class='q'> <span class="verse" id="V14">14&#160;</span>Buna görə də Ordular Allahı Rəbb belə deyir:  </div><div class='q'>«Belə sözlər dedikləri üçün,  </div><div class='q'>Ey Yeremya, sözlərimi sənin ağzında atəşə,  </div><div class='q'>Bu xalqı isə oduna çevirəcəyəm,  </div><div class='q'>Atəş onları yandırıb-qurtaracaq».   </div><div class='q'> <span class="verse" id="V15">15&#160;</span>Rəbb bəyan edir: «Ey İsrail xalqı,  </div><div class='q'>Uzaqdan üstünüzə bir millət gətirəcəyəm.  </div><div class='q'>Dilini bilmədiyin,  </div><div class='q'>Dediklərini anlamadığın  </div><div class='q'>Güclü, qədim bir millət.   </div><div class='q'> <span class="verse" id="V16">16&#160;</span>Onların oxdanları  </div><div class='q'>Açıq qəbir kimidir,  </div><div class='q'>Hamısı igid döyüşçüdür.   </div><div class='q'> <span class="verse" id="V17">17&#160;</span>Onlar sənin məhsul və çörəyini yeyəcək.  </div><div class='q'>Oğul və qızlarını yeyəcək,  </div><div class='q'>Sürü və naxırlarını yeyəcək,  </div><div class='q'>Meynə və əncir ağaclarını yeyəcək.  </div><div class='q'>Güvəndiyin qalalı şəhərləri  </div><div class='q'>Qılıncla dağıdacaq».   </div><div class='p'> <span class="verse" id="V18">18&#160;</span>Ancaq Rəbb bəyan edir: «Hətta o günlər sizi tamamilə qırıb-çatmayacağam.   <span class="verse" id="V19">19&#160;</span>Bir vaxt onlar soruşacaq: “Nə üçün Allahımız Rəbb bütün bunları başımıza gətirdi?” Onda onlara belə söylə: “Necə Məni tərk edərək öz ölkənizdə yad allahlara xidmət etdinizsə, eləcə də özgə ölkədə yadellilərə xidmət edəcəksiniz”.   </div><div class='q'> <span class="verse" id="V20">20&#160;</span>Bunu Yaqub nəslinin içində bildirin,  </div><div class='q'>Yəhudada elan edin.   </div><div class='q'> <span class="verse" id="V21">21&#160;</span> Ey gözləri olub görməyən,  </div><div class='q'>Qulaqları olub eşitməyən,  </div><div class='q'>Ağılsız və dərrakəsiz xalq,  </div><div class='q'>Bu sözə qulaq asın!   </div><div class='q'> <span class="verse" id="V22">22&#160;</span> Məndən qorxmursunuzmu?» Rəbb belə bəyan edir.  </div><div class='q'>«Mənim qarşımda titrəmirsinizmi?  </div><div class='q'>Axı Mən əbədi qayda ilə  </div><div class='q'>Dəniz üçün qumu sərhəd qoydum,  </div><div class='q'>Dəniz bu sərhədi keçə bilməz.  </div><div class='q'>Dalğaları coşsa da,  </div><div class='q'>Üstün gələ bilməz.  </div><div class='q'>Nərə çəksə də, keçə bilməz.   </div><div class='q'> <span class="verse" id="V23">23&#160;</span>Bu xalqın ürəyi inadlı və üsyankardır.  </div><div class='q'>Onlar azıb öz yolları ilə getdi.   </div><div class='q'> <span class="verse" id="V24">24&#160;</span>Daha öz-özlərinə demirlər ki,  </div><div class='q'>Payız və yaz yağışlarını vaxtında verən,  </div><div class='q'>Müəyyən biçin həftələrini bizim üçün qoruyan  </div><div class='q'>Allahımız Rəbbə sitayiş edək.   </div><div class='q'> <span class="verse" id="V25">25&#160;</span>Təqsirləriniz bunları sizdən aldı,  </div><div class='q'>Günahlarınız sizi bu nemətdən məhrum etdi.   </div><div class='q'> <span class="verse" id="V26">26&#160;</span>Mənim xalqımın içində pis adamlar var:  </div><div class='q'>Quş ovçuları kimi pusquda dururlar,  </div><div class='q'>Tələ qurub adam tuturlar.   </div><div class='q'> <span class="verse" id="V27">27&#160;</span>Quşlarla dolu qəfəs kimi  </div><div class='q'>Onların evləri hiylə ilə doludur.  </div><div class='q'>Bunun sayəsində yüksəldilər, varlandılar.   </div><div class='q'> <span class="verse" id="V28">28&#160;</span>Onlar piylənib, yoğunlaşıb,  </div><div class='q'>Pis işlərlə hədlərini aşıb,  </div><div class='q'>Məhkəmə işlərini,  </div><div class='q'>Yetimlərin işlərini  </div><div class='q'>Ədalətlə həll etmirlər ki,  </div><div class='q'>Qalib gəlsinlər.  </div><div class='q'>Yoxsulların haqqını müdafiə etmirlər».   </div><div class='q'> <span class="verse" id="V29">29&#160;</span>Rəbb bəyan edir:  </div><div class='q'>«Bunlara görə Mən onlara cəza verməyimmi?  </div><div class='q'>Belə bir millətdən qisas almayımmı?   </div><div class='q'> <span class="verse" id="V30">30&#160;</span>Bu ölkədə heyrətli və dəhşətli bir iş oldu:   </div><div class='q'> <span class="verse" id="V31">31&#160;</span>Peyğəmbərlər yalandan peyğəmbərlik edir,  </div><div class='q'>Kahinlər onların əli ilə hökmranlıq edir.  </div><div class='q'>Xalqım da bunu bəyənir.  </div><div class='q'>Amma axırda nə edəcəksiniz?»   </div>