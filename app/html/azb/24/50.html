<div class='s'>Babil barədə vəhy </div> <div class='p'> <span class="verse" id="V1">1&#160;</span> Rəbb Babil və Xaldey ölkəsi barədə Yeremya peyğəmbər vasitəsilə bu sözləri nazil etdi:   </div><div class='q'> <span class="verse" id="V2">2&#160;</span>«Millətlərə bildirib elan edin.  </div><div class='q'>Bayraq qaldırıb xəbər verin,  </div><div class='q'>Heç nəyi gizlətməyin!  </div><div class='q'>Deyin ki, Babil ələ keçiriləcək,  </div><div class='q'>Bel allahı utandırılacaq,  </div><div class='q'>Marduk allahı dəhşətə düşəcək,  </div><div class='q'>Bütləri alçaldılacaq,  </div><div class='q'>Məbudları parça-parça olacaq.   </div><div class='q'> <span class="verse" id="V3">3&#160;</span>Çünki onun üstünə şimaldan  </div><div class='q'>Bir millət hücum edəcək,  </div><div class='q'>Ölkəsini viran edəcək.  </div><div class='q'>Orada yaşayan olmayacaq,  </div><div class='q'>İnsan da, heyvan da qaçıb gedəcək».   </div><div class='b'> &#160; </div> <div class='q'> <span class="verse" id="V4">4&#160;</span>Rəbb bəyan edir: «O gün, o zaman  </div><div class='q'>İsrail xalqı ilə Yəhuda xalqı  </div><div class='q'>Birlikdə gələcək,  </div><div class='q'>Onlar ağlaya-ağlaya gəlib  </div><div class='q'>Özlərinin Allahı Rəbbi axtaracaq.   </div><div class='q'> <span class="verse" id="V5">5&#160;</span>Üzləri Siona tərəf  </div><div class='q'>Oraya gedən yolu soruşacaqlar,  </div><div class='q'>Onlar gəlib unudulmaz, əbədi bir əhdlə  </div><div class='q'>Rəbbə bağlanacaq.   </div><div class='q'> <span class="verse" id="V6">6&#160;</span>Xalqım itmiş qoyunlar kimidir,  </div><div class='q'>Çobanları onları azdırdı,  </div><div class='q'>Dağlarda özbaşına dolandırdı,  </div><div class='q'>Onlar dağdan təpəyə getdi,  </div><div class='q'>Yatdıqları yeri unutdu.   </div><div class='q'> <span class="verse" id="V7">7&#160;</span>Kim onları tapdısa, yedi.  </div><div class='q'>Düşmənləri dedi:  </div><div class='q'>“Biz təqsirkar deyilik,  </div><div class='q'>Çünki onlara əsl otlaq olan Rəbbə –  </div><div class='q'>Atalarının Ümidgahı Rəbbə qarşı günah etdilər”.   </div><div class='b'> &#160; </div> <div class='q'> <span class="verse" id="V8">8&#160;</span> Babildən qaçıb qurtarın!  </div><div class='q'>Xaldey ölkəsini tərk edin,  </div><div class='q'>Sürüyə yol göstərən təkə kimi olun!   </div><div class='q'> <span class="verse" id="V9">9&#160;</span>Çünki Mən şimal ölkəsindən  </div><div class='q'>Babilə qarşı böyük millətlər ittifaqını  </div><div class='q'>Oyandırıb çıxaracağam.  </div><div class='q'>Babilin önündə düzülüb  </div><div class='q'>Onu şimaldan ələ keçirəcəklər.  </div><div class='q'>Oxları mahir döyüşçü oxları kimi olacaq,  </div><div class='q'>Heç biri əliboş qayıtmayacaq.   </div><div class='q'> <span class="verse" id="V10">10&#160;</span>Xaldey ölkəsi qarət olunacaq,  </div><div class='q'>Onu qarət edənlər maldan doyacaq»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V11">11&#160;</span>«Ey irsimi talayanlar,  </div><div class='q'>İndi ki sevinib şadlıqla coşursunuz,  </div><div class='q'>Xırmanda taxıl döyən düyə kimi tullanırsınız,  </div><div class='q'>Ayğır kimi kişnəyirsiniz,   </div><div class='q'> <span class="verse" id="V12">12&#160;</span>Ananız çox utanacaq,  </div><div class='q'>Sizi doğanın üzü qızaracaq.  </div><div class='q'>Xaldey millətlərin ən zəifi,  </div><div class='q'>Quraq, boz bir səhra olacaq.   </div><div class='q'> <span class="verse" id="V13">13&#160;</span>Rəbbin qəzəbi üzündən  </div><div class='q'>Heç kəs orada yaşamayacaq,  </div><div class='q'>Tamamilə viran olacaq.  </div><div class='q'>Hər keçən Babilin aldığı  </div><div class='q'>Bütün yaraları görəndə  </div><div class='q'>Heyrət içində fit çalacaq.   </div><div class='b'> &#160; </div> <div class='q'> <span class="verse" id="V14">14&#160;</span>Ey bütün kaman çəkənlər,  </div><div class='q'>Babilin ətrafında döyüş üçün düzülün.  </div><div class='q'>Oraya ox atın, oxunuzu əsirgəməyin.  </div><div class='q'>Çünki o, Rəbbə qarşı günah etdi.   </div><div class='q'> <span class="verse" id="V15">15&#160;</span>Hər tərəfdən ona qarşı nərə çəkin,  </div><div class='q'>O təslim oldu,  </div><div class='q'>Qüllələri yıxıldı, divarları uçuldu.  </div><div class='q'>Çünki bu, Rəbbin qisasıdır.  </div><div class='q'>Ondan qisas alın,  </div><div class='q'>O nə etdisə, başına onu gətirin.   </div><div class='q'> <span class="verse" id="V16">16&#160;</span>Babildə əkinçiləri məhv edin,  </div><div class='q'>Biçin vaxtı oraqçıları rədd edin.  </div><div class='q'>Zalımların qılıncı üzündən  </div><div class='q'>Hər kəs öz xalqının yanına qayıtsın,  </div><div class='q'>Hamı öz ölkəsinə qaçsın.   </div><div class='s'>İsrailin qayıtması </div> <div class='q'> <span class="verse" id="V17">17&#160;</span>İsrail dağılmış bir sürüyə bənzər,  </div><div class='q'>Onu aslanlar qaçırtdı.  </div><div class='q'>Onu əvvəl Aşşur padşahı yedi,  </div><div class='q'>Sonra Babil padşahı Navuxodonosor  </div><div class='q'>Onun sümüklərini qırdı».   </div><div class='q'> <span class="verse" id="V18">18&#160;</span>Buna görə də İsrailin Allahı olan  </div><div class='q'>Ordular Rəbbi belə deyir:  </div><div class='q'>«Aşşur padşahını necə cəzalandırdımsa,  </div><div class='q'>Babil padşahı ilə ölkəsini də  </div><div class='q'>Eləcə cəzalandıracağam.   </div><div class='q'> <span class="verse" id="V19">19&#160;</span>Lakin İsraili yenə öz otlağına gətirəcəyəm,  </div><div class='q'>O, Karmeldə və Başanda otlayacaq.  </div><div class='q'>Efrayim və Gilead dağlıq bölgələrində  </div><div class='q'>İstədiyi qədər yeyib-doyacaq.   </div><div class='q'> <span class="verse" id="V20">20&#160;</span>O gün, o zaman  </div><div class='q'>İsraildə təqsir axtarılacaq,  </div><div class='q'>Ancaq olmayacaq.  </div><div class='q'>Yəhudada da günah axtarılacaq,  </div><div class='q'>Ancaq tapılmayacaq.  </div><div class='q'>Çünki salamat qoyduğum adamları bağışlayacağam»  </div><div class='q'>Rəbb belə bəyan edir.   </div><div class='s'>Rəbbin Babili cəzalandırması </div> <div class='q'> <span class="verse" id="V21">21&#160;</span>«Meratayim torpağına,  </div><div class='q'>Peqodda yaşayanlara hücum et.  </div><div class='q'>Onları təqib edib öldür,  </div><div class='q'>Bütünlüklə yox et»  </div><div class='q'>Rəbb belə bəyan edir.  </div><div class='q'>«Sənə nə buyururamsa, hamısını et.   </div><div class='q'> <span class="verse" id="V22">22&#160;</span>Ölkədə müharibə və böyük qırğın  </div><div class='q'>Gurultusu eşidilir.   </div><div class='q'> <span class="verse" id="V23">23&#160;</span>Bütün dünyanın gürzü  </div><div class='q'>Necə də qırılıb parçalandı!  </div><div class='q'>Babil necə də millətlər arasında  </div><div class='q'>Viranə oldu!   </div><div class='q'> <span class="verse" id="V24">24&#160;</span>Sənin üçün tələ qurdum, ey Babil,  </div><div class='q'>Sən də bilmədən tələmə düşdün.  </div><div class='q'>Tutulub yaxalandın,  </div><div class='q'>Çünki Rəbbə qarşı çıxdın.   </div><div class='q'> <span class="verse" id="V25">25&#160;</span>Rəbb cəbbəxanasını açdı,  </div><div class='q'>Qəzəbinin silahlarını çıxartdı.  </div><div class='q'>Çünki Ordular Rəbbi Xudavəndin  </div><div class='q'>Xaldey ölkəsində edəcəyi bir iş var.   </div><div class='q'> <span class="verse" id="V26">26&#160;</span>Hər yandan ona hücum edin,  </div><div class='q'>Anbarlarını açın,  </div><div class='q'>Mallarını qalaq-qalaq yığın.  </div><div class='q'>Onu tamamilə məhv edin,  </div><div class='q'>Ondan bir şey qalmasın.   </div><div class='q'> <span class="verse" id="V27">27&#160;</span>Bütün buğalarını kəsin,  </div><div class='q'>Sallaqxanaya getsinlər.  </div><div class='q'>Vay onların halına!  </div><div class='q'>Çünki onların günü,  </div><div class='q'>Cəza vaxtı gəldi.   </div><div class='q'> <span class="verse" id="V28">28&#160;</span>Allahımız Rəbbin qisasını,  </div><div class='q'>Onun məbədinin qisasını  </div><div class='q'>Sionda elan etmək üçün  </div><div class='q'>Babil ölkəsindən qaçıb qurtaranların  </div><div class='q'>Səsini eşidin!   </div><div class='b'> &#160; </div> <div class='q'> <span class="verse" id="V29">29&#160;</span> Bütün oxçuları, kaman çəkənləri  </div><div class='q'>Babilə qarşı çağırın.  </div><div class='q'>Ətrafını mühasirəyə alın,  </div><div class='q'>Heç kəs qaçıb qurtara bilməsin.  </div><div class='q'>Ona işlərinə görə əvəz verin.  </div><div class='q'>O nə etdisə, başına onu gətirin.  </div><div class='q'>Çünki Rəbbə, İsrailin Müqəddəsinə qarşı  </div><div class='q'>Məğrurluq etdi.   </div><div class='q'> <span class="verse" id="V30">30&#160;</span>Buna görə də cavanları  </div><div class='q'>Meydanlarda həlak olacaq,  </div><div class='q'>O gün bütün döyüşçüləri susdurulacaq»  </div><div class='q'>Rəbb belə bəyan edir.   </div><div class='q'> <span class="verse" id="V31">31&#160;</span>«Budur, Mən sənə qarşıyam, ey məğrur»  </div><div class='q'>Ordular Rəbbi Xudavənd belə bəyan edir.  </div><div class='q'>«Çünki sənin günün,  </div><div class='q'>Səni cəzalandıracağım vaxt gəldi.   </div><div class='q'> <span class="verse" id="V32">32&#160;</span>Məğrur büdrəyib-yıxılacaq,  </div><div class='q'>Onu qaldıran olmayacaq,  </div><div class='q'>Şəhərlərinə od salacağam,  </div><div class='q'>Bütün ətrafda olanları  </div><div class='q'>Yandırıb yox edəcək».   </div><div class='b'> &#160; </div> <div class='q'> <span class="verse" id="V33">33&#160;</span>Ordular Rəbbi belə deyir:  </div><div class='q'>«Bütün İsrail xalqı da,  </div><div class='q'>Yəhuda xalqı da əziyyət çəkir.  </div><div class='q'>Onları əsir tutanlar möhkəm saxlayır,  </div><div class='q'>Buraxmaq istəmir.   </div><div class='q'> <span class="verse" id="V34">34&#160;</span>Amma onların Satınalanı güclüdür,  </div><div class='q'>Onun adı Ordular Rəbbidir.  </div><div class='q'>Rəbb mütləq onların işinə baxacaq ki,  </div><div class='q'>Ölkəyə rahatlıq versin,  </div><div class='q'>Amma Babil sakinlərinə təşviş gətirsin».   </div><div class='b'> &#160; </div> <div class='q'> <span class="verse" id="V35">35&#160;</span>Rəbb bəyan edir: «Xaldeylilərə qarşı qılınc gəlsin!  </div><div class='q'>Babildə yaşayanlara, Babil başçılarına,  </div><div class='q'>Müdriklərinə qarşı qılınc gəlsin!   </div><div class='q'> <span class="verse" id="V36">36&#160;</span>Yalançı peyğəmbərlərə qarşı qılınc gəlsin!  </div><div class='q'>Axmaqlıqları üzə çıxacaq.  </div><div class='q'>Döyüşçülərinə qarşı qılınc gəlsin!  </div><div class='q'>Onlar çaşqınlığa düşəcək.   </div><div class='q'> <span class="verse" id="V37">37&#160;</span>Atlarına, döyüş arabalarına,  </div><div class='q'>Aralarındakı yadelli muzdlulara qarşı qılınc gəlsin!  </div><div class='q'>Hamısı arvad kimi ürkək olacaq.  </div><div class='q'>Xəzinələrinə qarşı qılınc gəlsin!  </div><div class='q'>Onlar qarət ediləcək.   </div><div class='q'> <span class="verse" id="V38">38&#160;</span>Sularına quraqlıq gəlsin!  </div><div class='q'>Onlar quruyacaq.  </div><div class='q'>Çünki Babil bütlər ölkəsidir,  </div><div class='q'>Onlar qorxunc bütlərlə dəli oldu.   </div><div class='b'> &#160; </div> <div class='q'> <span class="verse" id="V39">39&#160;</span> Buna görə də orada vəhşi heyvanlar,  </div><div class='q'>Çaqqallar, bayquşlar yaşayacaq,  </div><div class='q'>Daha insan yaşamayacaq,  </div><div class='q'>Əbədi olaraq orada heç kəs sakin olmayacaq.   </div><div class='q'> <span class="verse" id="V40">40&#160;</span> Sodomla Homorranı və ətrafındakı kəndləri  </div><div class='q'>Allah necə dağıtdısa,  </div><div class='q'>Orada kimsə yaşamayacaq,  </div><div class='q'>O yerdə bəşər oğlu sakin olmayacaq.   </div><div class='b'> &#160; </div> <div class='q'> <span class="verse" id="V41">41&#160;</span>Budur, şimaldan bir ordu gəlir,  </div><div class='q'>Dünyanın uzaq yerlərindən  </div><div class='q'>Böyük bir millət və çoxlu padşahlar  </div><div class='q'>Hərəkətə gəlir.   </div><div class='q'> <span class="verse" id="V42">42&#160;</span>Onlar ox-kaman və nizə ilə silahlanmış,  </div><div class='q'>Qəddar və rəhmsizdir.  </div><div class='q'>Atların üstündə gələrkən  </div><div class='q'>Səsləri dəniz kimi gurlayır.  </div><div class='q'>Döyüşə hazır döyüşçülər  </div><div class='q'>Önündə düzüləcək, ey Babil xalqı!   </div><div class='q'> <span class="verse" id="V43">43&#160;</span>Babil padşahı onların xəbərini eşitdi,  </div><div class='q'>Əlləri yanına düşdü.  </div><div class='q'>Doğan qadın kimi  </div><div class='q'>Onu üzüntü və sancı bürüdü.   </div><div class='b'> &#160; </div> <div class='q'> <span class="verse" id="V44">44&#160;</span>Budur, aslan İordan çayının kənarındakı sıx meşədən  </div><div class='q'>Yaxşı sulanan otlağa qalxdığı kimi  </div><div class='q'>Mən də Xaldeyliləri bir anda öz yurdundan qovacağam.  </div><div class='q'>Seçib ona rəhbər qoyacağım adam kimdir?  </div><div class='q'>Mənim kimisi varmı?  </div><div class='q'>Mənimlə dava edəcək,  </div><div class='q'>Mənim qabağımda duracaq  </div><div class='q'>Bir çoban varmı?»   </div><div class='q'> <span class="verse" id="V45">45&#160;</span>Buna görə də Rəbbin Babilə qarşı fikrini,  </div><div class='q'>Xaldey ölkəsinə qarşı məqsədini eşidin:  </div><div class='q'>«Sürünün ən kiçikləri də sürgün ediləcək,  </div><div class='q'>Xalqına görə otlaqlar səhraya çevriləcək.   </div><div class='q'> <span class="verse" id="V46">46&#160;</span>“Babil süqut etdi” səsindən yer üzü titrəyəcək,  </div><div class='q'>Millətlər arasında onun fəryadı eşidiləcək».   </div>