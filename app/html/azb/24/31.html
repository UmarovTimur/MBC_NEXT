<div class='p'> <span class="verse" id="V1">1&#160;</span>Rəbb bəyan edir: «O zaman Mən bütün İsrail qəbilələrinin Allahı olacağam, onlar da Mənim xalqım olacaq».   </div><div class='s'>İsrail xalqının öz yurduna dönməsi </div> <div class='p'> <span class="verse" id="V2">2&#160;</span>Rəbb belə deyir:  </div><div class='q'>«Mən İsrailə dinclik verməyə gedəndə  </div><div class='q'>Qılıncdan qaçıb qurtulan xalq  </div><div class='q'>Çöldə lütf tapdı».   </div><div class='q'> <span class="verse" id="V3">3&#160;</span>Rəbb uzaqdan mənə görünüb dedi:  </div><div class='q'>«Səni əbədi bir məhəbbətlə sevdim,  </div><div class='q'>Buna görə də sevgi ilə  </div><div class='q'>Səni Özümə tərəf çəkdim.   </div><div class='q'> <span class="verse" id="V4">4&#160;</span>Səni yenidən ayağa qaldıracağam,  </div><div class='q'>Sən də ayağa qalxacaqsan,  </div><div class='q'>Ey bakirə qıza bənzəyən İsrail!  </div><div class='q'>Sən yenə dəflərinlə bəzənib  </div><div class='q'>Şadlıq edənlərlə birgə rəqsə qoşulacaqsan.   </div><div class='q'> <span class="verse" id="V5">5&#160;</span>Yenə də Samariya dağlarında bağ salacaqsan,  </div><div class='q'>Bağ salanlar onun meyvələrindən dadacaq.   </div><div class='q'> <span class="verse" id="V6">6&#160;</span>Bir gün gələcək ki,  </div><div class='q'>Efrayimin dağlıq bölgəsində  </div><div class='q'>Keşikçilər “qalxın, Siona,  </div><div class='q'>Allahımız Rəbbin yanına çıxaq”  </div><div class='q'>Deyə qışqıracaq».   </div><div class='b'> &#160; </div> <div class='q'> <span class="verse" id="V7">7&#160;</span>Rəbb belə deyir:  </div><div class='q'>«Yaqubu sevinclə tərənnüm edin,  </div><div class='q'>Millətlərin başçısı üçün səs qaldırın!  </div><div class='q'>Ucadan həmd edib bildirin!  </div><div class='q'>“Ya Rəbb, xalqını,  </div><div class='q'>İsraildən sağ qalanları xilas et!” deyin.   </div><div class='q'> <span class="verse" id="V8">8&#160;</span>Mən onları şimal ölkəsindən qaytaracağam,  </div><div class='q'>Dünyanın uzaq yerlərindən toplayacağam.  </div><div class='q'>Aralarında kor, topal,  </div><div class='q'>Hamilə və doğan qadın da olacaq.  </div><div class='q'>Böyük bir camaat olub buraya qayıdacaqlar.   </div><div class='q'> <span class="verse" id="V9">9&#160;</span>Onlar ağlaya-ağlaya gələcək,  </div><div class='q'>Yalvardıqları zaman  </div><div class='q'>Onlara yol göstərib geri qaytaracağam.  </div><div class='q'>Axar sular boyunca  </div><div class='q'>Büdrəməyəcəkləri düz yolla aparacağam.  </div><div class='q'>Çünki Mən İsrailin atasıyam,  </div><div class='q'>Efrayim də ilk oğlumdur.   </div><div class='b'> &#160; </div> <div class='q'> <span class="verse" id="V10">10&#160;</span>Ey millətlər, Rəbbin sözünü eşidin,  </div><div class='q'>Uzaqlardakı adalarda elan edib deyin:  </div><div class='q'>“İsraili səpələyən onu bir yerə toplayacaq,  </div><div class='q'>Sürüsünü qoruyan çoban kimi  </div><div class='q'>Onu qoruyacaq”.   </div><div class='q'> <span class="verse" id="V11">11&#160;</span>Çünki Rəbb Yaqubu satın aldı,  </div><div class='q'>Ondan güclü olanın əlindən qurtardı.   </div><div class='q'> <span class="verse" id="V12">12&#160;</span>Onlar Sionun yüksək təpəsinə gəlib  </div><div class='q'>Tərənnüm edəcək.  </div><div class='q'>Rəbbin verdiyi nemətlər –  </div><div class='q'>Taxıl, təzə şərab, zeytun yağı,  </div><div class='q'>Qoyun-keçi, mal-qara önünə axışacaqlar.  </div><div class='q'>Canları sulanmış bağça kimi olacaq,  </div><div class='q'>Bir daha taqətdən düşməyəcəklər.   </div><div class='q'> <span class="verse" id="V13">13&#160;</span>O zaman bakirə qız, cavan və qoca kişilər  </div><div class='q'>Birlikdə rəqs edib sevinəcək,  </div><div class='q'>Mən onların yasını şadlığa çevirəcəyəm,  </div><div class='q'>Sevincə çevirəcəyəm.  </div><div class='q'>Kədərlərinə təsəlli verib  </div><div class='q'>Onları sevindirəcəyəm.   </div><div class='q'> <span class="verse" id="V14">14&#160;</span>Kahinləri bol yeməklə doyduracağam,  </div><div class='q'>Xalqım nemətlərimlə doyacaq»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V15">15&#160;</span>  Rəbb belə deyir:  </div><div class='q'>«Ramada bir səs eşidildi,  </div><div class='q'>Yas və acı fəryad səsləri!  </div><div class='q'>Rəhilə uşaqları üçün ağlayır,  </div><div class='q'>Təsəlli istəmir.  </div><div class='q'>Çünki onlar daha yoxdur».   </div><div class='q'> <span class="verse" id="V16">16&#160;</span>Rəbb belə deyir:  </div><div class='q'>«Səsini ağlamaqdan,  </div><div class='q'>Gözlərini yaş tökməkdən qoru,  </div><div class='q'>Çünki çəkdiyin zəhmətin əvəzi veriləcək,  </div><div class='q'>Xalqım düşmən ölkəsindən qayıdacaq»  </div><div class='q'>Rəbb belə bəyan edir.   </div><div class='q'> <span class="verse" id="V17">17&#160;</span>«Gələcəyin üçün ümid var,  </div><div class='q'>Övladların öz yurdlarına dönəcək»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V18">18&#160;</span>Bəli, Mən Efrayimin nalələrini eşitdim:  </div><div class='q'>«Sən məni  </div><div class='q'>Öyrədilməmiş dana kimi tərbiyələndirdin,  </div><div class='q'>Mən də tərbiyə aldım.  </div><div class='q'>Məni geri qaytar, qayıdım,  </div><div class='q'>Çünki Allahım Rəbb Sənsən.   </div><div class='q'> <span class="verse" id="V19">19&#160;</span>Mən yolumdan azdıqdan sonra tövbə etdim,  </div><div class='q'>Ağlım başıma gələndə əllərimi yanıma çırpdım.  </div><div class='q'>Cavanlığımda etdiyim eyib işlərdən  </div><div class='q'>Utandım, rüsvay oldum.   </div><div class='q'> <span class="verse" id="V20">20&#160;</span>Efrayim əziz oğlum deyilmi?  </div><div class='q'>Mənim razı olduğum övlad deyilmi?  </div><div class='q'>Hər dəfə əleyhinə danışanda  </div><div class='q'>Yenə onu yadıma salıram.  </div><div class='q'>Ürəyim onun üçün sızlayır,  </div><div class='q'>Ona hədsiz rəhmim gəlir»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V21">21&#160;</span>«Yol işarələri qoy,  </div><div class='q'>Yol göstərən lövhələr düzəlt.  </div><div class='q'>Böyük yola – getdiyin yola fikir ver.  </div><div class='q'>Geri dön, ey bakirə qıza bənzəyən İsrail,  </div><div class='q'>Öz şəhərlərinə qayıt!   </div><div class='q'> <span class="verse" id="V22">22&#160;</span>Nə vaxta qədər sərgərdan gəzəcəksən,  </div><div class='q'>Ey dönük qız?  </div><div class='q'>Rəbb dünyada yeni bir şey yaradacaq:  </div><div class='q'>Qadın kişini qoruyacaq».   </div><div class='p'> <span class="verse" id="V23">23&#160;</span>İsrailin Allahı olan Ordular Rəbbi belə deyir: «Mən onların sürgün olunmuşlarını geri qaytaranda Yəhuda torpağında və onun şəhərlərində yenə belə söyləyəcəklər:  </div><div class='q'>“Ey ədalət yurdu, ey müqəddəs dağ,  </div><div class='q'>Rəbb sənə xeyir-dua versin!”   </div><div class='p'> <span class="verse" id="V24">24&#160;</span>Xalq – əkinçilər, sürüləri ilə gəzən çobanlar Yəhudada və onun şəhərlərində birlikdə yaşayacaq.   <span class="verse" id="V25">25&#160;</span>Çünki Mən yorğun adama su verəcəyəm, taqətsiz adamı doyduracağam».   </div><div class='p'> <span class="verse" id="V26">26&#160;</span>Bu zaman oyanıb baxdım, yuxum şirin olmuşdu.   </div><div class='p'> <span class="verse" id="V27">27&#160;</span>Rəbb bəyan edir: «İsrail və Yəhuda torpaqlarında insan toxumu və heyvan toxumu əkəcəyim günlər yaxınlaşır.   <span class="verse" id="V28">28&#160;</span>Kökündən çıxarıb yox edəndə, yıxıb-dağıdanda və bəla gətirəndə onlara necə nəzarət etdimsə, dirçəldib yerləşdirəndə də eləcə nəzarət edəcəyəm» Rəbb belə bəyan edir.   <span class="verse" id="V29">29&#160;</span> «O vaxt adamlar daha “atalar kal üzüm yedi, oğulların dişi qamaşır” deməyəcək.   <span class="verse" id="V30">30&#160;</span>Hər kəs öz təqsirinə görə öləcək. Kal üzüm yeyənin öz dişləri qamaşacaq».   </div><div class='s'>Yeni Əhd </div> <div class='p'> <span class="verse" id="V31">31&#160;</span>  Rəbb bəyan edir: «İsrail xalqı və Yəhuda xalqı ilə Yeni Əhd bağlayacağım günlər yaxınlaşır.   <span class="verse" id="V32">32&#160;</span>Bu Əhd atalarını Misir torpağından çıxartmaq üçün əllərindən tutduğum gün onlarla bağladığım əhdə bənzəməyəcək. Onların ağası olduğum halda o əhdimi pozdular» Rəbb belə bəyan edir.   <span class="verse" id="V33">33&#160;</span> «O günlərdən sonra İsrail xalqı ilə bağlayacağım Əhd belədir: qanunumu onların daxilinə qoyub ürəklərinə yazacağam. Mən onların Allahı, onlar da Mənim xalqım olacaq» Rəbb belə bəyan edir.   <span class="verse" id="V34">34&#160;</span>«Bundan sonra bir kəs öz qonşusunu yaxud qardaşını “Rəbbi tanıyın” deyib öyrətməyəcək. Ona görə ki böyükdən kiçiyə qədər hamı Məni tanıyacaq. Çünki təqsirlərini bağışlayacağam, günahlarını daha yada salmayacağam» Rəbb belə bəyan edir.   </div><div class='b'> &#160; </div> <div class='q'> <span class="verse" id="V35">35&#160;</span>Gündüz işıq olsun deyə günəşi çıxaran,  </div><div class='q'>Gecə işıq olsun deyə aya və ulduzlara qaydalar qoyan,  </div><div class='q'>Dalğaları kükrəsin deyə dənizi qabardan Rəbb –  </div><div class='q'>Adı Ordular Rəbbi Olan belə deyir:   </div><div class='q'> <span class="verse" id="V36">36&#160;</span>«Əgər qoyulan bu qayda-qanunlar  </div><div class='q'>Önümdən götürülərsə,  </div><div class='q'>Yalnız onda İsrail nəsli əbədilik  </div><div class='q'>Bir millət olmaqdan çıxar»  </div><div class='q'>Rəbb belə bəyan edir.   </div><div class='q'> <span class="verse" id="V37">37&#160;</span>Rəbb belə deyir:  </div><div class='q'>«Əgər yuxarıda göylər ölçülə bilsə,  </div><div class='q'>Aşağıda yerin təməlləri üzə çıxarıla bilsə,  </div><div class='q'>Mən də onda bütün etdikləri işlərdən ötrü  </div><div class='q'>Bütün İsrail nəslini rədd edərəm»  </div><div class='q'>Rəbb belə bəyan edir.   </div><div class='p'> <span class="verse" id="V38">38&#160;</span>Rəbb bəyan edir: «Xananel qülləsindən Künc darvazasına qədər şəhərin Mənim üçün yenidən tikiləcəyi günlər gəlir.   <span class="verse" id="V39">39&#160;</span>Oradan da ölçü ipi Qarev təpəsinə doğru uzanıb Qoaya dönəcək.   <span class="verse" id="V40">40&#160;</span>Ölülərin və küllərin atıldığı bütün vadi, Qidron vadisinə qədər uzanan tarlalar, şərqdə At darvazasının küncünədək Rəbb üçün müqəddəs olacaq. Şəhər bir daha kökündən çıxarılmayacaq, heç vaxt dağıdılmayacaq».   </div>