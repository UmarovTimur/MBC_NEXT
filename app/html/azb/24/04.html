<div class='q'> <span class="verse" id="V1">1&#160;</span>Rəbb bəyan edir: «Ey İsrail, əgər geri qayıtsan,  </div><div class='q'>Mənə tərəf qayıtsan,  </div><div class='q'>İyrənc bütlərini önümdən götürsən,  </div><div class='q'>Bir daha sərgərdan gəzməsən,   </div><div class='q'> <span class="verse" id="V2">2&#160;</span>Həqiqət, ədalət və doğruluqla  </div><div class='q'>“Var olan Rəbbə and olsun!” deyə and içsən,  </div><div class='q'>O zaman millətlər  </div><div class='q'>Rəbb vasitəsilə bərəkət alacaq,  </div><div class='q'>Onunla öyünəcək».   </div><div class='q'> <span class="verse" id="V3">3&#160;</span> Çünki Yəhuda adamlarına və Yerusəlimə  </div><div class='q'>Rəbb belə deyir:  </div><div class='q'>«Özünüz üçün təzə əkin yeri şumlayın,  </div><div class='q'>Ancaq tikanlar arasında əkməyin.   </div><div class='q'> <span class="verse" id="V4">4&#160;</span>Ey Yəhuda adamları və Yerusəlimdə yaşayanlar,  </div><div class='q'>Özünüzü Rəbb üçün sünnət edin,  </div><div class='q'>Ürəyinizin sünnət ətini kəsin.  </div><div class='q'>Yoxsa pis əməllərinizə görə  </div><div class='q'>Qəzəbim od kimi püskürüb yandıracaq,  </div><div class='q'>Söndürən olmayacaq.   </div><div class='s'>Yəhudaya hücum </div> <div class='q'> <span class="verse" id="V5">5&#160;</span>Yəhudada elan edin,  </div><div class='q'>Yerusəlimdə car çəkib deyin:  </div><div class='q'>“Ölkədə şeypur çalın!”  </div><div class='q'>Ucadan qışqırıb söyləyin:  </div><div class='q'>“Gəlin toplanıb  </div><div class='q'>Qalalı şəhərlərə girək!”   </div><div class='q'> <span class="verse" id="V6">6&#160;</span>“Siona qaçın” deyə bayraq qaldırın,  </div><div class='q'>Qaçıb qurtulun, dayanmayın.  </div><div class='q'>Çünki Mən şimaldan  </div><div class='q'>Bəla və böyük qırğın gətirəcəyəm».   </div><div class='q'> <span class="verse" id="V7">7&#160;</span>Aslan yuvasından çıxdı,  </div><div class='q'>Millətləri məhv edən yola düşdü.  </div><div class='q'>Öz yerindən çıxdı ki,  </div><div class='q'>Ölkənizi viran etsin.  </div><div class='q'>Şəhərləriniz yerlə yeksan olacaq,  </div><div class='q'>Orada sakin qalmayacaq.   </div><div class='q'> <span class="verse" id="V8">8&#160;</span>Buna görə də çul geyinin,  </div><div class='q'>Yas tutub ağlayın.  </div><div class='q'>Çünki Rəbbin qızğın qəzəbi  </div><div class='q'>Bizdən dönmədi.   </div><div class='q'> <span class="verse" id="V9">9&#160;</span>«O gün padşahın və başçıların  </div><div class='q'>Ürəyi gedəcək» Rəbb belə bəyan edir.  </div><div class='q'>«Kahinlər çaşacaq,  </div><div class='q'>Peyğəmbərlər karıxacaq».   </div><div class='p'> <span class="verse" id="V10">10&#160;</span>Mən dedim: «Ah, ey Xudavənd Rəbb! Bu xalqı və Yerusəlimi tamamilə aldatdın. “Sizin üçün əmin-amanlıq olacaq” dedin, halbuki qılınc boğazımıza dirəndi».   </div><div class='p'> <span class="verse" id="V11">11&#160;</span>O vaxt bu xalqa və Yerusəlimə deyiləcək: «Səhradakı çılpaq təpələrdən əziz xalqıma tərəf isti bir külək əsir. Bu külək dən sovurmayacaq, taxıl təmizləməyəcək.   <span class="verse" id="V12">12&#160;</span>Mənim əmrimlə bundan da güclü bir külək əsəcək və Mən indi onlara Öz hökmümü bildirəcəyəm».   </div><div class='b'> &#160; </div> <div class='q'> <span class="verse" id="V13">13&#160;</span>Budur, düşmən buludlar kimi gəlir,  </div><div class='q'>Onun döyüş arabaları qasırğa kimi yüksəlir,  </div><div class='q'>Atları qartallardan iti gedir.  </div><div class='q'>Vay halımıza! Çünki bərbad olduq.   </div><div class='q'> <span class="verse" id="V14">14&#160;</span>Ey Yerusəlim, ürəyini pislikdən yuyub-təmizlə ki, xilas olasan.  </div><div class='q'>Bəd fikirlərin nə vaxta qədər içində qalacaq?   </div><div class='q'> <span class="verse" id="V15">15&#160;</span>Artıq Dandan bir səs gəlir,  </div><div class='q'>Efrayimin dağlıq bölgəsindən bəd xəbər eşidilir.   </div><div class='q'> <span class="verse" id="V16">16&#160;</span>«Millətlərə elan edin, Yerusəlimə xəbər çatdırın ki,  </div><div class='q'>Uzaq bir ölkədən gələn qoşun onu mühasirəyə alacaq,  </div><div class='q'>Yəhuda şəhərlərinin önündə nərə çəkəcək.   </div><div class='q'> <span class="verse" id="V17">17&#160;</span>Onlar tarla nəzarətçiləri kimi hər tərəfdən şəhərə doğru gəlir,  </div><div class='q'>Çünki o Mənə qarşı üsyan etdi» Rəbb belə bəyan edir.   </div><div class='q'> <span class="verse" id="V18">18&#160;</span>«Bunları sənin başına gətirən öz işlərin, öz əməllərindir.  </div><div class='q'>Cəzanın acısı lap ürəyinə çatıb.   </div><div class='q'> <span class="verse" id="V19">19&#160;</span>Ah, sinəmdəki dərdim!  </div><div class='q'>Əzabdan qıvrılıram.  </div><div class='q'>Ah, qəlbim, qəlbim çırpınır, susa bilmirəm.  </div><div class='q'>Çünki, ey canım, şeypur səsini, döyüş nərəsini eşidirəm.   </div><div class='q'> <span class="verse" id="V20">20&#160;</span>Qırğın üstünə qırğın gəlir,  </div><div class='q'>Bütün ölkə xaraba qalıb.  </div><div class='q'>Çadırlarım qəflətən,  </div><div class='q'>Pərdələrim bir anda dağıdıldı.   </div><div class='q'> <span class="verse" id="V21">21&#160;</span>Nə vaxta qədər bayraq görəcəyəm,  </div><div class='q'>Boru səsi eşidəcəyəm?   </div><div class='b'> &#160; </div> <div class='q'> <span class="verse" id="V22">22&#160;</span>Həqiqətən, xalqım ağılsızdır,  </div><div class='q'>Məni tanımır.  </div><div class='q'>Onlar cahil övladlardır,  </div><div class='q'>Dərrakələri yoxdur,  </div><div class='q'>Ağılları pislik etməyə çatır,  </div><div class='q'>Yaxşılıq etməyin nə olduğunu bilmirlər.   </div><div class='b'> &#160; </div> <div class='q'> <span class="verse" id="V23">23&#160;</span>Yer üzünə baxdım,  </div><div class='q'>Quruluşsuz və boşdur.  </div><div class='q'>Göylərə baxdım,  </div><div class='q'>İşıqları yoxdur.   </div><div class='q'> <span class="verse" id="V24">24&#160;</span>Dağlara baxdım, titrəyirdilər,  </div><div class='q'>Bütün təpələr yerlərindən qopurdu.   </div><div class='q'> <span class="verse" id="V25">25&#160;</span>Baxıb gördüm ki, bir adam qalmayıb,  </div><div class='q'>Göydəki quşların hamısı uçub getmişdir.   </div><div class='q'> <span class="verse" id="V26">26&#160;</span>Baxıb gördüm ki, bəhərli torpaq  </div><div class='q'>Səhraya çevrilib,  </div><div class='q'>Rəbbin önündə bütün şəhərləri  </div><div class='q'>Onun qızğın qəzəbi ilə dağılıb».   </div><div class='b'> &#160; </div> <div class='q'> <span class="verse" id="V27">27&#160;</span>Bəli, Rəbb belə deyir:  </div><div class='q'>«Bütün ölkə viran olacaq,  </div><div class='q'>Ancaq tam məhv olmasına yol verməyəcəyəm.   </div><div class='q'> <span class="verse" id="V28">28&#160;</span>Buna görə yer yas tutacaq,  </div><div class='q'>Yuxarıda göylər qaralacaq,  </div><div class='q'>Çünki bunu Mən demişəm,  </div><div class='q'>Fikrimdən daşınmayacağam,  </div><div class='q'>Sözümdən dönməyəcəyəm.   </div><div class='b'> &#160; </div> <div class='q'> <span class="verse" id="V29">29&#160;</span>Bütün şəhərlərin əhalisi  </div><div class='q'>Süvarilərin və oxatanların  </div><div class='q'>Gurultusundan qaçacaq.  </div><div class='q'>Onlar sıx meşələrə girir,  </div><div class='q'>Qayalara dırmaşır.  </div><div class='q'>Bütün şəhərlər tərk edilmiş,  </div><div class='q'>Orada kimsə yaşamır.   </div><div class='q'> <span class="verse" id="V30">30&#160;</span>Bəs sən ey viran şəhər, nə edəcəksən?  </div><div class='q'>Qırmızı paltar geyinsən də,  </div><div class='q'>Qızıl bəzəklər taxsan da,  </div><div class='q'>Gözlərinə sürmə sürtsən də,  </div><div class='q'>Əbəs yerə özünü bəzəyirsən.  </div><div class='q'>Sənə oynaşların xor baxır,  </div><div class='q'>Canını almaq istəyir.   </div><div class='q'> <span class="verse" id="V31">31&#160;</span>Mən bir səs eşidirəm:  </div><div class='q'>Sanki doğuş ağrısı çəkən,  </div><div class='q'>Birinci dəfə doğan qadının –  </div><div class='q'>Əllərini uzatmış,  </div><div class='q'>Nəfəsi kəsilmiş Sion qızının səsidir.  </div><div class='q'>O deyir: “Vay halıma!  </div><div class='q'>Qatillərin önündə  </div><div class='q'>Canım taqətdən düşdü”.   </div>