<div class='q'> <span class="verse" id="V1">1&#160;</span>Kaş ki başım bulaq olaydı,  </div><div class='q'>Gözlərim yaş çeşməsinə dönəydi,  </div><div class='q'>Əziz xalqımdan öldürülənlərə  </div><div class='q'>Gecə-gündüz yas tutaydım.   </div><div class='q'> <span class="verse" id="V2">2&#160;</span>Kaş ki kimsə mənə səhrada  </div><div class='q'>Səyyahların sığınacağını verəydi!  </div><div class='q'>Mən xalqımı tərk edib  </div><div class='q'>Onlardan uzaqlaşardım.  </div><div class='q'>Çünki onların hamısı  </div><div class='q'>Zinakar və xain yığınıdır.   </div><div class='b'> &#160; </div> <div class='q'> <span class="verse" id="V3">3&#160;</span>«Dillərini yalan üçün  </div><div class='q'>Kaman kimi dartırlar.  </div><div class='q'>Həqiqət naminə güc göstərmirlər.  </div><div class='q'>Çünki pisliyi pislik dalınca edirlər,  </div><div class='q'>Məni tanımırlar» Rəbb belə bəyan edir.   </div><div class='q'> <span class="verse" id="V4">4&#160;</span>«Hər kəs dostundan çəkinsin,  </div><div class='q'>Heç qardaşına da etibar etməsin.  </div><div class='q'>Çünki hər qardaş başqasına badalaq gəlir,  </div><div class='q'>Hər dost böhtançıdır.   </div><div class='q'> <span class="verse" id="V5">5&#160;</span>Hər kəs öz dostunu aldadır,  </div><div class='q'>Doğru söyləmir.  </div><div class='q'>Onlar dillərini yalan danışmağa öyrətdi,  </div><div class='q'>Yorulana qədər günah işlətdi.   </div><div class='q'> <span class="verse" id="V6">6&#160;</span>Ey Yeremya, hiylə içində yaşayırsan,  </div><div class='q'>Hiylədən ötrü Məni tanımaq istəmirlər»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V7">7&#160;</span>Buna görə də Ordular Rəbbi belə deyir:  </div><div class='q'>«Mən onları əridəcəyəm,  </div><div class='q'>Sınaqdan keçirəcəyəm.  </div><div class='q'>Axı Mən əziz xalqımla  </div><div class='q'>Başqa cür necə rəftar edə bilərəm?   </div><div class='q'> <span class="verse" id="V8">8&#160;</span>Dilləri öldürücü oxdur,  </div><div class='q'>Məkrlə danışırlar.  </div><div class='q'>Ağzı ilə qonşusuna xoş sözlər söyləyir,  </div><div class='q'>Ürəyində isə ona tələ qururlar».   </div><div class='q'> <span class="verse" id="V9">9&#160;</span>Rəbb bəyan edir:  </div><div class='q'>«Bunlara görə Mən onlara cəza verməyimmi?  </div><div class='q'>Belə bir millətdən qisas almayımmı?»   </div><div class='b'> &#160; </div> <div class='q'> <span class="verse" id="V10">10&#160;</span>Dağlar üçün ağlayıb nalə çəkəcəyəm,  </div><div class='q'>Çölün otlaqları üçün mərsiyə oxuyacağam.  </div><div class='q'>Çünki hamısı yandı,  </div><div class='q'>Daha kimsə oradan keçmir,  </div><div class='q'>Naxırın böyürtüsü eşidilmir.  </div><div class='q'>Quşlar və heyvanlar da qaçıb getdi.   </div><div class='b'> &#160; </div> <div class='q'> <span class="verse" id="V11">11&#160;</span>«Yerusəlimi daş qalaqlarına,  </div><div class='q'>Çaqqal yuvasına döndərəcəyəm.  </div><div class='q'>Yəhuda şəhərlərini  </div><div class='q'>Sakinsiz bir xarabalığa çevirəcəyəm» deyir Rəbb.   </div><div class='p'> <span class="verse" id="V12">12&#160;</span>Bir müdrik adam varmı, bunu anlasın? Rəbbin dili ilə danışan bir adam varmı, bunu izah etsin? Niyə bu ölkə məhv oldu, səhra kimi yandı və heç kəs oradan keçmir?   <span class="verse" id="V13">13&#160;</span>Rəbb deyir: «Ona görə belə oldu ki, onlar üçün qoyduğum qanunumu rədd etdilər, sözümə qulaq asıb əməl etmədilər,   <span class="verse" id="V14">14&#160;</span>ürəklərinin inadkarlığına görə rəftar etdilər və atalarının öyrətdiyi kimi Baal bütlərinə itaət etdilər.   <span class="verse" id="V15">15&#160;</span> Buna görə də İsrailin Allahı olan Ordular Rəbbi belə deyir: “Mən bu xalqa yovşan yedirəcək, zəhərli su içirəcəyəm.   <span class="verse" id="V16">16&#160;</span>Onları özlərinin və atalarının tanımadıqları millətlər arasına səpələyəcəyəm. Onları məhv edənədək arxalarınca qılınc göndərəcəyəm”».   </div><div class='q'> <span class="verse" id="V17">17&#160;</span>Ordular Rəbbi belə deyir:  </div><div class='q'>«İndi düşünün,  </div><div class='q'>Mərsiyəçi qadınları çağırın gəlsinlər,  </div><div class='q'>Bu işdə bacarıqlı olanları  </div><div class='q'>Gətirin gəlsinlər.   </div><div class='q'> <span class="verse" id="V18">18&#160;</span>Qoy onlar tələsib o qədər  </div><div class='q'>Bizim üçün fəryad etsinlər ki,  </div><div class='q'>Gözlərimizdən yaş axsın,  </div><div class='q'>Kirpiklərimizdən su süzülsün».   </div><div class='q'> <span class="verse" id="V19">19&#160;</span>Çünki Siondan fəryad səsi eşidilir:  </div><div class='q'>«Biz necə talan olunduq,  </div><div class='q'>Yaman rüsvay edildik.  </div><div class='q'>Çünki ölkəni tərk edirik,  </div><div class='q'>Məskənlərimiz dağıdılır».   </div><div class='b'> &#160; </div> <div class='q'> <span class="verse" id="V20">20&#160;</span>Ey qadınlar, Rəbbin sözünü eşidin,  </div><div class='q'>Ağzından çıxan sözə qulaq asın.  </div><div class='q'>Qızlarınıza fəryad etməyi öyrədin,  </div><div class='q'>Hər kəs yoldaşına mərsiyə oxumağı öyrətsin.   </div><div class='q'> <span class="verse" id="V21">21&#160;</span>Çünki ölüm pəncərələrimizə dırmaşdı,  </div><div class='q'>Saraylarımıza girdi ki,  </div><div class='q'>Küçədə uşaqları,  </div><div class='q'>Meydanlarda cavanları qırıb-çatsın.   </div><div class='b'> &#160; </div> <div class='q'> <span class="verse" id="V22">22&#160;</span>Sən söylə ki, Rəbb belə bəyan edir:  </div><div class='q'>«İnsan cəsədləri tarlada peyin kimi,  </div><div class='q'>Biçinçinin ardınca qalan taya kimi yerə yıxılacaq.  </div><div class='q'>Onları yığıb aparan olmayacaq».   </div><div class='b'> &#160; </div> <div class='q'> <span class="verse" id="V23">23&#160;</span>Rəbb belə deyir:  </div><div class='q'>«Müdrik müdrikliyi ilə öyünməsin,  </div><div class='q'>İgid öz gücü ilə öyünməsin,  </div><div class='q'>Varlı öz sərvəti ilə öyünməsin.   </div><div class='q'> <span class="verse" id="V24">24&#160;</span> Ancaq öyünən onunla öyünsün ki,  </div><div class='q'>Mən Rəbbin dünyada  </div><div class='q'>Məhəbbət, ədalət və salehlik yaratdığını  </div><div class='q'>Dərk edir və Məni tanıyır.  </div><div class='q'>Çünki Mən bunlardan xoşlanıram»  </div><div class='q'>Rəbb belə bəyan edir.   </div><div class='p'> <span class="verse" id="V25">25&#160;</span>Bəli, Rəbb bəyan edir: «Gün gələcək ki, yalnız bədəni sünnət olanları cəzalandıracağam.   <span class="verse" id="V26">26&#160;</span>Misiri, Yəhudanı, Edomu, Ammon övladlarını, Moavı, çöldə yaşayıb kəkillərini qırxanların hamısını cəzalandıracağam, çünki bütün bu millətlər sünnətsizdir, bütün İsrail nəslinin də ürəyi sünnətsizdir».   </div>