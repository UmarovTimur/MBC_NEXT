<div class='s'>Qılınc, aclıq, vəba </div> <div class='q'> <span class="verse" id="V1">1&#160;</span>Bu, quraqlıq haqqında Yeremyaya nazil olan Rəbbin sözüdür.   </div><div class='q'> <span class="verse" id="V2">2&#160;</span>«Yəhuda yas tutur,  </div><div class='q'>Onun şəhər darvazaları qəmli görünür.  </div><div class='q'>Adamlar qara geyinmişlər,  </div><div class='q'>Yerusəlimin fəryadı ucalmışdır.   </div><div class='q'> <span class="verse" id="V3">3&#160;</span>Əyanlar nökərlərini su dalınca göndərir,  </div><div class='q'>Onlar isə quyu yanına gəlib  </div><div class='q'>Su tapmır,  </div><div class='q'>Boş qablarla geri dönürlər,  </div><div class='q'>Utanıb xəcalət çəkərək  </div><div class='q'>Başlarını örtürlər.   </div><div class='q'> <span class="verse" id="V4">4&#160;</span>Ölkədə yağış olmadığı üçün  </div><div class='q'>Torpaq cadar-cadar oldu.  </div><div class='q'>Əkinçilər utanır,  </div><div class='q'>Başlarını örtür.   </div><div class='q'> <span class="verse" id="V5">5&#160;</span>Hətta çöldəki maral da  </div><div class='q'>Balasını doğub tərk edir,  </div><div class='q'>Çünki ot yoxdur.   </div><div class='q'> <span class="verse" id="V6">6&#160;</span>Vəhşi eşşəklər çılpaq təpələrdə durub,  </div><div class='q'>Çaqqal kimi tez-tez nəfəs alır.  </div><div class='q'>Onların gözləri korlaşır,  </div><div class='q'>Çünki otlaq yoxdur».   </div><div class='b'> &#160; </div> <div class='q'> <span class="verse" id="V7">7&#160;</span>Ya Rəbb, hərçənd təqsirlərimiz  </div><div class='q'>Bizə qarşı şəhadət edir,  </div><div class='q'>Sən Öz adından ötrü səy göstər.  </div><div class='q'>Çünki dəfələrlə dönüklük etmiş,  </div><div class='q'>Sənə qarşı günah etmişik.   </div><div class='q'> <span class="verse" id="V8">8&#160;</span>Ey İsrailin Ümidgahı,  </div><div class='q'>Məşəqqət zamanı Xilaskarı!  </div><div class='q'>Nə üçün Sən bu torpaqda bir qərib,  </div><div class='q'>Gecələmək üçün yoldan ayrılan bir səyyah kimisən?   </div><div class='q'> <span class="verse" id="V9">9&#160;</span>Nə üçün çaşmış adam,  </div><div class='q'>Qurtarmağa gücü çatmayan  </div><div class='q'>İgid kimi olmusan?  </div><div class='q'>Ancaq Sən aramızdasan, ya Rəbb.  </div><div class='q'>Biz Sənə məxsusuq,  </div><div class='q'>Bizi tərk etmə.   </div><div class='p'> <span class="verse" id="V10">10&#160;</span> Rəbb bu xalq barədə belə deyir: «Onlar gəzib-dolaşmağı o qədər sevir ki, ayaq saxlamırlar. Buna görə də Rəbb onlardan razı deyil. İndi onların təqsirkarlığını yada salacaq, günahları üçün cəza verəcək».   </div><div class='p'> <span class="verse" id="V11">11&#160;</span>Rəbb mənə dedi: «Sən bu xalqın uğur qazanması üçün dua etmə.   <span class="verse" id="V12">12&#160;</span>Oruc tutsalar da, Mən onların fəryadını eşitməyəcəyəm. Yandırma qurbanı və taxıl təqdimi gətirdikləri zaman onlardan razı olmayacağam. Mən onları qılınc, aclıq və vəba ilə qırıb-çatacağam».   </div><div class='p'> <span class="verse" id="V13">13&#160;</span>Mən dedim: «Ah, Xudavənd Rəbb, peyğəmbərlər onlara belə deyir: “Qılınc görməyəcəksiniz, aclıq olmayacaq. Ancaq Mən bu yerdə sizə həqiqi sülh verəcəyəm”».   <span class="verse" id="V14">14&#160;</span>Rəbb mənə dedi: «Peyğəmbərlər Mənim adımla yalançı peyğəmbərlik edir. Onları Mən göndərməmişəm, onlara əmr edib söz deməmişəm. Sizə peyğəmbərlik etdikləri şeylər yalan bir görüntü, falçılıq, boş bir şey, öz ürəklərinin uydurmasıdır.   <span class="verse" id="V15">15&#160;</span>Buna görə də Rəbb o peyğəmbərlər barədə belə deyir: “Onları göndərmədiyim halda Mənim adımla peyğəmbərlik edən, ‹bu torpaqda qılınc və aclıq olmayacaq› deyən bu peyğəmbərlər özləri qılınc və aclıqdan həlak olacaq.   <span class="verse" id="V16">16&#160;</span>Peyğəmbərlik etdikləri xalq da qılınc və aclıq üzündən Yerusəlim küçələrinə atılacaq. Onların özlərini, arvadlarını, oğullarını və qızlarını basdıran olmayacaq, çünki onların pisliklərini öz başlarına gətirəcəyəm”.   </div><div class='q'> <span class="verse" id="V17">17&#160;</span>Onlara bu sözü söylə:  </div><div class='q'>“Qoy gözlərim gecə-gündüz  </div><div class='q'>Dayanmadan yaş töksün.  </div><div class='q'>Çünki bakirə qıza bənzəyən əziz xalqım  </div><div class='q'>Ağır bir yara aldı,  </div><div class='q'>Şiddətli bir zərbə yedi.   </div><div class='q'> <span class="verse" id="V18">18&#160;</span>Çölə çıxıram,  </div><div class='q'>Qılıncla öldürülənləri görürəm,  </div><div class='q'>Şəhərə girirəm,  </div><div class='q'>Aclıqdan üzülənləri görürəm.  </div><div class='q'>Çünki peyğəmbər də, kahin də  </div><div class='q'>Bixəbər olaraq ölkəni dolaşır”».   </div><div class='b'> &#160; </div> <div class='q'> <span class="verse" id="V19">19&#160;</span>Məgər Sən Yəhudanı birdəfəlik rədd etmisən?  </div><div class='q'>Məgər Siona nifrət edirsən?  </div><div class='q'>Niyə bizi elə vurdun ki,  </div><div class='q'>Sağaltmaq mümkün olmasın?  </div><div class='q'>Sülh gözlədik, amma xeyir gəlmədi.  </div><div class='q'>Şəfa vaxtını gözlədik,  </div><div class='q'>Ancaq dəhşət gəlir.   </div><div class='q'> <span class="verse" id="V20">20&#160;</span>Ya Rəbb, pisliyimizi,  </div><div class='q'>Atalarımızın təqsirkarlığını bilirik.  </div><div class='q'>Çünki Sənə qarşı günah etdik.   </div><div class='q'> <span class="verse" id="V21">21&#160;</span>Öz adın naminə bizdən imtina etmə,  </div><div class='q'>Öz izzətli taxtını alçaltma.  </div><div class='q'>Bizimlə olan əhdini pozma, yada sal.   </div><div class='q'> <span class="verse" id="V22">22&#160;</span>Millətlərin bütləri arasında  </div><div class='q'>Yağış yağdıra biləni varmı?  </div><div class='q'>Göylər leysan tökə bilərmi?  </div><div class='q'>Bunu edən Sən deyilsənmi, ya Rəbb Allahımız?  </div><div class='q'>Ümidimiz Sənədir.  </div><div class='q'>Çünki bütün bu şeyləri Sən etdin.   </div>