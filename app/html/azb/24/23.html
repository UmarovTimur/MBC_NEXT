<div class='s'>Saleh padşah </div> <div class='p'> <span class="verse" id="V1">1&#160;</span>Rəbb bəyan edir: «Otlağımın qoyunlarını məhv edən və pərən-pərən salan çobanların vay halına!»   <span class="verse" id="V2">2&#160;</span>Buna görə də İsrailin Allahı Rəbb xalqımı otaran çobanların əleyhinə belə deyir: «Siz Mənim sürümü pərən-pərən salıb qovdunuz, onların qayğısına qalmadınız. İndi Mən də etdiyiniz bəd əməllərə görə cəzanızın qayğısına qalacağam» Rəbb belə bəyan edir.   <span class="verse" id="V3">3&#160;</span>«Sürümün qalanlarını sürgün etdiyim bütün ölkələrdən yığıb-toplayacağam, onları yenə ağıllarına qaytaracağam və törəyib çoxalacaqlar.   <span class="verse" id="V4">4&#160;</span>Üstlərinə onları otaracaq çobanlar qoyacağam. Daha qorxub dəhşətə düşməyəcəklər, biri də itməyəcək» Rəbb belə bəyan edir.   </div><div class='q'> <span class="verse" id="V5">5&#160;</span> «Budur, Davud üçün saleh bir Pöhrə  </div><div class='q'>Çıxaracağım günlər gəlir.  </div><div class='q'>Bu Padşah müdrikliklə padşahlıq edəcək,  </div><div class='q'>Ölkədə ədalətli və saleh işlər görəcək»  </div><div class='q'>Rəbb belə bəyan edir.   </div><div class='q'> <span class="verse" id="V6">6&#160;</span>«Onun dövründə Yəhuda xilas olacaq,  </div><div class='q'>İsrail əmin-amanlıqda yaşayacaq.  </div><div class='q'>Onu “Rəbb salehliyimizdir” çağıracaqlar».   </div><div class='p'> <span class="verse" id="V7">7&#160;</span>Buna görə də Rəbb bəyan edir: «Bir gün gələcək ki, insanlar artıq “İsrail övladlarını Misir torpağından çıxaran Rəbbin varlığına and olsun” deməyəcək,   <span class="verse" id="V8">8&#160;</span>amma “İsrail nəslindən törəyənləri şimal ölkəsindən və sürgün etdiyi bütün başqa ölkələrdən geri qaytaran Rəbbin varlığına and olsun” deyəcək. Beləcə öz torpaqlarında yaşayacaqlar».   </div><div class='s'>Yəhudanın yalançı peyğəmbərləri </div> <div class='p'> <span class="verse" id="V9">9&#160;</span>Peyğəmbərlər haqqında:  </div><div class='q'>Ürəyim içimdə parçalandı,  </div><div class='q'>Bütün sümüklərim titrədi.  </div><div class='q'>Rəbbə görə,  </div><div class='q'>Onun müqəddəs sözlərinə görə  </div><div class='q'>Bir sərxoş kimi,  </div><div class='q'>Şəraba aludə olan adam kimiyəm.   </div><div class='q'> <span class="verse" id="V10">10&#160;</span>Çünki ölkə zinakarlarla doludur,  </div><div class='q'>Lənətə görə yas tutur.  </div><div class='q'>Çöldəki otlaqlar quruyub,  </div><div class='q'>Adamlar pis yola düşüb.  </div><div class='q'>Güclərini zorakılığa sərf edirlər.   </div><div class='q'> <span class="verse" id="V11">11&#160;</span>Rəbb bəyan edir:  </div><div class='q'>«Peyğəmbər də, kahin də allahsızdır,  </div><div class='q'>Məbədimdə pisliklərini gördüm.   </div><div class='q'> <span class="verse" id="V12">12&#160;</span>Buna görə getdikləri yol  </div><div class='q'>Qaranlıqda sürüşkən yer kimi olacaq,  </div><div class='q'>Orada qovulub yıxılacaqlar.  </div><div class='q'>Çünki cəzalanacaqları il  </div><div class='q'>Başlarına fəlakət gətirəcəyəm»  </div><div class='q'>Rəbb belə bəyan edir.   </div><div class='q'> <span class="verse" id="V13">13&#160;</span>«Samariya peyğəmbərləri arasında  </div><div class='q'>Bu iyrənc işi gördüm:  </div><div class='q'>Baalın adı ilə peyğəmbərlik edərək  </div><div class='q'>Xalqım İsraili yoldan azdırdılar.   </div><div class='q'> <span class="verse" id="V14">14&#160;</span> Yerusəlim peyğəmbərləri arasında  </div><div class='q'>Bu qorxunc işi gördüm:  </div><div class='q'>Zina edirlər,  </div><div class='q'>Yalan dalınca gedirlər.  </div><div class='q'>Zorakıların qoluna güc verirlər.  </div><div class='q'>Beləcə heç kəs pisliyindən dönmür.  </div><div class='q'>Hamısı Mənim üçün Sodom kimi,  </div><div class='q'>Şəhər xalqı Homorra kimi oldu».   </div><div class='b'> &#160; </div> <div class='q'> <span class="verse" id="V15">15&#160;</span>Buna görə də Ordular Rəbbi  </div><div class='q'>Peyğəmbərlər haqqında belə deyir:  </div><div class='q'>«Baxın Mən onlara yovşan yedirəcəyəm,  </div><div class='q'>Zəhərli su içirəcəyəm.  </div><div class='q'>Çünki allahsızlıq Yerusəlim peyğəmbərlərindən  </div><div class='q'>Bütün ölkəyə yayıldı».   </div><div class='p'> <span class="verse" id="V16">16&#160;</span>Ordular Rəbbi belə deyir:  </div><div class='q'>«Sizin üçün peyğəmbərlik edən  </div><div class='q'>Peyğəmbərlərin sözünə qulaq asmayın.  </div><div class='q'>Onlar sizə boş şeylər öyrədir.  </div><div class='q'>Rəbbin ağzından çıxanları deyil,  </div><div class='q'>Özlərinin uydurduqları görüntüləri söyləyirlər.   </div><div class='q'> <span class="verse" id="V17">17&#160;</span>Onlar Mənə xor baxanlara deyir:  </div><div class='q'>“Rəbb söylədi ki, sizin üçün  </div><div class='q'>Əmin-amanlıq olacaq”.  </div><div class='q'>İnadkarlıqla ürəklərinin istədiyinə uyanlara deyirlər:  </div><div class='q'>“Üstünüzə fəlakət gəlməyəcək”.   </div><div class='q'> <span class="verse" id="V18">18&#160;</span>Rəbbin sözünü anlayıb eşitmək üçün  </div><div class='q'>Rəbbin məclisində kimsə durubmu?  </div><div class='q'>Onun sözünə qulaq asıb eşidən varmı?   </div><div class='q'> <span class="verse" id="V19">19&#160;</span>Budur, Rəbbin fırtınası qəzəblə qopacaq,  </div><div class='q'>Qasırğa fırlanıb  </div><div class='q'>Pis adamların başında çatlayacaq.   </div><div class='q'> <span class="verse" id="V20">20&#160;</span>Ürəyinin istəyinə çatana qədər,  </div><div class='q'>Onu bitirənə qədər  </div><div class='q'>Rəbbin qəzəbi dayanmayacaq.  </div><div class='q'>Gələcək günlərdə bunu açıq-aşkar anlayacaqsınız.   </div><div class='b'> &#160; </div> <div class='q'> <span class="verse" id="V21">21&#160;</span>Bu peyğəmbərləri Mən göndərmədim,  </div><div class='q'>Amma ora-bura qaçdılar.  </div><div class='q'>Onlara Mən söz demədim,  </div><div class='q'>Amma peyğəmbərlik etdilər.   </div><div class='q'> <span class="verse" id="V22">22&#160;</span>Ancaq onlar məclisimdə dursaydılar,  </div><div class='q'>Sözlərimi xalqıma çatdırardılar.  </div><div class='q'>Pis yollarından, şər əməllərindən  </div><div class='q'>Xalqı çəkindirərdilər».   </div><div class='b'> &#160; </div> <div class='q'> <span class="verse" id="V23">23&#160;</span>Rəbb bəyan edir:  </div><div class='q'>«Mən yalnız yaxında olan Allah deyiləm,  </div><div class='q'>Həm də uzaqda olan Allaham.   </div><div class='q'> <span class="verse" id="V24">24&#160;</span>Kimsə gizli yerlərdə saxlana bilər ki,  </div><div class='q'>Mən onu görə bilməyim?»  </div><div class='q'>Rəbb belə bəyan edir.  </div><div class='q'>«Yeri, göyü Mən doldurmamışammı?»  </div><div class='q'>Rəbb belə bəyan edir.   </div><div class='p'> <span class="verse" id="V25">25&#160;</span>«Mənim adımdan yalan söyləyən peyğəmbərlərin “Yuxu gördüm, yuxu gördüm!” sözlərini eşitdim.   <span class="verse" id="V26">26&#160;</span>Nə vaxta qədər yalan söyləyən, öz ürəklərinin uydurmalarını bildirən peyğəmbərlər bu işlə məşğul olacaq?   <span class="verse" id="V27">27&#160;</span>Ataları necə Baal bütünə görə adımı unutdularsa, onlar da zənn edir ki, bir-birlərinə danışdıqları yuxularla xalqıma adımı unutduracaq.   <span class="verse" id="V28">28&#160;</span>Yuxu görən peyğəmbər yuxusunu söyləsin. Amma sözüm nazil olan adam onu dəqiq danışsın. Daha buğdanın yanında saman nədir?» Rəbb belə bəyan edir.   <span class="verse" id="V29">29&#160;</span>«Mənim sözüm bir od kimi, qayaları parçalayan gürz kimi deyilmi?» Rəbb belə bəyan edir.   <span class="verse" id="V30">30&#160;</span>«Buna görə də Mən peyğəmbərlərə qarşıyam, onlar sözlərimi bir-birlərindən oğurlayır» Rəbb belə bəyan edir.   <span class="verse" id="V31">31&#160;</span>«Bax Mən peyğəmbərlərə qarşıyam. Onlar öz dillərini tərpədib “Rəbb belə deyir” söyləyir» Rəbb belə bəyan edir.   <span class="verse" id="V32">32&#160;</span>«Bax Mən yalançı yuxular görüb peyğəmbərlik edənlərə qarşıyam» Rəbb belə bəyan edir. «Onlar bu yuxuları danışıb yalanları və boş lovğalıqları ilə xalqımı yoldan azdırır. Onları Mən göndərmədim, onlara heç nə buyurmadım. Bu xalqa heç bir faydaları yoxdur» Rəbb belə bəyan edir.   </div><div class='p'> <span class="verse" id="V33">33&#160;</span>«Əgər bu xalqdan biri yaxud bir peyğəmbər ya da bir kahin səndən “Bəs Rəbbin yük olan kəlamı nədir?” soruşsa, ona söylə: “Yük sizsiniz. Mən sizi atacağam” Rəbb belə bəyan edir.   <span class="verse" id="V34">34&#160;</span>“Rəbbin yük olan kəlamıdır” deyən peyğəmbərə, kahinə yaxud adi adama gəlincə, Mən o adamı da, onun ailəsini də cəzalandıracağam.   <span class="verse" id="V35">35&#160;</span>Hər biriniz öz yoldaşınıza, soydaşınıza belə deyin: “Rəbb nə cavab verdi? Rəbb nə söylədi?”   <span class="verse" id="V36">36&#160;</span>Bir daha Rəbbin yük olan kəlamını yada salmayacaqsınız, çünki hər kəsin sözü özünə yük olacaq. Bununla siz var olan Allahın, Ordular Rəbbinin, Allahımızın sözlərini təhrif etdiniz.   <span class="verse" id="V37">37&#160;</span>Peyğəmbərə belə söylə: “Rəbb sənə nə cavab verdi? Rəbb nə söylədi?”   <span class="verse" id="V38">38&#160;</span>“Rəbbin yük olan kəlamıdır” desəniz də, Rəbb hökmən belə deyər: “‹Rəbbin yük olan kəlamıdır› deyirsiniz, halbuki Mən sizə xəbərdarlıq edib ‹Rəbbin yük olan kəlamıdır› deməməyi söyləmişdim.   <span class="verse" id="V39">39&#160;</span>Buna görə də sizi tamamilə unudacağam, sizi də, özünüzə və atalarınıza verdiyim şəhəri də önümdən rədd edəcəyəm.   <span class="verse" id="V40">40&#160;</span>Üzərinizə heç vaxt unudulmayan biabırçılıq, əbədi rüsvayçılıq gətirəcəyəm”».   </div>