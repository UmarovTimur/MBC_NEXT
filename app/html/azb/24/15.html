<div class='s'>Yəhuda xalqının məhvi </div> <div class='p'> <span class="verse" id="V1">1&#160;</span>  Rəbb mənə dedi: «Musa ilə Şamuel önümdə dursalar da, yenə ürəyim bu xalqa tərəf yönəlməz. Onları qarşımdan rədd et ki, getsinlər.   <span class="verse" id="V2">2&#160;</span> Sənə “Hara gedək?” dedikləri zaman onlara söylə ki, Rəbb belə deyir:  </div><div class='q'>“Vəba üçün ayrılanlar vəbaya,  </div><div class='q'>Qılınc üçün ayrılanlar qılınca,  </div><div class='q'>Aclıq üçün ayrılanlar aclığa,  </div><div class='q'>Sürgün üçün ayrılanlar sürgünə”.   </div><div class='m'> <span class="verse" id="V3">3&#160;</span>Rəbb bəyan edir: “Onların başına dörd növ bəla gətirəcəyəm: öldürmək üçün qılıncı, parçalamaq üçün itləri, yeyib həlak etmək üçün göydəki quşları və yerdəki heyvanları.   <span class="verse" id="V4">4&#160;</span> Yəhuda padşahı Xizqiya oğlu Menaşşeyə, onun Yerusəlimdə etdiyi işlərə görə onları yer üzünün bütün ölkələrinin qarşısında dəhşətli hala salacağam”.   </div><div class='q'> <span class="verse" id="V5">5&#160;</span>Ey Yerusəlim, bəs sənə kim acıyacaq?  </div><div class='q'>Sənin üçün kim yas tutacaq?  </div><div class='q'>Halını soruşmaq üçün  </div><div class='q'>Kim yolundan dönüb sənin yanına gələcək?   </div><div class='q'> <span class="verse" id="V6">6&#160;</span>Rəbb bəyan edir: “Sən Məni rədd etdin,  </div><div class='q'>Geri çəkildin.  </div><div class='q'>Mən də əlimi uzadıb səni məhv edirəm.  </div><div class='q'>Daha bağışlamaqdan yoruldum.   </div><div class='q'> <span class="verse" id="V7">7&#160;</span>Onları ölkənin şəhər darvazalarında  </div><div class='q'>Kürəklə sovurdum,  </div><div class='q'>Xalqımı övladsız qoydum,  </div><div class='q'>Onları məhv etdim.  </div><div class='q'>Çünki yollarından dönmədilər.   </div><div class='q'> <span class="verse" id="V8">8&#160;</span>Mənim önümdə onların dul qadınlarının sayı  </div><div class='q'>Dəniz qumundan da çox oldu.  </div><div class='q'>Günorta çağı  </div><div class='q'>Cavanlarının analarını ağlar qoymaq üçün  </div><div class='q'>Məhv edəni gətirdim.  </div><div class='q'>Qəflətən onları qorxu və dəhşətə saldım.   </div><div class='q'> <span class="verse" id="V9">9&#160;</span>Yeddi uşaq doğan qadın zəifləyib can verdi,  </div><div class='q'>Onun günəşi günorta çağı batdı,  </div><div class='q'>Utanıb alçaldı.  </div><div class='q'>Onlardan sağ qalanlarını  </div><div class='q'>Düşmənlərinin önündə  </div><div class='q'>Qılınca təslim edəcəyəm”»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V10">10&#160;</span>Vay mənim halıma!  </div><div class='q'>Ey anam, sən məni bütün ölkə ilə  </div><div class='q'>Mübahisə və dava etmək üçün doğmusan!  </div><div class='q'>Mən heç kəsə sələm vermədim,  </div><div class='q'>Heç kəs də mənə sələm vermədi.  </div><div class='q'>Ancaq hamı məni lənətləyir.   </div><div class='b'> &#160; </div> <div class='q'> <span class="verse" id="V11">11&#160;</span>Rəbb dedi:  </div><div class='q'>«Bundan sonra mütləq səni  </div><div class='q'>Xeyir üçün xilas edəcəyəm.  </div><div class='q'>Bəla və kədər vaxtı düşmənlərini  </div><div class='q'>Sənə yalvarmağa məcbur edəcəyəm.   </div><div class='q'> <span class="verse" id="V12">12&#160;</span>Dəmiri, şimaldan gələn dəmiri və tuncu  </div><div class='q'>Kim qıra bilər?   </div><div class='b'> &#160; </div> <div class='q'> <span class="verse" id="V13">13&#160;</span>Sənin sərvətini və xəzinələrini  </div><div class='q'>Qarət malı kimi başqalarına havayı verəcəyəm.  </div><div class='q'>Bunu ölkənin hər tərəfində  </div><div class='q'>Sənin günahlarından ötrü edəcəyəm.   </div><div class='q'> <span class="verse" id="V14">14&#160;</span>Mən səni tanımadığın ölkədə  </div><div class='q'>Düşmənlərinə qul edəcəyəm.  </div><div class='q'>Çünki qəzəbim od tutub  </div><div class='q'>Sizi yandıracaq».   </div><div class='b'> &#160; </div> <div class='q'> <span class="verse" id="V15">15&#160;</span>Sən bilirsən, ya Rəbb!  </div><div class='q'>Məni yada sal və qayğıma qal.  </div><div class='q'>Məni təqib edənlərdən qisasımı al,  </div><div class='q'>Səbirli olduğuna görə məni həlak etmə.  </div><div class='q'>Bil ki, Sənin üçün rüsvay oldum.   </div><div class='q'> <span class="verse" id="V16">16&#160;</span>Sözlərini tapıb yedim,  </div><div class='q'>Sözlərin mənə sevinc və ürəyimə şadlıq gətirdi.  </div><div class='q'>Çünki Sənə məxsusam,  </div><div class='q'>Ey Ordular Allahı Rəbb!   </div><div class='q'> <span class="verse" id="V17">17&#160;</span>Kef çəkənlərin məclisində oturaraq  </div><div class='q'>Sevinib coşmadım,  </div><div class='q'>Əlin üzərimdə olduğuna görə  </div><div class='q'>Tək-tənha oturdum.  </div><div class='q'>Çünki məni qəzəblə doldurmuşdun.   </div><div class='q'> <span class="verse" id="V18">18&#160;</span>Nə üçün ağrım kəsilməz,  </div><div class='q'>Yaram çarəsizdir,  </div><div class='q'>Şəfasına ümid yoxdur?  </div><div class='q'>Məgər mənim üçün suyu qurumuş,  </div><div class='q'>Etibarsız bir vadi olacaqsan?   </div><div class='b'> &#160; </div> <div class='q'> <span class="verse" id="V19">19&#160;</span>Buna görə Rəbb belə deyir:  </div><div class='q'>«Əgər sən tövbə etsən,  </div><div class='q'>Səni yenə qəbul edib xidmətimə təyin edərəm.  </div><div class='q'>Əgər cəfəngiyat danışmaq əvəzinə  </div><div class='q'>Qiymətli sözlər söyləsən,  </div><div class='q'>O zaman Mənim dilimlə danışacaqsan.  </div><div class='q'>Onlar özləri sənə tərəf dönəcək,  </div><div class='q'>Amma sən onlara tərəf qayıtmayacaqsan.   </div><div class='q'> <span class="verse" id="V20">20&#160;</span>Səni bu xalq üçün  </div><div class='q'>Möhkəm tunc bir divar edəcəyəm.  </div><div class='q'>Sənə qarşı döyüşəcəklər,  </div><div class='q'>Ancaq qalib gələ bilməyəcəklər.  </div><div class='q'>Çünki Mən səninlə olacağam ki,  </div><div class='q'>Səni qurtarıb azad edim»  </div><div class='q'>Rəbb belə bəyan edir.   </div><div class='q'> <span class="verse" id="V21">21&#160;</span>«Səni pis adamların əlindən azad edəcəyəm,  </div><div class='q'>Zülmkarların pəncəsindən satın alacağam».   </div>