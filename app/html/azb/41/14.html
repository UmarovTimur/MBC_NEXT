<div class='s'>İsanı öldürmək üçün sui-qəsd hazırlanır </div> <div class='r'>(Mat. 26:1-5; Luka 22:1-2; Yəh. 11:45-53)  </div><div class='p'> <span class="verse" id="V1">1&#160;</span>Pasxa və Mayasız Çörək bayramına iki gün qalmışdı. Başçı kahinlər və ilahiyyatçılar İsanı hiylə ilə tutub öldürmək üçün bir yol axtarırdılar.   <span class="verse" id="V2">2&#160;</span>Onlar deyirdilər: «Bunu bayramda etməyək, yoxsa xalq arasında qarışıqlıq düşər».   </div><div class='s'>İsa Bet-Anyada </div> <div class='r'>(Mat. 26:6-13; Yəh. 12:1-8)  </div><div class='p'> <span class="verse" id="V3">3&#160;</span>İsa Bet-Anyada cüzamlı Şimonun evində süfrəyə oturanda bir qadın Onun yanına gəldi və qadının əlində içində çox bahalı xalis nard yağı olan ağ mərmər qab var idi. Qadın qabı sındıraraq yağı İsanın başına tökdü.   <span class="verse" id="V4">4&#160;</span>Bəziləri acıqlanıb bir-birlərinə dedilər: «Bu ətir niyə boş yerə israf olunur?   <span class="verse" id="V5">5&#160;</span>Axı bu ətiri üç yüz dinardan artıq qiymətə satıb pulunu yoxsullara vermək olardı». Onlar qadını danladılar.   <span class="verse" id="V6">6&#160;</span>Lakin İsa dedi: «Qadını rahat buraxın. Niyə onu incidirsiniz? O Mənim üçün gözəl bir iş gördü.   <span class="verse" id="V7">7&#160;</span>Yoxsullar həmişə sizin yanınızdadır, istədiyiniz vaxt onlara kömək edə bilərsiniz. Mənsə həmişə yanınızda olmayacağam.   <span class="verse" id="V8">8&#160;</span>Qadın bacardığını etdi. Mənim bədənimə dəfn üçün əvvəlcədən yağ çəkdi.   <span class="verse" id="V9">9&#160;</span>Sizə doğrusunu deyirəm: dünyanın hansı yerində Müjdə vəz edilərsə, bu qadının etdiyi bu iş də danışılacaq ki, o yada salınsın».   </div><div class='s'>Yəhudanın xəyanəti </div> <div class='r'>(Mat. 26:14-16; Luka 22:3-6; Yəh. 13:18-30)  </div><div class='p'> <span class="verse" id="V10">10&#160;</span>O zaman On İki şagirddən biri olan Yəhuda İskaryot İsanı başçı kahinlərə təslim etmək niyyəti ilə onların yanına getdi.   <span class="verse" id="V11">11&#160;</span>Başçı kahinlər bunu eşidərkən sevindilər və Yəhudaya pul verəcəklərini vəd etdilər. O da İsanı təslim etmək üçün fürsət axtarmağa başladı.   </div><div class='s'>Axırıncı şam yeməyi </div> <div class='r'>(Mat. 26:17-30; Luka 22:7-23; Yəh. 13:21-30; 1Kor. 11:23-25)  </div><div class='p'> <span class="verse" id="V12">12&#160;</span>Pasxa quzusu qurban kəsildiyi Mayasız Çörək bayramının ilk günü şagirdləri İsadan soruşdular: «Sənin Pasxa yeməyin üçün haraya gedib hazırlıq görməyimizi istəyirsən?»   <span class="verse" id="V13">13&#160;</span>İsa da şagirdlərindən ikisini göndərdi və dedi: «Şəhərə girin, orada qarşınıza səhənglə su daşıyan bir nəfər çıxacaq. Onun ardınca gedin.   <span class="verse" id="V14">14&#160;</span>O hansı evə girərsə, oranın sahibinə deyin: “Müəllim deyir: ‹Şagirdlərimlə birgə Pasxa yeməyini yeyəcəyim qonaq otağım haradadır?›”   <span class="verse" id="V15">15&#160;</span>Ev sahibi sizə yuxarı mərtəbədə döşənib hazırlanmış böyük bir otaq göstərəcək. Orada bizim üçün hazırlıq işləri görün».   <span class="verse" id="V16">16&#160;</span>Şagirdlər yola çıxıb şəhərə getdilər. Hər şeyin Onun dediyi kimi olduğunu gördülər və Pasxa yeməyi üçün hazırlıq etdilər.   </div><div class='p'> <span class="verse" id="V17">17&#160;</span>Axşam düşəndə İsa On İki şagirdi ilə birlikdə gəldi.   <span class="verse" id="V18">18&#160;</span>Onlar süfrəyə oturub yemək yeyərkən İsa dedi: «Sizə doğrusunu deyirəm: sizlərdən biri – Mənimlə yemək yeyən biri Mənə xəyanət edəcək».   <span class="verse" id="V19">19&#160;</span>Onlar kədərlənməyə başladılar və bir-bir Ondan soruşdular: «Mən deyiləm ki?»   <span class="verse" id="V20">20&#160;</span>İsa onlara dedi: «Siz On İki nəfərdən biridir. Mənimlə birlikdə çörəyini qaba batıran odur.   <span class="verse" id="V21">21&#160;</span>Bəşər Oğlu Özü barəsində yazıldığı kimi gedir. Amma vay o adamın halına ki, Bəşər Oğluna xəyanət edir! O adam heç doğulmasaydı, onun üçün daha yaxşı olardı».   </div><div class='p'> <span class="verse" id="V22">22&#160;</span>Onlar yeyəndə İsa çörək götürdü, şükür duası edib onu böldü və şagirdlərə verərək dedi: «Alın! Bu Mənim bədənimdir».   <span class="verse" id="V23">23&#160;</span>Sonra bir kasa götürdü və şükür edib onu da şagirdlərə verdi və hamısı oradan içdi.   <span class="verse" id="V24">24&#160;</span>İsa onlara dedi: «Bu, Əhdin bağlanması üçün çoxları uğrunda axıdılan Mənim qanımdır.   <span class="verse" id="V25">25&#160;</span>Sizə doğrusunu deyirəm: Allahın Padşahlığında təzəsini içəcəyim günə qədər üzüm ağacının məhsulundan əsla içməyəcəyəm».   </div><div class='p'> <span class="verse" id="V26">26&#160;</span>Onlar ilahi oxuyandan sonra çıxdılar və Zeytun dağına tərəf getdilər.   </div><div class='s'>Peterin inkarı əvvəlcədən bildirilir </div> <div class='r'>(Mat. 26:31-35; Luka 22:31-34; Yəh. 13:36-38)  </div><div class='p'> <span class="verse" id="V27">27&#160;</span>İsa şagirdlərinə dedi: «Hamınız Məni atıb gedəcəksiniz, çünki belə yazılıb:  </div><div class='q'>“Çobanı vuracağam,  </div><div class='q'>Qoyunlar pərən-pərən olacaq”.   </div><div class='m'> <span class="verse" id="V28">28&#160;</span>Amma Mən diriləndən sonra sizdən qabaq Qalileyaya gedəcəyəm».   <span class="verse" id="V29">29&#160;</span>Peter Ona dedi: «Hamı Səni atıb getsə də, mən belə etməyəcəyəm».   <span class="verse" id="V30">30&#160;</span>İsa ona dedi: «Sənə doğrusunu deyirəm: bu gün, bu gecə xoruz iki dəfə banlamazdan əvvəl sən Məni üç dəfə inkar edəcəksən».   <span class="verse" id="V31">31&#160;</span>Amma Peter daha qətiyyətlə danışdı: «Əgər Səninlə birlikdə ölməyim lazım olsa belə, Səni əsla inkar etməyəcəyəm». Bütün şagirdlər də belə dedilər.   </div><div class='s'>Getsemani bağında </div> <div class='r'>(Mat. 26:36-46; Luka 22:39-46)  </div><div class='p'> <span class="verse" id="V32">32&#160;</span>Sonra Getsemani adlanan bir yerə gəldilər. İsa şagirdlərinə dedi: «Mən dua edərkən siz burada oturub-qalın».   <span class="verse" id="V33">33&#160;</span>O, Peteri, Yaqubu və Yəhyanı Özü ilə apardı. Özündə bir həyəcan və narahatlıq hiss etməyə başladı.   <span class="verse" id="V34">34&#160;</span>Onlara belə dedi: «Ürəyimi elə dərin kədər bürüyüb, az qalır ki, ölüm. Burada qalın və oyaq olun».   </div><div class='p'> <span class="verse" id="V35">35&#160;</span>İsa bir qədər irəli getdi və üzüstə yerə qapanıb dua etdi ki, mümkündürsə, bu an Ondan yan keçsin.   <span class="verse" id="V36">36&#160;</span>O belə dedi: «Abba – Ata, Sənin üçün hər şey mümkündür. Bu kasanı Məndən uzaqlaşdır. Amma Mənim yox, Sənin iradən olsun».   <span class="verse" id="V37">37&#160;</span>İsa şagirdlərin yanına qayıdıb gördü ki, onlar yatıb. O, Peteri səslədi: «Şimon, yatmısan? Məgər bir saat oyaq qala bilməzdin?   <span class="verse" id="V38">38&#160;</span>Oyaq qalıb dua edin ki, sınağa düşməyəsiniz. Ruh həvəsli, cisimsə gücsüzdür».   <span class="verse" id="V39">39&#160;</span>İsa yenə oradan uzaqlaşdı və eyni sözləri təkrar edərək dua etdi.   </div><div class='p'> <span class="verse" id="V40">40&#160;</span>Qayıdanda gördü ki, onlar yenə yatıb. Çünki onların gözləri yumulurdu. Bilmədilər ki, İsaya nə desinlər.   <span class="verse" id="V41">41&#160;</span>İsa üçüncü dəfə onların yanına qayıdıb dedi: «Hələ də yatıb dincəlirsiniz? Bəsdir! Vaxt yetişdi! Budur, Bəşər Oğlu günahkarların əlinə təslim olunur.   <span class="verse" id="V42">42&#160;</span>Qalxın gedək. Budur, Mənə xəyanət edən gəlir!»   </div><div class='s'>İsa həbs olunur </div> <div class='r'>(Mat. 26:47-56; Luka 22:47-53; Yəh. 18:3-12)  </div><div class='p'> <span class="verse" id="V43">43&#160;</span>İsa hələ danışarkən On İki şagirddən biri olan Yəhuda gəlib çıxdı. Onun yanında başçı kahinlərin, ilahiyyatçıların və ağsaqqalların göndərdiyi əli qılınclı və dəyənəkli bir dəstə adam var idi.   <span class="verse" id="V44">44&#160;</span>İsaya xəyanət edən Yəhuda onlara işarə ilə bildirib demişdi: «Kimi öpsəm, İsa Odur. Onu tutub möhkəm nəzarət altında aparın».   <span class="verse" id="V45">45&#160;</span>O anda İsaya yaxınlaşıb «Rabbi!» deyərək Onu öpdü.   <span class="verse" id="V46">46&#160;</span>Yanındakı adamlar əl atıb İsanı tutdular.   <span class="verse" id="V47">47&#160;</span>İsanın yanındakılardan biri qılınc çəkdi və baş kahinin qulunu vurub qulağını qopartdı.   </div><div class='p'> <span class="verse" id="V48">48&#160;</span>İsa onlara dedi: «Nə üçün quldur üstünə gələn kimi qılınc və dəyənəklərlə Məni tutmağa gəlmisiniz?   <span class="verse" id="V49">49&#160;</span>Hər gün məbəddə sizin yan-yörənizdə təlim öyrədirdim, heç Məni tutmadınız. Amma qoy Müqəddəs Yazılar yerinə yetsin».   <span class="verse" id="V50">50&#160;</span>Onda hamı İsanı atıb qaçdı.   </div><div class='p'> <span class="verse" id="V51">51&#160;</span>Çılpaq bədənini kətan örtüklə bürüyən bir gənc İsanın ardınca gedirdi. Əsgərlər onu yaxaladılar.   <span class="verse" id="V52">52&#160;</span>Amma o, kətan örtükdən sıyrılıb çılpaq qaçdı.   </div><div class='s'>İsa Ali Şuranın önündə </div> <div class='r'>(Mat. 26:57-68; Luka 22:54-55,63-71; Yəh. 18:13-24)  </div><div class='p'> <span class="verse" id="V53">53&#160;</span>İsanı baş kahinin yanına gətirdilər. Başçı kahinlərin hamısı, ağsaqqallar və ilahiyyatçılar da oraya toplaşdı.   <span class="verse" id="V54">54&#160;</span>Peter uzaqdan baş kahinin həyətinə qədər İsanın ardınca gedirdi. O, mühafizəçilərlə birgə həyətdə, tonqalın ətrafında oturub qızınırdı.   </div><div class='p'> <span class="verse" id="V55">55&#160;</span>Başçı kahinlər və Ali Şuranın hamısı İsanı edam etmək üçün Onun əleyhinə şahidlik ifadəsi axtarırdılar, amma tapa bilmirdilər.   <span class="verse" id="V56">56&#160;</span>Çoxları Onun əleyhinə yalançı şahidlik etdi, lakin ifadələri bir-birinə uyğun gəlmirdi.   <span class="verse" id="V57">57&#160;</span>Bəziləri qalxıb Onun əleyhinə yalançı şahidlik edərək dedilər:   <span class="verse" id="V58">58&#160;</span>«Biz Onun belə dediyini eşitdik: “Mən əllə qurulan bu məbədi dağıdıb üç gün ərzində əllə qurulmayan başqa bir məbəd tikəcəyəm”».   <span class="verse" id="V59">59&#160;</span>Amma onların da ifadələri bir-birinə uyğun gəlmirdi.   </div><div class='p'> <span class="verse" id="V60">60&#160;</span>Baş kahin toplantı arasından ayağa qalxıb İsadan soruşdu: «Sənin heç cavabın yoxdur? Onlar Sənin əleyhinə bu nə ifadədir verirlər?»   <span class="verse" id="V61">61&#160;</span>Amma İsa susmaqda davam etdi, heç cavab vermədi. Baş kahin yenə Ondan soruşdu: «Xeyir-dua Sahibi Olanın Oğlu Məsih Sənsənmi?»   <span class="verse" id="V62">62&#160;</span>İsa ona dedi: «Mənəm! Siz Bəşər Oğlunun Qüdrətli Olanın sağında oturduğunu və göyün buludları ilə gəldiyini görəcəksiniz».   <span class="verse" id="V63">63&#160;</span>Onda baş kahin əynindəki paltarını cırıb dedi: «Artıq şahidlərə nə ehtiyacımız var?   <span class="verse" id="V64">64&#160;</span>Siz Onun küfr söylədiyini eşitdiniz! Bəs buna nə deyirsiniz?» Onların hamısı İsa üçün hökm verdi ki, O, ölüm cəzasına layiqdir.   </div><div class='p'> <span class="verse" id="V65">65&#160;</span>Bəziləri Onun üstünə tüpürməyə, Onun gözlərini bağlayaraq yumruq vurmağa başladılar və dedilər: «Peyğəmbərlik elə görək!» Mühafizəçilər də tutub Ona şillə vurdular.   </div><div class='s'>Peter İsanı inkar edir </div> <div class='r'>(Mat. 26:69-75; Luka 22:56-62; Yəh. 18:15-18,25-27)  </div><div class='p'> <span class="verse" id="V66">66&#160;</span>Peter aşağıda, həyətdə ikən baş kahinin qarabaşlarından biri gəldi.   <span class="verse" id="V67">67&#160;</span>Qızınmaqda olan Peteri görən kimi onu diqqətlə süzüb dedi: «Sən də Nazaretli İsa ilə birlikdə idin».   <span class="verse" id="V68">68&#160;</span>Amma Peter bunu inkar edərək dedi: «Bilmirəm və başa düşmürəm, sən nə danışırsan». O, bayır qapının önünə çıxdı və bu anda xoruz banladı.   <span class="verse" id="V69">69&#160;</span>Qarabaş Peteri görəndə yenə yanındakılara deməyə başladı: «Bu da onlardandır».   <span class="verse" id="V70">70&#160;</span>Peter yenə inkar etdi. Bir az sonra orada duranlar yenə ona dedilər: «Doğrudan da, sən onlardansan, çünki Qalileyalısan».   <span class="verse" id="V71">71&#160;</span>Peter isə özünü qarğıyıb and içərək dedi: «Dediyiniz o Adamı tanımıram».   </div><div class='p'> <span class="verse" id="V72">72&#160;</span>Həmin anda xoruz ikinci dəfə banladı. Peter İsanın «xoruz iki dəfə banlamazdan əvvəl sən Məni üç dəfə inkar edəcəksən» dediyi sözü yadına saldı. Ona görə ağlamağa başladı.   </div>