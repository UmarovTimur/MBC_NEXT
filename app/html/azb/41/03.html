<div class='s'>Əli qurumuş adamın şəfası </div> <div class='r'>(Mat. 12:9-14; Luka 6:6-11)  </div><div class='p'> <span class="verse" id="V1">1&#160;</span>İsa yenə də sinaqoqa girdi. Orada əli qurumuş bir adam var idi.   <span class="verse" id="V2">2&#160;</span>Bəzi adamlar İsanı ittiham etmək məqsədi ilə Ona göz qoyurdular ki, görsünlər, bu adama Şənbə günü şəfa verəcək ya yox.   <span class="verse" id="V3">3&#160;</span>İsa əli qurumuş adama dedi: «Qabağa çıx!»   <span class="verse" id="V4">4&#160;</span>Sonra İsa onlara dedi: «Hansına icazə var, Şənbə günü yaxşılıq, yoxsa pislik etməyə, kiminsə canını xilas etməyə, yoxsa öldürməyə?» Onlarsa susurdu.   <span class="verse" id="V5">5&#160;</span>İsa ətrafındakılara qəzəblə baxdı və onların inadkar ürəkli olduqlarına görə kədərlənib o adama dedi: «Əlini uzat!» O, əlini uzatdı və əli əvvəlki halına qayıtdı.   <span class="verse" id="V6">6&#160;</span>Fariseylər çıxıb İsanı necə məhv etmək barədə dərhal hirodçularla məsləhətləşdilər.   </div><div class='s'>İsa xəstələrə şəfa verir </div> <div class='r'>(Mat. 4:24-25; Luka 6:17-19)  </div><div class='p'> <span class="verse" id="V7">7&#160;</span>İsa şagirdləri ilə birgə gölün bir tərəfinə çəkildi. Onun ardınca isə Qalileyadan böyük izdiham gəldi.   <span class="verse" id="V8">8&#160;</span>İsanın etdiklərini eşidəndə Onun yanına Yəhudeyadan, Yerusəlimdən, İdumeyadan, İordan çayının o biri tayından, Sur və Sidon bölgəsindən çoxlu adam gəldi.   <span class="verse" id="V9">9&#160;</span>İsa izdiham Onu sıxışdırmasın deyə şagirdlərindən xahiş etdi ki, Onun üçün bir qayıq hazırlasınlar.   <span class="verse" id="V10">10&#160;</span>Çünki O, çox adama şəfa vermişdi. Buna görə bütün xəstələr Ona toxunmaq üçün can atırdılar.   <span class="verse" id="V11">11&#160;</span>Natəmiz ruhlar İsanı görəndə önündə yerə sərilib ucadan çığırırdılar: «Sən Allahın Oğlusan!»   <span class="verse" id="V12">12&#160;</span>Lakin İsa onlara qadağan etdi ki, Onun kim olduğunu deməsinlər.   </div><div class='s'>On İki şagird </div> <div class='r'>(Mat. 10:1-4; Luka 6:12-16)  </div><div class='p'> <span class="verse" id="V13">13&#160;</span>İsa dağa çıxaraq Özü istədiyi adamları yanına çağırdı və onlar yanına gəldilər.   <span class="verse" id="V14">14&#160;</span>İsa on iki nəfəri həvari adlandıraraq təyin etdi ki, bu adamlar Onun yanında olsun, həm də onları vəz etməyə göndərsin,   <span class="verse" id="V15">15&#160;</span>həmçinin cinləri qovmaq səlahiyyətinə malik olsunlar.   <span class="verse" id="V16">16&#160;</span>Beləliklə, İsa bu on iki nəfəri təyin etdi: Peter adlandırdığı Şimon,   <span class="verse" id="V17">17&#160;</span>Bene-Rageş, yəni «İldırım oğulları» adlandırdığı Zavday oğlu Yaqub və Yaqubun qardaşı Yəhya,   <span class="verse" id="V18">18&#160;</span>Andrey, Filip, Bartalmay, Matta, Tomas, Halfay oğlu Yaqub, Tadday, Kənançı Şimon   <span class="verse" id="V19">19&#160;</span>və İsaya xəyanət edən Yəhuda İskaryot.   </div><div class='s'>İsa və Baal-Zevul </div> <div class='r'>(Mat. 12:22-32; Luka 11:14-23)  </div><div class='p'> <span class="verse" id="V20">20&#160;</span>Sonra İsa evə getdi. Yenə də izdiham yığıldığına görə onlar yeməyə belə, imkan tapa bilmədilər.   <span class="verse" id="V21">21&#160;</span>İsanın ailə üzvləri bu barədə eşidəndə Onu aparmağa gəldilər. Çünki fikirləşirdilər ki, O, ağlını itirib.   <span class="verse" id="V22">22&#160;</span>Yerusəlimdən gələn ilahiyyatçılar isə deyirdilər: «O, Baal-Zevula tutulub, cinlərin başçısının gücü ilə cinləri qovur».   </div><div class='p'> <span class="verse" id="V23">23&#160;</span>İsa ilahiyyatçıları yanına çağırıb onlarla bu barədə məsəllərlə danışdı: «Şeytan Şeytanı necə qova bilər?   <span class="verse" id="V24">24&#160;</span>Əgər bir padşahlıq öz daxilindən bölünübsə, davam gətirməz.   <span class="verse" id="V25">25&#160;</span>Əgər bir ev öz daxilindən bölünübsə, davam gətirməz.   <span class="verse" id="V26">26&#160;</span>Şeytan da özünə qarşı qalxıb öz-özünə bölünübsə, davam gətirməz, yalnız axırı çatar.   <span class="verse" id="V27">27&#160;</span>Heç kim güclü adamın evinə girib əvvəlcə onun əl-qolunu bağlamadan malını qarət edə bilməz. Gərək o adamın əvvəlcə əl-qolunu bağlasın, sonra evini qarət etsin.   </div><div class='p'> <span class="verse" id="V28">28&#160;</span>Sizə doğrusunu deyirəm: bütün günahlar və nə qədər küfr söylənərsə, bəşər övladlarına bağışlanacaq.   <span class="verse" id="V29">29&#160;</span>Lakin kim Müqəddəs Ruha küfr edərsə, heç vaxt bağışlanmayacaq və günahı boynunda əbədi qalacaq».   <span class="verse" id="V30">30&#160;</span>İsa bunu «Onda natəmiz ruh var» dediklərinə görə söylədi.   </div><div class='s'>İsanın anası və qardaşları kimdir? </div> <div class='r'>(Mat. 12:46-50; Luka 8:19-21)  </div><div class='p'> <span class="verse" id="V31">31&#160;</span>İsanın anası və qardaşları gəldi. Onlar bayırda durdular və İsanın yanına xəbər göndərib Onu çağırdılar.   <span class="verse" id="V32">32&#160;</span>Bir kütlə adam İsanın ətrafında oturmuşdu. Ona xəbər verdilər: «Budur, anan və bacı-qardaşların bayırda dayanıb Səni istəyirlər».   <span class="verse" id="V33">33&#160;</span>İsa onlara cavab verdi: «Mənim anam və qardaşlarım kimdir?»   <span class="verse" id="V34">34&#160;</span>Sonra ətrafında oturanlara baxaraq dedi: «Mənim anam və qardaşlarım bunlardır.   <span class="verse" id="V35">35&#160;</span>Çünki kim Allahın iradəsini yerinə yetirirsə, Mənim qardaşım, bacım və anam odur».   </div>