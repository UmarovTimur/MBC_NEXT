<div class='s'>İsanın dirilməsi </div> <div class='r'>(Mat. 28:1-8; Luka 24:1-9; Yəh. 20:1-10)  </div><div class='p'> <span class="verse" id="V1">1&#160;</span>Şənbə günü keçəndən sonra Məcdəlli Məryəm, Yaqubun anası Məryəm və Şalomit ətirlər aldılar ki, gedib İsanın cəsədinə çəksinlər.   <span class="verse" id="V2">2&#160;</span>Həftənin ilk günü səhər tezdən, günəş doğanda onlar qəbirin yanına gəldilər.   <span class="verse" id="V3">3&#160;</span>Onlar bir-birlərinə deyirdilər: «Görəsən qəbirin ağzındakı daşı bizim üçün kim kənara yuvarlayacaq?»   <span class="verse" id="V4">4&#160;</span>Başlarını qaldırıb baxanda gördülər ki, daş kənara yuvarlanıb. Bu daş nəhəng idi.   <span class="verse" id="V5">5&#160;</span>Qəbirə girib sağ tərəfdə ağ xalat geyinmiş bir gəncin oturduğunu gördülər və heyrətə gəldilər.   <span class="verse" id="V6">6&#160;</span>Bu şəxs onlara dedi: «Siz heyrətlənməyin! Çarmıxa çəkilmiş Nazaretli İsanı axtarırsınız. O dirilmişdir! Burada yoxdur. Bax bu Onu qoyduqları yerdir.   <span class="verse" id="V7">7&#160;</span>İndi isə gedin, Onun şagirdlərinə və Peterə belə söyləyin: “İsa Qalileyaya sizdən qabaq gedir. Sizə dediyi kimi Onu orada görəcəksiniz”».   <span class="verse" id="V8">8&#160;</span>Qadınlar qəbirdən çıxıb qaçdılar. Onları bir lərzə bürümüşdü, mat qalmışdılar. Qorxularından heç kimə bir söz demirdilər.   </div><div class='s'>İsa şagirdlərə görünür </div> <div class='r'>(Mat. 28:9-10; Luka 24:13-35; Yəh. 20:11-18)  </div><div class='p'> <span class="verse" id="V9">9&#160;</span>İsa həftənin birinci günü səhər tezdən, diriləndən sonra əvvəlcə yeddi cin qovduğu Məcdəlli Məryəmə göründü.   <span class="verse" id="V10">10&#160;</span>Məryəm gedib İsanın yanında olub, indi isə yas tutaraq ağlayanlara xəbər verdi.   <span class="verse" id="V11">11&#160;</span>Amma onlar İsanın diri olduğunu və Məryəmə göründüyünü eşidərkən inanmadılar.   </div><div class='p'> <span class="verse" id="V12">12&#160;</span>Bundan sonra İsa kənd yerinə gedən yoldan keçən onlardan ikisinə başqa surətdə göründü.   <span class="verse" id="V13">13&#160;</span>Onlar geri qayıdıb o birilərinə xəbər verdilər, amma o biriləri də bunlara inanmadılar.   </div><div class='s'>İsa şagirdlərinə tapşırıq verir </div> <div class='r'>(Mat. 28:16-20; Luka 24:36-49; Yəh. 20:19-23; Həv. 1:6-8)  </div><div class='p'> <span class="verse" id="V14">14&#160;</span>Nəhayət, İsa süfrəyə oturan On Bir şagirdə göründü; onları imansızlıqlarına və ürəklərinin inadkar olduğuna görə məzəmmət etdi, çünki Onun diri olduğunu görənlərə inanmamışdılar.   <span class="verse" id="V15">15&#160;</span>İsa şagirdlərinə dedi: «Dünyanın hər tərəfinə gedin, bütün yaradılışa Müjdəni vəz edin.   <span class="verse" id="V16">16&#160;</span>İman edib vəftiz olan kəs xilas olacaq, iman etməyənsə məhkum olacaq.   <span class="verse" id="V17">17&#160;</span>İman edənləri isə bu əlamətlər müşayiət edəcək: Mənim adımla cinləri qovacaqlar, yeni dillərdə danışacaqlar,   <span class="verse" id="V18">18&#160;</span>ilanları əlləri ilə götürəcəklər, öldürücü zəhər içsələr belə, onlara təsir etməyəcək, əllərini xəstələrin üzərinə qoyacaq və onlar şəfa tapacaq».   </div><div class='s'>İsanın göyə qaldırılması </div> <div class='r'>(Luka 24:50-53; Həv. 1:9-11)  </div><div class='p'> <span class="verse" id="V19">19&#160;</span>Beləcə Rəbb İsa onlarla danışandan sonra göyə qaldırıldı və Allahın sağında oturdu.   <span class="verse" id="V20">20&#160;</span>Şagirdlərsə gedib hər yerdə Müjdəni vəz etdilər. Rəbb onlarla birgə işləyirdi, onları müşayiət edən əlamətlərlə kəlamı təsdiqləyirdi.   </div>