<div class='s'>Habaqququn duası </div> <div class='q'> <span class="verse" id="V1">1&#160;</span>Peyğəmbər Habaqququn duası,  </div><div class='q'>Şiqqayonlar  kökü üstündə.   </div><div class='b'> &#160; </div> <div class='q'> <span class="verse" id="V2">2&#160;</span>Ya Rəbb, Sənin şöhrətin haqqında eşitdim,  </div><div class='q'>Ya Rəbb, gördüyün işlərə görə qorxdum.  </div><div class='q'>Bizim vaxtımızda da eyni işlər gör,  </div><div class='q'>Bizim dövrümüzdə bunları bildir!  </div><div class='q'>Qəzəblənəndə mərhəmətini xatırla!   </div><div class='b'> &#160; </div> <div class='q'> <span class="verse" id="V3">3&#160;</span>Allah Temandan,  </div><div class='q'>Müqəddəs Olan Paran dağından gəldi. </div><div class='qs'>Sela</div>  <div class='q'>Ehtişamı göyü bürüdü,  </div><div class='q'>Yer üzü Ona edilən həmd-sənalarla doldu.   </div><div class='q'> <span class="verse" id="V4">4&#160;</span>Cah-calalı günəş tək parıldayır,  </div><div class='q'>Əlindən nur tökülür,  </div><div class='q'>Qüdrəti əlində gizli saxlanılıb.   </div><div class='q'> <span class="verse" id="V5">5&#160;</span>Vəba Onun önündə gedir,  </div><div class='q'>Ölümcül xəstəlik arxasınca gəlir.   </div><div class='q'> <span class="verse" id="V6">6&#160;</span>O durdu, yeri tərpətdi,  </div><div class='q'>Baxdı, millətləri sarsıtdı,  </div><div class='q'>Qədim dağlar dağıldı,  </div><div class='q'>Əzəldən qalan təpələr ona baş əydi.  </div><div class='q'>Allahın yolu əbədidir.   </div><div class='q'> <span class="verse" id="V7">7&#160;</span>Gördüm ki, Kuşan çadırları əziyyət altındadır,  </div><div class='q'>Midyan çadırlarının pərdələri lərzəyə gəldi.   </div><div class='b'> &#160; </div> <div class='q'> <span class="verse" id="V8">8&#160;</span>Ya Rəbb, məgər Sən  </div><div class='q'>Çaylara qarşı qəzəblənmisən?  </div><div class='q'>Acığın irmaqlara qarşıdırmı?  </div><div class='q'>Yoxsa dənizə qarşı hiddətlənmisən?  </div><div class='q'>Axı atlarına, müzəffər döyüş arabalarına minmisən?   </div><div class='q'> <span class="verse" id="V9">9&#160;</span>Yayını açdın,  </div><div class='q'>Oxdanını oxlarla doldurdun. </div><div class='qs'>Sela</div>  <div class='q'>Yer üzünü çaylarla yardın.   </div><div class='b'> &#160; </div> <div class='q'> <span class="verse" id="V10">10&#160;</span>Səni görüb dağlar lərzəyə gəldi,  </div><div class='q'>Sellər hər yanı süpürüb axdı,  </div><div class='q'>Dərinliklər gurladı, dalğalar qalxdı.   </div><div class='q'> <span class="verse" id="V11">11&#160;</span>Uçan oxlarının qığılcımından,  </div><div class='q'>İşıldayan nizənin parıltısından  </div><div class='q'>Günəş və ay yerlərində durdu.   </div><div class='q'> <span class="verse" id="V12">12&#160;</span>Yer üzündə qəzəb içində gəzdin,  </div><div class='q'>Millətləri hiddətlə tapdaladın.   </div><div class='q'> <span class="verse" id="V13">13&#160;</span>Sən Öz xalqının qurtulması üçün,  </div><div class='q'>Məsh etdiyinin xilası üçün çıxdın,  </div><div class='q'>Şər nəslin başçısını əzdin,  </div><div class='q'>Təpədən dırnağa qədər onu soydun. </div><div class='qs'>Sela</div>   <div class='q'> <span class="verse" id="V14">14&#160;</span>Cəngavərləri fırtına tək  </div><div class='q'>Bizi dağıtmağa gələndə  </div><div class='q'>Onların başını öz nizələri ilə deşdin.  </div><div class='q'>Onlar gizlənən zavallıları  </div><div class='q'>Məhv edənlər kimi sevinərdi.   </div><div class='q'> <span class="verse" id="V15">15&#160;</span>Sən Öz atlarınla dənizi tapdaladın,  </div><div class='q'>Coşğun suları köpüklətdin.   </div><div class='b'> &#160; </div> <div class='q'> <span class="verse" id="V16">16&#160;</span>Eşitdim və varlığım lərzəyə gəldi,  </div><div class='q'>Səsindən dodaqlarım əsdi.  </div><div class='q'>Çürüklük sümüklərimə girdi,  </div><div class='q'>Dizlərim titrədi.  </div><div class='q'>Amma bizə hücum edən xalqın  </div><div class='q'>Fəlakətə düşdüyü günü səbirlə gözləyəcəyəm.   </div><div class='q'> <span class="verse" id="V17">17&#160;</span>Əncir ağacı tumurcuqlanmasa da,  </div><div class='q'>Meynələr bar gətirməsə də,  </div><div class='q'>Zeytun ağaclarına çəkdiyim zəhmət boşa çıxsa da,  </div><div class='q'>Tarlalar məhsul yetişdirməsə də,  </div><div class='q'>Qoyun-keçi ağıllarda,  </div><div class='q'>Mal-qara tövlələrdə yox olsa da,   </div><div class='q'> <span class="verse" id="V18">18&#160;</span>Mən yenə Rəbdə sevinc tapacağam.  </div><div class='q'>Xilasımın Allahı ilə şadlıqdan coşacağam!   </div><div class='b'> &#160; </div> <div class='q'> <span class="verse" id="V19">19&#160;</span> Xudavənd Rəbb mənim qüvvətimdir,  </div><div class='q'>Ayaqlarımı marallar kimi çevik edir,  </div><div class='q'>Zirvələrimdə məni gəzdirir.  </div><div class='b'> &#160; </div> <div class='q'>Musiqi rəhbəri üçün: simli alətlərin müşayiəti ilə.   </div>