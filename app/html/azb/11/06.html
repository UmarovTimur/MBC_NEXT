<div class='s'>Məbədin tikilməsi </div> <div class='r'>(2Saln. 3:1-14)  </div><div class='p'> <span class="verse" id="V1">1&#160;</span>İsrail övladları Misir torpağından çıxdıqdan dörd yüz səksən il sonra – Süleymanın İsrail üzərində padşahlığının dördüncü ilində, ikinci ay olan Ziv ayında o, Rəbbə məbəd tikməyə başladı.   <span class="verse" id="V2">2&#160;</span>Padşah Süleymanın Rəbbə tikdiyi məbədin uzunluğu altmış, eni iyirmi və hündürlüyü otuz qulac idi.   <span class="verse" id="V3">3&#160;</span>Məbədin böyük otağının önündə olan eyvanın uzunluğu məbədin eninə görə iyirmi qulac və eni məbədin önündə on qulac idi.   <span class="verse" id="V4">4&#160;</span>O, məbəd üçün qəfəslə bağlı pəncərələr düzəltdi.   <span class="verse" id="V5">5&#160;</span>Məbədin divarına bitişik, bütün məbədin divarını, yəni böyük otağı və iç otağı dövrəyə alan artırma tikdi. Onun içində məbədi əhatə edən yan otaqlar düzəltdi.   <span class="verse" id="V6">6&#160;</span>Artırmanın alt mərtəbəsinin eni beş, ortasındakının eni altı, üçüncüsünün eni isə yeddi qulac idi. Çünki artırmanın dirəkləri məbədin divarına dəyməsin deyə məbədin divarı ətrafında bayır tərəfdən çıxıntılar düzəldilmişdi.   </div><div class='p'> <span class="verse" id="V7">7&#160;</span>Məbədin tikilməsi üçün karxanada hazırlanan yonulmuş daşlar işlədilmişdi. Məbəddə tikinti zamanı nə gürzün, nə iskənənin, nə də başqa bir dəmir alətin səsi eşidildi.   <span class="verse" id="V8">8&#160;</span>Orta mərtəbəyə giriş məbədin sağ tərəfində idi. Pilləkənlərlə orta mərtəbəyə, orta mərtəbədən isə üçüncü mərtəbəyə çıxırdılar.   <span class="verse" id="V9">9&#160;</span>Beləcə Süleyman məbədi tikib qurtardı. Məbədi sidr ağacından olan tirlər və taxtalarla örtdü.   <span class="verse" id="V10">10&#160;</span>Bütün məbədə bitişik olan mərtəbələri beş qulac hündürlüyündə tikdi və bunlar sidr dirəklərlə məbədə bərkidilmişdi.   </div><div class='p'> <span class="verse" id="V11">11&#160;</span>Süleymana Rəbbin bu sözü nazil oldu:   <span class="verse" id="V12">12&#160;</span>«Budur, sən məbəd tikirsən. Əgər sən Mənim qaydalarımla getsən, hökmlərimə və əmrlərimə uyğun hərəkət etsən, onda Mən atan Davuda verdiyim sözü sənin vasitənlə yerinə yetirəcəyəm:   <span class="verse" id="V13">13&#160;</span>İsrail övladlarının arasında yaşayacağam və xalqım İsraili tərk etməyəcəyəm».   </div><div class='p'> <span class="verse" id="V14">14&#160;</span>Süleyman məbədi tikib qurtardı.   <span class="verse" id="V15">15&#160;</span>Məbədin divarlarına içəridən sidr taxtalarla örtük vurdu və məbədin döşəməsini şam ağacından olan taxtalarla örtdü. Beləcə məbədi döşəməsindən divarlarına və tavanına qədər ağacla örtdü.   <span class="verse" id="V16">16&#160;</span> Məbədin arxa tərəfində döşəmədən tavana qədər sidr taxtalarla örtülmüş uzunluğu iyirmi qulac olan bir bölmə ayırıb orada Ən Müqəddəs yer üçün bir iç otaq hazırladı.   <span class="verse" id="V17">17&#160;</span>İç otağın bayırında olan böyük otaq qırx qulac uzunluğunda idi.   <span class="verse" id="V18">18&#160;</span>Məbədin içindəki sidr ağaclarının üstündə balqabaq və açılmış güllərin təsviri oyulmuşdu. Hər şey sidrlə örtülmüşdü, daş heç görünmürdü.   <span class="verse" id="V19">19&#160;</span>Məbədin içərisindəki iç otağı isə o, Rəbbin Əhd sandığını qoymaq üçün hazırladı.   <span class="verse" id="V20">20&#160;</span>İç otağın uzunluğu iyirmi, eni iyirmi və hündürlüyü iyirmi qulac idi. Oranı və sidr ağacından olan qurbangahın üstünü xalis qızılla örtdü.   <span class="verse" id="V21">21&#160;</span>Süleyman məbədi içəridən xalis qızılla örtdü, iç otağın önündən qızıl zəncirlər keçirdi və onu qızılla örtdü.   <span class="verse" id="V22">22&#160;</span> O bütün məbədi tikib qurtararaq onu başdan-başa qızılla örtdü. İç otağa aid olan qurbangahı da tamamilə qızılla örtdü.   </div><div class='p'> <span class="verse" id="V23">23&#160;</span> İç otaqda zeytun ağacından hündürlüyü on qulac olan iki keruv düzəltdi.   <span class="verse" id="V24">24&#160;</span>Keruvun bir qanadının uzunluğu beş qulac, o biri qanadının da uzunluğu beş qulac idi; bir qanadının ucundan o biri qanadının ucuna qədər on qulac idi.   <span class="verse" id="V25">25&#160;</span>O biri keruvun ölçüsü də on qulac idi. Hər iki keruv eyni ölçüdə və eyni görkəmdə idi.   <span class="verse" id="V26">26&#160;</span>Hər ikisinin hündürlüyü on qulac idi.   <span class="verse" id="V27">27&#160;</span>O, keruvları məbədin iç otağının ortasına qoydu. Keruvların qanadları açıq idi. Bir keruvun qanadı bir divara, o birisinin qanadı isə o biri divara toxunurdu. Onların o biri qanadları məbədin ortasında bir-birinə toxunurdu.   <span class="verse" id="V28">28&#160;</span>O, keruvları qızılla örtdü.   </div><div class='p'> <span class="verse" id="V29">29&#160;</span>Məbədin iç və bayır otağındakı bütün divarlarında keruvların, xurma ağaclarının və açılmış güllərin oyma təsvirini düzəltdi.   <span class="verse" id="V30">30&#160;</span>Məbəddə iç və bayır otağın döşəməsini qızılla örtdü.   </div><div class='p'> <span class="verse" id="V31">31&#160;</span>İç otağın girişi üçün zeytun ağacından qapılar düzəltdi. Onların çərçivəsi beşguşəli idi.   <span class="verse" id="V32">32&#160;</span>O, zeytun ağacından düzəldilmiş iki qapı üzərində keruvların, xurma ağaclarının və açılmış güllərin təsvirini oydu və qapıları qızılla örtdü. Keruvların və xurma ağaclarının üstünə qızıl çəkdi.   <span class="verse" id="V33">33&#160;</span>Eləcə də böyük otağın girişi üçün zeytun ağacından dördguşəli çərçivə,   <span class="verse" id="V34">34&#160;</span>həmçinin şam ağacından iki qapı düzəltdi. Bir qapının hər iki tayı qatlanırdı, o biri qapının da hər iki tayı qatlanırdı.   <span class="verse" id="V35">35&#160;</span>Onların üstündə keruvların, xurma ağaclarının, açılmış güllərin təsvirini oydu və oyma işinin üstünü qızılla örtdü.   <span class="verse" id="V36">36&#160;</span>O, üç cərgə yonulmuş daşlardan və bir cərgə sidr dirəklərdən içəri həyət tikdi.   </div><div class='p'> <span class="verse" id="V37">37&#160;</span>Dördüncü ildə, Ziv ayında Rəbbin məbədinin bünövrəsi qoyuldu,   <span class="verse" id="V38">38&#160;</span>on birinci ildə, səkkizinci ay olan Bul ayında məbəd bütün ləvazimatı ilə birgə və bütün şəklinə görə tikilib qurtardı. Beləcə Süleyman onu yeddi ilə tikdi.   </div>