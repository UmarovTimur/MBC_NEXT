<div class='s'>Yəhuda padşahı Aviya </div> <div class='r'>(2Saln. 13:1–14:1)  </div><div class='p'> <span class="verse" id="V1">1&#160;</span>Nevat oğlu Yarovamın padşahlığının on səkkizinci ilində Aviya Yəhuda üzərində padşah oldu.   <span class="verse" id="V2">2&#160;</span>O, Yerusəlimdə üç il padşahlıq etdi. Anasının adı Avişalom qızı Maaka idi.   <span class="verse" id="V3">3&#160;</span>Aviya atasının ondan qabaq etdiyi bütün günahları ilə getdi. Onun ürəyi babası Davuddan fərqli olaraq Allahı Rəbbə sadiq deyildi.   <span class="verse" id="V4">4&#160;</span> Ancaq Allahı Rəbb Davudun xatirinə ona Yerusəlimdə bir çıraq verdi, özündən sonra oğlunu onun yerinə oturtdu və Yerusəlimi möhkəmləndirdi.   <span class="verse" id="V5">5&#160;</span> Çünki Xetli Uriya ilə olan işindən başqa, Davud Rəbbin gözündə doğru olan işlər etdi və bütün ömrü boyu Onun əmr etdiyi heç bir şeydən kənara çıxmadı.   <span class="verse" id="V6">6&#160;</span> Aviyanın bütün ömrü boyu Rexavam və Yarovam arasında müharibə gedirdi.   </div><div class='p'> <span class="verse" id="V7">7&#160;</span>Aviyanın qalan işləri və onun etdiyi hər şey barədə Yəhuda padşahlarının salnamələr kitabında yazılmışdır. Aviya ilə Yarovam arasında müharibə gedirdi.   <span class="verse" id="V8">8&#160;</span>Aviya ataları ilə uyudu və onu Davudun şəhərində basdırdılar. Onun yerinə oğlu Asa padşah oldu.   </div><div class='s'>Yəhuda padşahı Asa </div> <div class='r'>(2Saln. 15:16–16:6)  </div><div class='p'> <span class="verse" id="V9">9&#160;</span>İsrail padşahı Yarovamın padşahlığının iyirminci ilində Asa Yəhuda üzərində padşah oldu.   <span class="verse" id="V10">10&#160;</span>O, Yerusəlimdə qırx bir il padşahlıq etdi. Nənəsinin adı Avişalom qızı Maaka idi.   <span class="verse" id="V11">11&#160;</span>Asa babası Davud kimi Rəbbin gözündə doğru olan işlər etdi.   <span class="verse" id="V12">12&#160;</span> O, məbəd fahişəliyi ilə məşğul olan kişiləri ölkədən qovdu və atalarının düzəltdiyi bütün bütləri aradan qaldırdı.   <span class="verse" id="V13">13&#160;</span>Nənəsi Maakanı da mələkəlikdən məhrum etdi, çünki o, Aşera üçün iyrənc bir büt düzəltmişdi. Asa onun bütünü kəsib Qidron vadisində yandırdı.   <span class="verse" id="V14">14&#160;</span>Ancaq səcdəgahlar aradan qaldırılmadı, lakin Asanın ürəyi bütün ömrü boyu Rəbbə sadiq idi.   </div><div class='p'> <span class="verse" id="V15">15&#160;</span>O, atasının və özünün təqdis etdiyi əşyaları – qızılı, gümüşü və qabları Rəbbin məbədinə gətirdi.   </div><div class='p'> <span class="verse" id="V16">16&#160;</span>Asa ilə İsrail padşahı Baaşa arasında ömürləri boyu müharibə gedirdi.   <span class="verse" id="V17">17&#160;</span>İsrail padşahı Baaşa Yəhudaya hücum etdi və Yəhuda padşahı Asanın yanına gəlib-getmək istəyənləri buraxmamaq üçün Rama şəhərini tikdi.   <span class="verse" id="V18">18&#160;</span>Asa Rəbbin məbədinin və padşah sarayının xəzinələrində qalan bütün qızıl-gümüşü götürüb əyanlarına verdi. Padşah Asa onları Dəməşqdə yaşayan Aram padşahı Xezyon oğlu Tavrimmon oğlu Ben-Hadada bu xəbərlə göndərdi:   <span class="verse" id="V19">19&#160;</span>«Sənin atanla mənim atam arasında saziş var idi, qoy bizim aramızda da saziş olsun. Sənə qızıl-gümüş hədiyyə göndərirəm. Get İsrail padşahı Baaşa ilə olan sazişini poz ki, torpağımdan geri çəkilsin».   <span class="verse" id="V20">20&#160;</span>Ben-Hadad padşah Asaya qulaq asdı və qoşun başçılarını İsrail şəhərlərinin üstünə göndərdi. Onun qoşunları bütün Naftali torpağına – İyona, Dana, Avel-Bet-Maakaya və bütün Kinneretə zərbə vurdu.   <span class="verse" id="V21">21&#160;</span>Baaşa bunu eşitdikdə Ramanı tikməyi dayandırdı və Tirsada qaldı.   <span class="verse" id="V22">22&#160;</span>Padşah Asa istisna etmədən bütün Yəhudalıları çağırdı və onlar Ramada Baaşanın tikməkdə olduğu yerlərin daşlarını və dirəklərini daşıdılar. Bunlarla padşah Asa Binyamin torpağındakı Gevanı və Mispanı tikdi.   </div><div class='p'> <span class="verse" id="V23">23&#160;</span>Asanın bütün qalan işləri, onun bütün hünəri, etdiyi hər şey və tikdiyi şəhərlər barədə Yəhuda padşahlarının salnamələr kitabında yazılmışdır. Ancaq qocalanda onun ayaqları xəstə oldu.   <span class="verse" id="V24">24&#160;</span>Asa ataları ilə uyudu və atası Davudun şəhərində, atalarının yanında basdırıldı. Onun yerinə oğlu Yehoşafat padşah oldu.   </div><div class='s'>İsrail padşahı Nadav </div> <div class='p'> <span class="verse" id="V25">25&#160;</span>Yəhuda padşahı Asanın padşahlığının ikinci ilində Yarovam oğlu Nadav İsrail üzərində padşah oldu və iki il padşahlıq etdi.   <span class="verse" id="V26">26&#160;</span>O, Rəbbin gözündə pis olan işlər etdi, atasının yolu və İsrailə etdirdiyi günahı ilə getdi.   </div><div class='p'> <span class="verse" id="V27">27&#160;</span>İssakar qəbiləsindən Axiya oğlu Baaşa ona qəsd hazırladı və Filiştlilərə məxsus olan Gibbetonda onu öldürdü. O zaman Nadav və bütün İsraillilər Gibbetonu mühasirəyə almışdılar.   <span class="verse" id="V28">28&#160;</span>Yəhuda padşahı Asanın padşahlığının üçüncü ilində Baaşa Nadavı öldürdü və onun yerinə padşah oldu.   <span class="verse" id="V29">29&#160;</span> O, padşah olan kimi Yarovamın bütün nəslini qırdı, Yarovamdan nəfəs çəkən hər kəsi məhv edənə qədər bir nəfəri sağ buraxmadı. Beləcə Rəbbin Öz qulu Şilolu Axiya vasitəsilə söylədiyi söz yerinə yetdi.   <span class="verse" id="V30">30&#160;</span>İsrailin Allahı Rəbbi qəzəbləndirərək Yarovamın özünün etdiyi və İsrailə etdirdiyi günahların ucbatından bu iş oldu.   </div><div class='p'> <span class="verse" id="V31">31&#160;</span>Nadavın qalan işləri və onun etdiyi hər şey barədə İsrail padşahlarının salnamələr kitabında yazılmışdır.   <span class="verse" id="V32">32&#160;</span>Asa ilə İsrail padşahı Baaşa arasında bütün ömürləri boyu müharibə gedirdi.   </div><div class='s'>İsrail padşahı Baaşa </div> <div class='p'> <span class="verse" id="V33">33&#160;</span>Yəhuda padşahı Asanın padşahlığının üçüncü ilində Axiya oğlu Baaşa bütün İsrail üzərində padşah oldu və Tirsada iyirmi dörd il padşahlıq etdi.   <span class="verse" id="V34">34&#160;</span>O, Rəbbin gözündə pis olan işlər etdi, Yarovamın yolu və İsrailə etdirdiyi günahı ilə getdi.   </div>