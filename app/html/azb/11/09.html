<div class='s'>Rəbbin yenə Süleymana görünməsi </div> <div class='r'>(2Saln. 7:11-22)  </div><div class='p'> <span class="verse" id="V1">1&#160;</span>Süleyman Rəbbin məbədini, padşah sarayını və tikmək istədiyi bütün şeyləri tamamlayıb qurtarandan sonra   <span class="verse" id="V2">2&#160;</span> Rəbb Giveonda göründüyü kimi ikinci dəfə ona göründü.   <span class="verse" id="V3">3&#160;</span>Rəbb Süleymana dedi: «Mən önümdə etdiyin dua və yalvarışını eşitdim. Adımı əbədilik oraya qoymaq üçün tikdiyin bu məbədi təqdis etdim. Mənim nəzərim və ürəyim daim orada olacaq.   <span class="verse" id="V4">4&#160;</span>Əgər Mənim sənə əmr etdiklərimi yerinə yetirərək atan Davud kimi ürək bütövlüyü və düzlüklə yolumla getsən, Mənim qanunlarıma və hökmlərimə əməl etsən,   <span class="verse" id="V5">5&#160;</span> sənin padşahlıq taxtını İsrail üzərində əbədi ucaldacağam. Bunu atan Davuda “İsrail taxtında sənin nəslindən bir kişi əskik olmayacaq” deyə vəd etmişdim.   <span class="verse" id="V6">6&#160;</span>Ancaq siz və övladlarınız ardımca getməkdən dönüb qarşınıza qoyduğum əmrlərimə və qaydalarıma əməl etməsəniz, gedib başqa allahlara qulluq edərək onlara səcdə etsəniz,   <span class="verse" id="V7">7&#160;</span>Mən İsrailliləri onlara verdiyim torpaqdan silib atacağam və Öz adıma təqdis etdiyim bu məbədi hüzurumdan rədd edəcəyəm. Onda İsrail barədə bütün xalqlar arasında məsəl və kinayə söyləniləcək.   <span class="verse" id="V8">8&#160;</span>Bu məbədin qalaqları elə uca olacaq ki, yanından keçən hər kəs dəhşətə gələrək deyəcək: “Nə üçün Rəbb bu torpağı və bu məbədi bu cür rədd etdi?”   <span class="verse" id="V9">9&#160;</span>Onlara deyəcəklər: “Ona görə ki bu xalq atalarını Misir torpağından çıxaran özlərinin Allahı Rəbbi tərk etdi və başqa allahlardan yapışdı, onlara səcdə və qulluq etdi. Buna görə də Rəbb bütün bu bəlanı onların üzərinə göndərdi”».   </div><div class='s'>Süleymanın Xiramla müqavilə bağlaması </div> <div class='r'>(2Saln. 8:1-2)  </div><div class='p'> <span class="verse" id="V10">10&#160;</span>Süleyman iki evi – Rəbbin məbədini və padşah sarayını iyirmi ilə tikib qurtardıqdan sonra   <span class="verse" id="V11">11&#160;</span>Sur padşahı Xirama Qalileya diyarında iyirmi şəhər verdi, çünki Xiram Süleymana onun arzusuna görə sidr, şam ağacları və qızıl göndərmişdi.   <span class="verse" id="V12">12&#160;</span>Xiram Surdan çıxdı ki, Süleymanın ona verdiyi şəhərlərə baxsın. Onlar Xiramın xoşuna gəlmədi.   <span class="verse" id="V13">13&#160;</span>O dedi: «Qardaşım, bu nə şəhərlərdir, mənə vermisən?» Onları Kavul  torpağı adlandırdı və bu günə qədər onlar belə adlanır.   <span class="verse" id="V14">14&#160;</span>Xiram padşaha yüz iyirmi talant qızıl göndərdi.   </div><div class='s'>Süleymanın tikinti işləri </div> <div class='r'>(2Saln. 8:3-18)  </div><div class='p'> <span class="verse" id="V15">15&#160;</span>Padşah Süleyman əmək mükəlləfiyyəti qoyub bu işləri gördü: Rəbbin məbədini, öz sarayını, qala yamacını, Yerusəlim divarını, Xasoru, Megiddonu və Gezeri tikdi.   <span class="verse" id="V16">16&#160;</span>Misir padşahı firon gəlib Gezeri tutmuşdu və oranı yandırmışdı. Şəhərdə yaşayan Kənanlıları qırmışdı və bu şəhəri öz qızına – Süleymanın arvadına cehiz vermişdi.   <span class="verse" id="V17">17&#160;</span>Süleyman yenidən Gezeri tikdi. O həmçinin Aşağı Bet-Xoronu,   <span class="verse" id="V18">18&#160;</span>Baalatı, ölkədəki səhralıqda olan Tadmoru,   <span class="verse" id="V19">19&#160;</span>özünün bütün anbar şəhərlərini, döyüş arabalarının olduğu şəhərləri, süvarilərin olduğu şəhərləri, Yerusəlimdə, Livanda və onun hökmranlığı altında olan bütün yerlərdə tikmək istədiyi hər şeyi tikdi.   <span class="verse" id="V20">20&#160;</span>Ölkədə İsrail övladlarından olmayan başqa xalqlar – Emorlular, Xetlilər, Perizlilər, Xivlilər və Yevuslular qalmışdı,   <span class="verse" id="V21">21&#160;</span>çünki İsraillilər onların atalarını tamamilə məhv edə bilməmişdilər. Süleyman onları mükəlləfiyyətçi qul etdi və bu indiyə qədər belədir.   <span class="verse" id="V22">22&#160;</span>İsrail övladlarını isə qul etmədi, ancaq onlar Süleymanın əsgərləri, əyanları, rəisləri və sərkərdələri, döyüş arabalarının və süvarilərinin başçıları idi.   </div><div class='p'> <span class="verse" id="V23">23&#160;</span>Süleymanın işlərinə nəzarət edən rəislər də İsraillilərdən idi. İş görən xalqa rəislik edən bu adamlar beş yüz əlli nəfər idi.   </div><div class='p'> <span class="verse" id="V24">24&#160;</span>Fironun qızı Davudun şəhərindən Süleymanın onun üçün tikdiyi evinə köçdü. Sonra Süleyman qala yamacını tikdi.   </div><div class='p'> <span class="verse" id="V25">25&#160;</span> Süleyman Rəbbə tikdiyi qurbangahın üzərində ildə üç dəfə yandırma qurbanları və ünsiyyət qurbanları gətirirdi, bununla bərabər Rəbbin önündə buxur yandırırdı. Beləcə o, məbədin işini görürdü.   </div><div class='s'>Süleymanın donanması </div> <div class='p'> <span class="verse" id="V26">26&#160;</span>Padşah Süleyman həmçinin Edom ölkəsində, Qırmızı dənizin körfəzində, Elatın yanında olan Esyon-Gever limanında donanma düzəltdi.   <span class="verse" id="V27">27&#160;</span>Xiram öz təbəəsi olan dənizə bələd gəmiçiləri Süleymanın adamları ilə birgə donanmaya göndərdi.   <span class="verse" id="V28">28&#160;</span>Onlar Ofirə gəldilər və oradan dörd yüz iyirmi talant qızıl götürüb padşah Süleymana gətirdilər.   </div>