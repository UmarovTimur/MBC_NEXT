<div class='p'> <span class="verse" id="V1">1&#160;</span>Baaşaya qarşı Xanani oğlu Yehuya Rəbbin bu sözü nazil oldu:   <span class="verse" id="V2">2&#160;</span>«Səni torpaqdan yüksəldib xalqım İsrail üzərində hökmran etdim, sən isə Yarovamın yolu ilə gedib xalqım İsrailə günah etdirərək Məni qəzəbləndirdin.   <span class="verse" id="V3">3&#160;</span>Buna görə də Baaşanı və onun nəslini Nevat oğlu Yarovamın nəsli kimi yandırıb məhv edəcəyəm.   <span class="verse" id="V4">4&#160;</span>Baaşadan şəhərdə ölənləri köpəklər, çöldə ölənləri quşlar yeyəcək».   </div><div class='p'> <span class="verse" id="V5">5&#160;</span>Baaşanın qalan işləri, etdiyi hər şey və onun hünəri barədə İsrail padşahlarının salnamələr kitabında yazılmışdır.   <span class="verse" id="V6">6&#160;</span>Baaşa ataları ilə uyudu və Tirsada basdırıldı. Onun yerinə oğlu Ela padşah oldu.   </div><div class='p'> <span class="verse" id="V7">7&#160;</span>Baaşa Rəbbin gözündə pis olan işlər edərək Yarovamın nəsli kimi əməlləri ilə Rəbbi qəzəbləndirdi. O, Yarovamın nəslini də qırdı. Buna görə də peyğəmbər Xanani oğlu Yehu vasitəsilə onun özünə və nəslinə qarşı Rəbbin sözü nazil oldu.   </div><div class='s'>İsrail padşahı Ela </div> <div class='p'> <span class="verse" id="V8">8&#160;</span>Yəhuda padşahı Asanın padşahlığının iyirmi altıncı ilində Baaşa oğlu Ela İsrail üzərində padşah oldu və Tirsada iki il padşahlıq etdi.   </div><div class='p'> <span class="verse" id="V9">9&#160;</span>Döyüş arabalarının yarısına başçılıq edən əyanı Zimri ona qəsd hazırladı. Ela Tirsada, öz saray rəisi olan Arsanın evində içib sərxoş olarkən   <span class="verse" id="V10">10&#160;</span>Zimri içəri girdi, onu vurub öldürdü və onun yerinə padşah oldu. Bu hadisə Yəhuda padşahı Asanın padşahlığının iyirmi yeddinci ilində oldu.   <span class="verse" id="V11">11&#160;</span>O, padşah olub taxtda oturan kimi Baaşanın bütün nəslini qırdı, istər onun qohumlarından, istərsə də dostlarından divar isladan heç kəsi – bir kişini də sağ buraxmadı.   <span class="verse" id="V12">12&#160;</span>Peyğəmbər Yehu vasitəsilə Baaşaya qarşı Rəbbin söylədiyi sözə görə Zimri Baaşanın bütün nəslini məhv etdi.   <span class="verse" id="V13">13&#160;</span>Çünki Baaşa və oğlu Ela öz bütləri ilə etdikləri və İsrailə etdirdikləri bütün günahlara görə İsrailin Allahı Rəbbi qəzəbləndirmişdilər.   </div><div class='p'> <span class="verse" id="V14">14&#160;</span>Elanın qalan işləri və onun etdiyi hər şey barədə İsrail padşahlarının salnamələr kitabında yazılmışdır.   </div><div class='s'>İsrail padşahı Zimri </div> <div class='p'> <span class="verse" id="V15">15&#160;</span>Yəhuda padşahı Asanın padşahlığının iyirmi yeddinci ilində Zimri Tirsada yeddi gün padşahlıq etdi. O vaxt xalq Filiştlilərə məxsus olan Gibbetona qarşı qurulmuş ordugahda qalırdı.   <span class="verse" id="V16">16&#160;</span>Zimrinin padşaha qəsd hazırladığını və onu öldürdüyünü ordugahda olan xalq eşitdi. O gün bütün İsraillilər ordu başçısı Omrini ordugahda İsrail üzərində padşah etdilər.   <span class="verse" id="V17">17&#160;</span>Omri bütün İsraillilərlə birgə Gibbetondan gəlib Tirsanı mühasirəyə aldı.   <span class="verse" id="V18">18&#160;</span>Zimri şəhərin alınacağını görəndə padşah sarayının qalasına girdi və padşah sarayını odladı, özü də həlak oldu.   <span class="verse" id="V19">19&#160;</span>Ona görə ki günah edərək Rəbbin gözündə pis olan işlər etmişdi: Yarovamın yolu və günahı ilə gedib İsrailə günah etdirmişdi.   <span class="verse" id="V20">20&#160;</span>Zimrinin qalan işləri və onun hazırladığı qəsd barədə İsrail padşahlarının salnamələr kitabında yazılmışdır.   </div><div class='p'> <span class="verse" id="V21">21&#160;</span>O vaxt İsrail xalqı iki hissəyə bölündü: xalqın yarısı Ginat oğlu Tivnini padşah etmək üçün onun dalınca, yarısı isə Omrinin dalınca getdi.   <span class="verse" id="V22">22&#160;</span>Omrinin dalınca gedən xalq Ginat oğlu Tivninin dalınca gedən xalqa üstün gəldi. Beləliklə, Tivni öldü və Omri padşah oldu.   </div><div class='s'>İsrail padşahı Omri </div> <div class='p'> <span class="verse" id="V23">23&#160;</span>Yəhuda padşahı Asanın padşahlığının otuz birinci ilində Omri İsrail üzərində padşah oldu və on iki il padşahlıq etdi. Tirsada altı il padşahlıq etdi.   <span class="verse" id="V24">24&#160;</span>O, Samariya dağını Samardan iki talant gümüşə satın aldı və dağın üstündə şəhər tikib, adını dağın sahibi Samarın adına görə Samariya qoydu.   <span class="verse" id="V25">25&#160;</span>Omri Rəbbin gözündə pis olan işlər etdi və özündən əvvəl olanların hamısından çox pislik etdi.   <span class="verse" id="V26">26&#160;</span>O, Nevat oğlu Yarovamın yolu və onun İsrailə etdirdiyi günahlarla gedib İsrailin Allahı Rəbbi öz bütləri ilə qəzəbləndirdi.   </div><div class='p'> <span class="verse" id="V27">27&#160;</span>Omrinin etdiyi qalan işlər və göstərdiyi hünər barədə İsrail padşahlarının salnamələr kitabında yazılmışdır.   <span class="verse" id="V28">28&#160;</span>Omri ataları ilə uyudu və Samariyada basdırıldı. Onun yerinə oğlu Axav padşah oldu.   </div><div class='s'>İsrail padşahı Axav </div> <div class='p'> <span class="verse" id="V29">29&#160;</span>Yəhuda padşahı Asanın padşahlığının otuz səkkizinci ilində Omri oğlu Axav İsrail üzərində padşah oldu. O, Samariyada iyirmi iki il padşahlıq etdi.   <span class="verse" id="V30">30&#160;</span>Omri oğlu Axav özündən əvvəl olanların hamısından çox Rəbbin gözündə pis olan işlər etdi.   <span class="verse" id="V31">31&#160;</span>Nevat oğlu Yarovamın günahları ilə getmək ona az gəlirdi, üstəlik Sidonluların padşahı Etbaalın qızı İzeveli də arvad alıb Baala qulluq və səcdə etdi.   <span class="verse" id="V32">32&#160;</span>O, Samariyada tikdiyi Baal məbədində Baal üçün qurbangah qurdu.   <span class="verse" id="V33">33&#160;</span>Aşera bütü də düzəltdi. Axav özündən əvvəl olan bütün İsrail padşahlarından çox pislik edərək İsrailin Allahı Rəbbi qəzəbləndirdi.   </div><div class='p'> <span class="verse" id="V34">34&#160;</span> Onun dövründə Bet-Elli Xiel Yerixonu tikdi. Nun oğlu Yeşua vasitəsilə Rəbbin söylədiyi sözə görə o, ilk oğlu Aviramın həyatı bahasına şəhərin bünövrəsini tikdi və kiçik oğlu Sequvun həyatı bahasına qapılarını qoydu.   </div>