<div class='p'> <span class="verse" id="V1">1&#160;</span>Mən sizi kədərləndirməmək üçün qərara aldım ki, yenə yanınıza gəlməyim.   <span class="verse" id="V2">2&#160;</span>Çünki sizi kədərləndirsəm, kədərləndirdiyim sizlərdən başqa məni kim şadlandıracaq?   <span class="verse" id="V3">3&#160;</span>Bunu yazmışdım ki, gəldiyim zaman məni sevindirəsi insanlar kədərləndirməsin. Hamınıza inanıram ki, mənim sevincim hər birinizin sevincidir.   <span class="verse" id="V4">4&#160;</span>Kədərləndirmək üçün deyil, sizə bəslədiyim hədsiz məhəbbəti dərk edəsiniz deyə sizə böyük əziyyət, ürək ağrısı və göz yaşları içində yazdım.   </div><div class='s'>Günahkarı bağışlamaq </div> <div class='p'> <span class="verse" id="V5">5&#160;</span>Əgər kimsə kədər gətiribsə, şişirtmədən deyim ki, mənə deyil, haradasa hamınıza kədər gətirib.   <span class="verse" id="V6">6&#160;</span>Beləsinə ictimaiyyətin verdiyi bu cəza bəsdir.   <span class="verse" id="V7">7&#160;</span>Hədsiz kədərə qərq olmasın deyə yaxşı olar ki, o insanı indi bağışlayasınız və təsəlli verəsiniz.   <span class="verse" id="V8">8&#160;</span>Buna görə sizdən xahiş edirəm ki, yenidən ona məhəbbət göstərin.   <span class="verse" id="V9">9&#160;</span>Bunu da sizə yazdım ki, hər vəziyyətdə sizin itaətli olmağınızı yoxlayım.   <span class="verse" id="V10">10&#160;</span>Kimi bağışlasanız, mən də bağışlayaram. Əgər mən bir şeyi bağışlamışamsa, Məsihin hüzurunda sizin xeyriniz üçün bağışlamışam ki,   <span class="verse" id="V11">11&#160;</span>Şeytan bizdən mənfəət qazanmasın. Çünki onun niyyətlərindən xəbərsiz deyilik.   </div><div class='s'>Yeni Əhdin xidmətçiləri </div> <div class='p'> <span class="verse" id="V12">12&#160;</span>Məsihin Müjdəsini yaymaq məqsədi ilə Troasa gələndə Rəbdən mənim üçün bir qapı açıldı.   <span class="verse" id="V13">13&#160;</span>Amma qardaşım Titi orada tapmayanda ürəyim narahat oldu. Ona görə oradakılarla xudahafizləşib Makedoniyaya gəldim.   </div><div class='p'> <span class="verse" id="V14">14&#160;</span>Bizi həmişə Məsihin zəfər təntənəsində addımladan, Onu tanımaqdan yaranan ətri bizim vasitəmizlə hər tərəfə yayan Allaha şükür olsun!   <span class="verse" id="V15">15&#160;</span>Çünki biz həm xilas, həm də həlak olanlar arasında Allaha xoş olan Məsih ətriyik.   <span class="verse" id="V16">16&#160;</span>Həlak olanlar üçün ölümə aparan ölüm qoxusu, xilas olanlar üçünsə həyata aparan həyat ətriyik. Belə bir iş üçün kim yararlıdır?   <span class="verse" id="V17">17&#160;</span>Axı biz çoxları kimi Allah kəlamının alverçiləri deyilik; əksinə, Allah tərəfindən göndərilib Allahın hüzurunda, Məsihdə olaraq səmimi qəlbdən danışırıq.   </div>