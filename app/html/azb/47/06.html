<div class='p'> <span class="verse" id="V1">1&#160;</span>Buna görə Allahla birgə işləyən bizlər rica edirik ki, Onun lütfünü boş yerə qəbul etməyəsiniz.   <span class="verse" id="V2">2&#160;</span>Çünki O deyir:  </div><div class='q'>«Münasib vaxtda səni eşitdim,  </div><div class='q'>Xilas günü sənə kömək etdim».  </div><div class='m'>Budur, indi münasib vaxt, budur, indi xilas günü.   </div><div class='s'>Paul dara düşəndə </div> <div class='p'> <span class="verse" id="V3">3&#160;</span>Xidmətimiz etibardan düşməsin deyə heç kimi büdrədən bir şey etmirik.   <span class="verse" id="V4">4&#160;</span>Əksinə, Allahın xidmətçisi olaraq hər şeydə özümüz barədə zəmanət veririk; hədsiz dözümdə, əziyyətlərdə, ehtiyaclarda, sıxıntılarda,   <span class="verse" id="V5">5&#160;</span>döyüləndə, həbslərdə, qarışıqlıqlarda, zəhmətdə, yuxusuz qalanda, aclıqlarda,   <span class="verse" id="V6">6&#160;</span>pak yaşayanda, bilikdə, səbirdə, xeyirxahlıqda, Müqəddəs Ruhda, riyasız məhəbbətdə,   <span class="verse" id="V7">7&#160;</span>həqiqəti elan edəndə, Allahın qüvvəsində, həm sağ, həm də sol əllərimizdə salehlik silahları ilə,   <span class="verse" id="V8">8&#160;</span>gah ucalıb gah alçalaraq təhqir olunanda, təriflənəndə özümüz özümüzə zamin dururuq. Bizi yalançı sayırlar, amma biz doğruçuyuq.   <span class="verse" id="V9">9&#160;</span>Sanki naməlumuq, amma tanınırıq. Elə bil ölümün ağzındayıq, amma hələ yaşayırıq. Elə bil cəza çəkirik, amma öldürülmürük.   <span class="verse" id="V10">10&#160;</span>Sanki kədər içindəyik, əslində həmişə sevinirik. Yoxsul sayılırıq, amma çoxlarını varlandırırıq. Elə bil heç nəyimiz yoxdur, amma hər şeyə sahibik.   </div><div class='p'> <span class="verse" id="V11">11&#160;</span>Ey Korinflilər, sizinlə açıq danışırıq, sizə ürəyimizi açmışıq.   <span class="verse" id="V12">12&#160;</span>Bizimlə yaxın münasibətinizə mane olan biz deyilik, bu maneə sizin daxili hisslərinizdədir.   <span class="verse" id="V13">13&#160;</span>Buna cavab olaraq, sizə övladlarım kimi deyirəm: siz də ürəyinizi açın.   </div><div class='s'>Allahın məbədi </div> <div class='p'> <span class="verse" id="V14">14&#160;</span>İmansızlarla eyni boyunduruğa girməyin. Çünki salehliklə qanunsuzluğun nə şərikliyi var? İşıqla qaranlığın ortaq nəyi var?   <span class="verse" id="V15">15&#160;</span>Məsihlə Belialın nə uyğunluğu var? Yaxud imanlı ilə imansızın ümumi nəyi var?   <span class="verse" id="V16">16&#160;</span>Allahın məbədi ilə bütlərin sazişi ola bilərmi? Çünki biz var olan Allahın məbədiyik. Belə ki Allah demişdi:  </div><div class='q'>«Mən aralarında yaşayıb-dolanacağam,  </div><div class='q'>Onların Allahı olacağam,  </div><div class='q'>Onlar da Mənim xalqım olacaq».   </div><div class='q'> <span class="verse" id="V17">17&#160;</span>Ona görə «aralarından çıxıb ayrılın»  </div><div class='q'>Rəbb belə deyir,  </div><div class='q'>«Murdar şeylərə toxunmayın»;  </div><div class='q'>«Mən də sizi qəbul edəcəyəm».   </div><div class='q'> <span class="verse" id="V18">18&#160;</span>«Mən sizə Ata olacağam,  </div><div class='q'>Siz də Mənə oğullar və qızlar olacaqsınız»  </div><div class='q'>Külli-İxtiyar Rəbb belə deyir.   </div>