<div class='s'>Tövsiyə və salamlar </div> <div class='p'> <span class="verse" id="V1">1&#160;</span>Bu, yanınıza üçüncü gəlişim olacaq. «Hər iddia iki yaxud üç şahidin sözü ilə təsdiq edilsin».   <span class="verse" id="V2">2&#160;</span>İkinci dəfə yanınızda olanda keçmişdə günah işlədənlərə xəbər verdiyim kimi indi uzaqda olanda da onların və başqalarının hamısına xəbərdarlıq edirəm ki, yenə yanınıza gələndə onların heç birini cəzasız qoymayacağam.   <span class="verse" id="V3">3&#160;</span>Məsihin mənim vasitəmlə danışdığına dair istədiyiniz sübut budur. Məsih aranızda zəifliklə deyil, qüdrətlə fəaliyyət göstərir.   <span class="verse" id="V4">4&#160;</span>Çünki O, zəiflik içində çarmıxa çəkildiyi halda Allahın qüdrəti ilə yaşayır. Biz də Onda zəifik, amma sizin xeyriniz üçün Onunla bərabər Allahın qüdrəti ilə yaşayacağıq.   </div><div class='p'> <span class="verse" id="V5">5&#160;</span>Özünüzü yoxlayın və iman yolunda olub-olmadığınızı bilmək üçün sınaqdan keçirin. İsa Məsihin daxilinizdə olduğunu başa düşmürsünüzmü? Yoxsa sınaqdan keçmirsiniz?   <span class="verse" id="V6">6&#160;</span>Ümidvaram, bizim sınaqdan keçdiyimizi başa düşəcəksiniz.   <span class="verse" id="V7">7&#160;</span>Allaha dua edirik ki, pis iş görməyəsiniz; bu bizim sınaqdan keçməyimizi göstərmək üçün deyil, sınaqdan keçməyənlər kimi olsaq da, sizin yaxşılıq etməniz üçündür.   <span class="verse" id="V8">8&#160;</span>Çünki həqiqətə qarşı heç nə edə bilmərik, nə etsək, həqiqət uğrunda edirik.   <span class="verse" id="V9">9&#160;</span>Biz zəif, sizsə güclü olanda sevinirik. Bərpa olmanız üçün dua edirik.   <span class="verse" id="V10">10&#160;</span>Bunları sizə uzaqdan yazıram ki, yanınızda olanda Rəbbin yıxmaq üçün deyil, inkişaf etdirmək üçün mənə verdiyi səlahiyyəti sərt şəkildə istifadə etməyə məcbur olmayım.   </div><div class='p'> <span class="verse" id="V11">11&#160;</span>Nəhayət, ey qardaşlar, sevinin. Bərpa olunun, təsəlli tapın, həmfikir olun, sülh içində ömür sürün. Məhəbbət və sülh qaynağı olan Allah sizinlə olacaq.   <span class="verse" id="V12">12&#160;</span>Bir-birinizi müqəddəs öpüşlə salamlayın. Bütün müqəddəslər sizə salam göndərir.   <span class="verse" id="V13">13&#160;</span>Rəbb İsa Məsihin lütfü, Allahın məhəbbəti və Müqəddəs Ruhun şərikliyi hamınıza yar olsun!   </div>