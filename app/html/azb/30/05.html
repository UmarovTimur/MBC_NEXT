<div class='s'>İsrail üçün mərsiyə </div> <div class='p'> <span class="verse" id="V1">1&#160;</span>Ey İsrail nəsli, sizin barənizdə mərsiyə kimi oxuduğum bu sözləri dinləyin!   </div><div class='q'> <span class="verse" id="V2">2&#160;</span>“İsrail zorlanmış bir qız kimi yıxılıb,  </div><div class='q'>Bir daha qalxmayacaq.  </div><div class='q'>Öz torpağı üstə atılıb,  </div><div class='q'>Onu qaldıran yoxdur”.   </div><div class='b'> &#160; </div> <div class='q'> <span class="verse" id="V3">3&#160;</span>Çünki Xudavənd Rəbb belə deyir:  </div><div class='q'>“Bir şəhərdən min nəfər döyüşə çıxsa,  </div><div class='q'>Yüz nəfəri sağ qalacaq,  </div><div class='q'>Yüz adam döyüşə çıxsa,  </div><div class='q'>İsrail nəslindən on nəfər sağ qalacaq”.   </div><div class='s'>İsrail bəladan necə qurtara bilər </div> <div class='q'> <span class="verse" id="V4">4&#160;</span>Rəbb İsrail nəslinə belə deyir:  </div><div class='q'>“Mənə tərəf dönün ki, sağ qalasınız!   </div><div class='q'> <span class="verse" id="V5">5&#160;</span>Bet-Elə dönməyin,  </div><div class='q'>Qilqala getməyin,  </div><div class='q'>Beer-Şevaya keçməyin,  </div><div class='q'>Çünki sürgün olunmaq hökmən Qilqala gəlir,  </div><div class='q'>Bet-El bir heçə dönəcək”.   </div><div class='q'> <span class="verse" id="V6">6&#160;</span>Rəbbə tərəf dönün ki, sağ qalasınız!  </div><div class='q'>Yoxsa O, Yusif nəslini od kimi yandırıb-yaxacaq,  </div><div class='q'>Bet-Eldəki odu söndürən olmayacaq.   </div><div class='b'> &#160; </div> <div class='q'> <span class="verse" id="V7">7&#160;</span>Ey ədaləti çevirib acı yovşan edənlər,  </div><div class='q'>Ey salehliyi yerə vurub tapdalayanlar!   </div><div class='q'> <span class="verse" id="V8">8&#160;</span> Odur Ülkər və Orion bürclərini yaradan,  </div><div class='q'>Qaranlığı aydın səhərə çevirən,  </div><div class='q'>Gündüzü gecə edib qaraldan,  </div><div class='q'>Dəniz sularını götürüb yer üzünə tökən –  </div><div class='q'>Onun adı Rəbdir.   </div><div class='q'> <span class="verse" id="V9">9&#160;</span>Güclüləri ildırım kimi məhv edər,  </div><div class='q'>Qalalarını viran edər.   </div><div class='b'> &#160; </div> <div class='q'> <span class="verse" id="V10">10&#160;</span>Siz isə haqsızlığa etirazını bildirənlərə,  </div><div class='q'>Düz danışanlara nifrət edirsiniz.   </div><div class='q'> <span class="verse" id="V11">11&#160;</span>Kasıbı ayaq altına saldığınıza görə,  </div><div class='q'>Ondan taxıl qopardığınıza görə  </div><div class='q'>Yonulmuş daşdan evlər tikib  </div><div class='q'>Onların içində yaşamayacaqsınız.  </div><div class='q'>Gözəl üzümlüklər salıb  </div><div class='q'>Onların şərabını içməyəcəksiniz.   </div><div class='q'> <span class="verse" id="V12">12&#160;</span>Çünki cinayətlərinizin çox,  </div><div class='q'>Günahlarınızın ağır olduğunu bilirəm.  </div><div class='q'>Ey salehi incidənlər, rüşvət alanlar,  </div><div class='q'>Möhtacların haqqını tapdalayanlar!   </div><div class='q'> <span class="verse" id="V13">13&#160;</span>Bu zəmanə o qədər pisdir ki,  </div><div class='q'>Ağlı başında olan susur.   </div><div class='b'> &#160; </div> <div class='q'> <span class="verse" id="V14">14&#160;</span>Pislikdən yaxşılığa dönün ki, sağ qalasınız!  </div><div class='q'>Beləcə iddia etdiyiniz kimi  </div><div class='q'>Ordular Allahı Rəbb,  </div><div class='q'>Həqiqətən, sizə yar olacaq.   </div><div class='q'> <span class="verse" id="V15">15&#160;</span>Pisliyə nifrət edin,  </div><div class='q'>Yaxşılığı sevin,  </div><div class='q'>Məhkəmədə ədalətə üstünlük verin.  </div><div class='q'>Bəlkə Ordular Allahı Rəbb  </div><div class='q'>Qalan Yusif övladlarına lütf edər.   </div><div class='s'>İsrail üçün fəğan </div> <div class='q'> <span class="verse" id="V16">16&#160;</span>Ordular Allahı Xudavənd Rəbb belə deyir:  </div><div class='q'>“Bütün meydanlardan fəğan qopacaq,  </div><div class='q'>Bütün küçələrdə ah-zar edəcəklər.  </div><div class='q'>Fəğan edən mərsiyə oxuyanlarla  </div><div class='q'>Kəndlilər yas tutmağa çağırılacaqlar.   </div><div class='b'> &#160; </div> <div class='q'> <span class="verse" id="V17">17&#160;</span>Bütün üzüm bağlarından da fəğan qopacaq,  </div><div class='q'>Çünki aranızdan Mən keçəcəyəm” Rəbb belə deyir.   </div><div class='s'>İsrailin saxta inamının aqibəti </div> <div class='q'> <span class="verse" id="V18">18&#160;</span>Vay halınıza, ey Rəbbin gününün həsrətini çəkənlər!  </div><div class='q'>Rəbbin günü siz nə əldə edəcəksiniz?  </div><div class='q'>İşıq yox, qaranlıq.   </div><div class='q'> <span class="verse" id="V19">19&#160;</span>Şirdən qaçan adamın qarşısına ayı necə çıxarsa  </div><div class='q'>Yaxud evə gəlib əlini divara dayayanı ilan necə çalarsa,   </div><div class='q'> <span class="verse" id="V20">20&#160;</span>Rəbbin günü də eləcə işıq yox, qaranlıq olmayacaqmı?  </div><div class='q'>O, zülmətdir, onda nur yoxdur.   </div><div class='b'> &#160; </div> <div class='q'> <span class="verse" id="V21">21&#160;</span> Rəbb belə deyir:  </div><div class='q'>“Bayramlarınıza nifrət edirəm,  </div><div class='q'>Xor baxıram,  </div><div class='q'>Təntənəli toplantılarınızdan iyrənirəm.   </div><div class='q'> <span class="verse" id="V22">22&#160;</span>Mənə yandırma qurbanlarınızı,  </div><div class='q'>Taxıl təqdimlərinizi gətirsəniz də, razı qalmayacağam.  </div><div class='q'>Mənə kökəldilmiş heyvanlarınızdan  </div><div class='q'>Ünsiyyət qurbanı təqdim etsəniz də,  </div><div class='q'>Onlara nəzər salmayacağam.   </div><div class='q'> <span class="verse" id="V23">23&#160;</span>Gurultulu ilahilərinizi Məndən uzaq edin!  </div><div class='q'>Çənglərinizin səsinə qulaq asmayacağam.   </div><div class='q'> <span class="verse" id="V24">24&#160;</span>Lakin qoy ədalət sular kimi tökülsün,  </div><div class='q'>Salehlik davamlı sel kimi axsın!   </div><div class='b'> &#160; </div> <div class='q'> <span class="verse" id="V25">25&#160;</span> Ey İsrail nəsli,  </div><div class='q'>Qırx il çöldə olanda Mənə qurban və təqdimlər gətirmişdinizmi?   </div><div class='q'> <span class="verse" id="V26">26&#160;</span>Öz düzəltdiyiniz saxta Sakkut padşahınızı,  </div><div class='q'>Kiyun bütlərinizi, ulduz allahlarınızı gəzdirmişdinizmi?   </div><div class='q'> <span class="verse" id="V27">27&#160;</span>Elə buna görə də sizi  </div><div class='q'>Dəməşqin o tayına sürgünə aparacağam” Rəbb belə deyir.  </div><div class='q'>Onun adı Ordular Allahıdır.   </div>