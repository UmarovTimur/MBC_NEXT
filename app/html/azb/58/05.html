<div class='p'> <span class="verse" id="V1">1&#160;</span>İnsanlar arasından seçilən hər baş kahin günahlardan ötrü təqdim və qurbanlar vermək, Allahla bağlı olan işlərdə insanları təmsil etmək üçün təyin edilir.   <span class="verse" id="V2">2&#160;</span>Cahillərlə və yolunu azmışlarla həlim davrana bilir, çünki özü də zəifliyə məruzdur.   <span class="verse" id="V3">3&#160;</span>Buna görə o, xalqın günahları üçün olduğu kimi öz günahları üçün də qurbanlar təqdim etməlidir.   <span class="verse" id="V4">4&#160;</span>Heç kəs bu şərəfə öz-özünə nail olmur, ancaq Harun kimi Allah tərəfindən çağırılanda nail olur.   </div><div class='p'> <span class="verse" id="V5">5&#160;</span>Eləcə də Məsih də Baş Kahin olmaq üçün Öz-Özünü izzətləndirmədi, Ona  </div><div class='q'>«Sən Mənim Oğlumsan,  </div><div class='q'>Mən bu gün Sənə Ata oldum»  </div><div class='m'>deyən Allah Onu izzətləndirdi.   <span class="verse" id="V6">6&#160;</span>Digər yerdə isə O belə deyir:  </div><div class='q'>«Sən Melkisedeq vəzifəli əbədi bir Kahinsən».   </div><div class='p'> <span class="verse" id="V7">7&#160;</span>Məsih yer üzündə cisimdə olduğu günlərdə Onu ölümdən qurtarmağa qadir olan Allaha böyük fəryad və göz yaşları ilə dua edib yalvardı və möminliyinə görə eşidildi.   <span class="verse" id="V8">8&#160;</span>O, Oğul olduğu halda çəkdiyi əzablarla itaətli olmağı öyrəndi.   <span class="verse" id="V9">9&#160;</span>Kamilliyə çatandan sonra Ona itaət edənlərin hamısı üçün əbədi xilas qaynağı oldu   <span class="verse" id="V10">10&#160;</span>və Allah tərəfindən Melkisedeq vəzifəli Baş Kahin təyin edildi.   </div><div class='s'>Kamilliyə doğru irəliləyək </div> <div class='p'> <span class="verse" id="V11">11&#160;</span>Bu mövzuda deyiləsi sözümüz çoxdur, amma bunları izah etmək çətindir. Çünki sizin qulağınız ağır eşidir.   <span class="verse" id="V12">12&#160;</span>Siz artıq müəllim olmalı idiniz; amma kimsənin sizə təkrarən Allahın kəlamının ibtidai təlimlərini öyrətməsinə hələ də möhtacsınız. Siz bərk yeməyə yox, südə möhtac olmusunuz.   <span class="verse" id="V13">13&#160;</span>Südlə bəslənən hər kəs körpə olduğu üçün salehlik barəsində olan kəlamda təcrübəsizdir.   <span class="verse" id="V14">14&#160;</span>Bərk yemək isə yetkinlər, yəni duyğularını xeyirlə şəri ayırd etməkdən ötrü həssas edənlər üçündür.   </div>