<div class='s'>Kahin Melkisedeq </div> <div class='p'> <span class="verse" id="V1">1&#160;</span>Bu Melkisedeq Salem padşahı və Allah-Taalanın kahini idi. Padşahları məğlub edib geri qayıdan İbrahimin pişvazına çıxdı və ona xeyir-dua verdi.   <span class="verse" id="V2">2&#160;</span>İbrahim də ona hər şeyin onda bir hissəsini verdi. Melkisedeq ən əvvəl öz adının mənasına görə salehlik padşahıdır, sonra isə Salem padşahı, yəni sülh padşahıdır.   <span class="verse" id="V3">3&#160;</span>O, atasız, anasız olub nəsil şəcərəsi yoxdur. Nə günlərinin başlanğıcı, nə də həyatının sonu var. Lakin Allahın Oğluna bənzədilmiş əbədi kahin olaraq qalır.   </div><div class='p'> <span class="verse" id="V4">4&#160;</span>Baxın bu adam necə böyükdür ki, ulu babamız İbrahim belə, qənimətlərinin onda bir hissəsini ona verdi.   <span class="verse" id="V5">5&#160;</span>Levi oğullarından kahinlik vəzifəsini alanlar, Qanuna görə xalqdan, yəni İbrahim nəslindən olduqları halda, öz qardaşlarından onda bir hissəni almaq əmrinə malikdirlər.   <span class="verse" id="V6">6&#160;</span>Amma onların nəslindən olmayan Melkisedeq İbrahimdən onda bir hissəni aldı və vədlərə malik olana xeyir-dua verdi.   <span class="verse" id="V7">7&#160;</span>Şübhəsiz ki, böyük özündən kiçiyə xeyir-dua verər.   <span class="verse" id="V8">8&#160;</span>Burada onda bir hissəni ölümlü insanlar alır, orada isə yaşadığına dair şəhadətə malik olan bir nəfər alır.   <span class="verse" id="V9">9&#160;</span>Demək olar ki, onda bir hissəni alan Levi də İbrahim vasitəsilə onda bir hissəni vermişdi.   <span class="verse" id="V10">10&#160;</span>Çünki Melkisedeq İbrahimin pişvazına çıxanda Levi hələ əcdadının belində idi.   </div><div class='s'>Yeni kahinlik nizamı </div> <div class='p'> <span class="verse" id="V11">11&#160;</span>Beləliklə, əgər kamillik Levililərin kahinliyi vasitəsilə əldə edilsəydi – çünki xalq bu kahinliyə əsasən Qanunu alıb – Harun vəzifəli deyil, Melkisedeq vəzifəli başqa bir kahinin təyin edilməsi barədə danışmağa daha nə ehtiyac vardı?   <span class="verse" id="V12">12&#160;</span>Çünki kahinlik dəyişiləndə Qanunun da dəyişilməsinə ehtiyac var.   <span class="verse" id="V13">13&#160;</span>Haqqında bu sözlər deyilən Adam başqa bir qəbiləyə mənsubdur və bu qəbilədən heç kəs qurbangahda xidmət etməmişdir.   <span class="verse" id="V14">14&#160;</span>Axı Rəbbimizin Yəhuda qəbiləsindən törəməsi məlumdur. Musa bu qəbilə barəsində kahinlərə aid bir söz deməmişdi.   <span class="verse" id="V15">15&#160;</span>Melkisedeqə bənzər başqa bir Kahinin təyin edilməsi bunu daha da aydın göstərir.   <span class="verse" id="V16">16&#160;</span>O, Qanunun cismani kahinlik əmrinə görə deyil, tükənməz həyat qüdrətinə görə Kahin oldu.   <span class="verse" id="V17">17&#160;</span>Çünki  </div><div class='q'>«Sən Melkisedeq vəzifəli əbədi bir Kahinsən»  </div><div class='m'>deyə şəhadət olunur.   <span class="verse" id="V18">18&#160;</span>Bundan əvvəlki əmr zəif və yararsız olduğuna görə ləğv olunur.   <span class="verse" id="V19">19&#160;</span>Çünki Qanun heç bir şeyi kamilləşdirməyib. Bunun yerinə bizi Allaha yaxınlaşdıran daha gözəl ümid verilir.   </div><div class='p'> <span class="verse" id="V20">20&#160;</span>Bu kahinlik isə andsız olmadı. O biri kahinlər andsız kahin oldu.   <span class="verse" id="V21">21&#160;</span>Lakin İsa Ona  </div><div class='q'>«Rəbb and içdi, qərarını dəyişməz:  </div><div class='q'>“Sən əbədi bir Kahinsən”»  </div><div class='m'>deyən Allah vasitəsilə andla kahin oldu.   <span class="verse" id="V22">22&#160;</span>Buna görə İsa daha yaxşı Əhdin zəmanətçisi oldu.   </div><div class='p'> <span class="verse" id="V23">23&#160;</span>Bununla belə, həmin kahinlərin sayı çox idi, çünki ölüm onların vəzifədə qalmasına mane olurdu.   <span class="verse" id="V24">24&#160;</span>Lakin İsa əbədi yaşadığı üçün daimi kahinliyə malikdir.   <span class="verse" id="V25">25&#160;</span>Buna görə O Özü vasitəsilə Allaha yaxınlaşanları tam xilas etməyə qadirdir. Çünki O onlar üçün vəsatətçilik etməkdən ötrü həmişə yaşayır.   </div><div class='s'>Yeni Əhdin Baş Kahini </div> <div class='p'> <span class="verse" id="V26">26&#160;</span>Həqiqətən, bizə belə bir Baş Kahinin olması münasibdir ki, O, müqəddəs, günahsız, ləkəsiz, günahkarlardan ayrılmış, göylərdən daha ucalara qaldırılmış olsun.   <span class="verse" id="V27">27&#160;</span>O başqa baş kahinlər kimi əvvəlcə öz günahları, sonra da xalqın günahları üçün hər gün qurban təqdim etmək məcburiyyətində deyil. Çünki Özünü qurban verməklə bunu birdəfəlik etdi.   <span class="verse" id="V28">28&#160;</span>Qanun zəiflikləri olan insanları baş kahin təyin edir. Lakin Qanundan sonra verilmiş and sözü əbədi olaraq kamilləşdirilmiş Oğulu təyin etdi.   </div>