<div class='s'>Allahın rahatlıq diyarı </div> <div class='p'> <span class="verse" id="V1">1&#160;</span>Beləliklə, Allahın rahatlıq diyarına girmək vədi hələ də qüvvədə olarkən hər birinizin bundan məhrum olmasından qorxaq.   <span class="verse" id="V2">2&#160;</span>Çünki Misirdən çıxanlar kimi biz də Müjdə aldıq. Amma onların eşitdiyi kəlam onlara xeyir gətirmədi, çünki bu kəlama qulaq asanların imanına şərik olmadılar.   <span class="verse" id="V3">3&#160;</span>Biz iman etmişlərsə rahatlıq diyarına girməkdəyik, necə ki Allah demişdir:  </div><div class='q'>«Buna görə qəzəblənib and içmişəm:  </div><div class='q'>“Onlar Mənim rahatlıq diyarıma girməyəcəklər”».  </div><div class='m'>Halbuki Onun işləri dünya yaranandan bəri tamamlanmışdır.   <span class="verse" id="V4">4&#160;</span>Çünki bir yerdə yeddinci gün barəsində belə deyib: «Allah bütün gördüyü işlərdən ayrılıb yeddinci gün istirahət etdi».   <span class="verse" id="V5">5&#160;</span>Bu barədə yenə deyib: «Onlar Mənim rahatlıq diyarıma girməyəcəklər».   </div><div class='p'> <span class="verse" id="V6">6&#160;</span>Beləliklə, bəzilərinə o rahatlıq diyarına girmək üçün, şübhəsiz ki, imkan qalır. Lakin Müjdəni əvvəlcədən eşidənlər itaətsizliyə görə ora girə bilmədilər.   <span class="verse" id="V7">7&#160;</span>Bu səbəbə görə Allah xeyli vaxt keçəndən sonra Davud vasitəsilə «bu gün» deyərək təkrar müəyyən bir gün təyin edir, necə ki əvvəlcə deyilmişdir:  </div><div class='q'>«Bu gün əgər Onun səsini eşitsəniz,  </div><div class='q'>Qoy ürəkləriniz inadkar olmasın».   </div><div class='m'> <span class="verse" id="V8">8&#160;</span>Çünki Yeşua onlara rahatlıq diyarı versəydi, Allah bundan sonra başqa bir gün barəsində danışmazdı.   <span class="verse" id="V9">9&#160;</span>Beləcə Allahın xalqı üçün hələ də bir istirahət qalır.   <span class="verse" id="V10">10&#160;</span>Allah Öz işlərini qurtarıb Şənbə günü istirahət etdiyi kimi Onun rahatlıq diyarına girən də öz işlərini qurtarıb istirahət etdi.   <span class="verse" id="V11">11&#160;</span>Buna görə də bu rahatlıq diyarına girməyə çalışaq ki, heç kəs eyni itaətsizlik nümunəsinə əməl edib yıxılmasın.   </div><div class='p'> <span class="verse" id="V12">12&#160;</span>Allahın kəlamı canlı və təsirlidir, hər ikiağızlı qılıncdan da itidir, canla ruhu, oynaqlarla iliyi bir-birindən ayıraraq keçir, ürəyin fikir və niyyətlərini ayırd edir.   <span class="verse" id="V13">13&#160;</span>Allahdan gizli heç nə yoxdur. Lakin Onun gözləri qarşısında hər şey çılpaq və açıq-aşkardır. Biz Ona hesabat verəcəyik.   </div><div class='s'>İsa Məsih bizim Baş Kahinimizdir </div> <div class='p'> <span class="verse" id="V14">14&#160;</span>Beləliklə, Allahın Oğlu İsa göylərdən keçən böyük Baş Kahinimiz olduğuna görə əqidəmizi möhkəm tutaq.   <span class="verse" id="V15">15&#160;</span>Çünki bizim Baş Kahinimiz belə deyil ki, zəifliklərimizdə bizim halımıza acıya bilməsin. Əksinə, hər cəhətdən bizim kimi sınağa çəkilmiş, lakin günah etməmişdir.   <span class="verse" id="V16">16&#160;</span>Buna görə də lütfkar Allahın taxtına cəsarətlə yaxınlaşaq ki, vaxtında köməyə nail olmaq üçün mərhəmət alıb lütf tapaq.   </div>