<div class='s'>Diqqətli olaq </div> <div class='p'> <span class="verse" id="V1">1&#160;</span>Buna görə də biz eşitdiklərimizə daha da diqqətli olmalıyıq ki, axın bizi aparmasın.   <span class="verse" id="V2">2&#160;</span>Çünki mələklər vasitəsilə bəyan edilən söz qüvvəyə mindi, hər cür təqsir və itaətsizliyə haqlı cəza verildisə,   <span class="verse" id="V3">3&#160;</span>bu cür böyük xilasa məhəl qoymasaq, biz necə qurtula bilərik? Bu xilas əvvəlcə Rəbb tərəfindən bildirildi və Onu eşidənlər tərəfindən bizə təsdiq olundu.   <span class="verse" id="V4">4&#160;</span>Allah da əlamət, xariqələr, müxtəlif möcüzələr və Öz iradəsinə uyğun olaraq payladığı Müqəddəs Ruhun ənamları ilə şəhadət etdi.   </div><div class='p'> <span class="verse" id="V5">5&#160;</span>Barəsində danışdığımız gələcək dünyanı Allah mələklərə tabe etmədi.   <span class="verse" id="V6">6&#160;</span>Lakin kimsə bir yerdə belə şəhadət etdi:  </div><div class='q'>«İnsan kimdir ki, onun haqqında düşünürsən?  </div><div class='q'>Bəşər oğlu kimdir ki, onun qayğısını çəkirsən?   </div><div class='q'> <span class="verse" id="V7">7&#160;</span>Onu mələklərdən az müddət ərzində aşağı tutdun,  </div><div class='q'>İzzət və əzəmət tacını onun başına qoydun.   </div><div class='q'> <span class="verse" id="V8">8&#160;</span>Hər şeyi onun ayağının altına qoyub tabe etdin».  </div><div class='m'>Allah hər şeyi insana tabe etdiyinə görə ona tabe olmamış heç nə qoymadı. Lakin indi biz hər şeyin ona tabe olduğunu hələ görmürük.   <span class="verse" id="V9">9&#160;</span>Amma Allahın lütfü ilə hər kəsin uğrunda ölmək üçün mələklərdən az müddət ərzində aşağı tutulmuş Şəxsi, yəni İsanı görürük. Çəkdiyi ölüm əzabına görə Onun başına izzət və əzəmət tacı qoyuldu.   </div><div class='p'> <span class="verse" id="V10">10&#160;</span>Hər şey Allah üçün və Allah vasitəsilə mövcuddur. Bir çox övladı izzətə çatdırmaq üçün onların xilasının Banisini əzablar vasitəsilə kamil etməsi Allaha münasib idi.   <span class="verse" id="V11">11&#160;</span>Çünki təqdis edən Şəxsin və təqdis olunanların hamısının Atası eynidir. Bu səbəbdən İsa onları qardaş çağırmaqdan utanmayıb deyir:   </div><div class='q'> <span class="verse" id="V12">12&#160;</span>«İsmini qardaşlarıma elan edəcəyəm,  </div><div class='q'>Toplantı arasında Sənə həmd söyləyəcəyəm».   </div><div class='m'> <span class="verse" id="V13">13&#160;</span>Yenə də deyir:  </div><div class='q'>«Mən Ona güvənəcəyəm»  </div><div class='m'>və yenə  </div><div class='q'>«Budur, Mən və Allahın Mənə verdiyi övladlar».   </div><div class='p'> <span class="verse" id="V14">14&#160;</span>Bu səbəbdən bu övladlar tərkibcə qan və ətdən yarandıqlarına görə İsa Özü də onların insan təbiətinə şərik oldu ki, ölüm üzərində hakimiyyət sahibi olanı, yəni iblisi Öz ölümü vasitəsilə təsirsiz hala gətirsin   <span class="verse" id="V15">15&#160;</span>və ölüm qorxusuna görə ömürləri boyu əsarətdə olanların hamısını azad etsin.   <span class="verse" id="V16">16&#160;</span>Şübhəsiz, O, mələklərə deyil, İbrahim nəslinə yardım edər.   <span class="verse" id="V17">17&#160;</span>Buna görə də O hər cəhətdən qardaşlarına bənzər olmalı idi; belə ki Allaha xidmətində mərhəmətli və sadiq Baş Kahin olub xalqının günahları üçün kəffarə edə bilsin.   <span class="verse" id="V18">18&#160;</span>Çünki Özü sınağa çəkilib əzab çəkdiyi üçün sınağa çəkilənlərə kömək edə bilər.   </div>