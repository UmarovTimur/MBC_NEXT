<div class='p'> <span class="verse" id="V1">1&#160;</span> Bu, Avdiyaya zühur olan görüntüdür.  </div><div class='s'>Edom üzərində Allahın məhkəməsi </div> <div class='q'>Xudavənd Rəbb Edom barəsində belə deyir:  </div><div class='q'>Biz Rəbdən xəbər eşitdik,  </div><div class='q'>Millətlər arasına  </div><div class='q'>«Qalxın, Edoma qarşı döyüşək!» deyən qasid göndərildi.   </div><div class='q'> <span class="verse" id="V2">2&#160;</span>«Bax səni millətlər arasında kiçildəcəyəm,  </div><div class='q'>Hamı sənə xor baxacaq.   </div><div class='q'> <span class="verse" id="V3">3&#160;</span>Ey sən qaya  çatlarında məskən salan,  </div><div class='q'>Evini yüksəklərdə quran!  </div><div class='q'>Ürəyinin qüruru səni aldatdı,  </div><div class='q'>Çünki sən qəlbində “Məni kim yerə yıxa bilər?” dedin.   </div><div class='q'> <span class="verse" id="V4">4&#160;</span>Sən qartal kimi yuxarı uçub  </div><div class='q'>Yuvanı ulduzlar arasında qursan da,  </div><div class='q'>Səni oradan endirəcəyəm».  </div><div class='q'>Rəbb bəyan edir.   </div><div class='b'> &#160; </div> <div class='q'> <span class="verse" id="V5">5&#160;</span>«Əgər gecə yanına oğrular, quldurlar gəlsəydi,  </div><div class='q'>Ancaq öz istədikləri qədər oğurlamazdılarmı?  </div><div class='q'>Əgər üzüm yığanlar sənin bağına gəlsəydi,  </div><div class='q'>Bir neçə salxımı saxlamazdılarmı?  </div><div class='q'>Amma gör səni nə cür müsibətlər gözləyir!   </div><div class='q'> <span class="verse" id="V6">6&#160;</span>Esavın hər şeyi talan ediləcək,  </div><div class='q'>Gizli xəzinələri aşkara çıxarılacaq.   </div><div class='q'> <span class="verse" id="V7">7&#160;</span>Səninlə əhd bağlayanların hamısı  </div><div class='q'>Səni ölkəndən qovacaq,  </div><div class='q'>Müttəfiqlərin səni aldadıb məğlub edəcək.  </div><div class='q'>Səninlə çörək yeyənlər sənə tələ quracaq,  </div><div class='q'>“Onun ağlı haradadır?” deyəcək».   </div><div class='q'> <span class="verse" id="V8">8&#160;</span>Rəbb bəyan edir:  </div><div class='q'>«O gün Edomun hikmətli adamlarını,  </div><div class='q'>Esav dağındakı müdrikləri məhv edəcəyəm.   </div><div class='q'> <span class="verse" id="V9">9&#160;</span>Ey Teman,  igid adamların elə qorxuya düşəcək ki,  </div><div class='q'>Esav dağlarının hər sakini qırğında öldürüləcək.   </div><div class='b'> &#160; </div> <div class='q'> <span class="verse" id="V10">10&#160;</span>Qardaşın Yaquba etdiyin zorakılığa görə  </div><div class='q'>Sən xəcalət içində qalacaqsan,  </div><div class='q'>Əbədi məhv olacaqsan.    </div><div class='q'> <span class="verse" id="V11">11&#160;</span>Yadellilər onun sərvətini aparanda  </div><div class='q'>Sən uzaqda durub tamaşa etdin.  </div><div class='q'>Əcnəbilər onun şəhər darvazalarından girib  </div><div class='q'>Yerusəlim üçün püşk atanda  </div><div class='q'>Sən də onlardan biri kimi davrandın.   </div><div class='q'> <span class="verse" id="V12">12&#160;</span>Sən gərək Yəhudalı soydaşlarının  </div><div class='q'>Bədbəxtlik günündən zövq almayaydın,  </div><div class='q'>Həlak olduqları gün sevinməyəydin,  </div><div class='q'>O əzablı gündə rişxənd etməyəydin,   </div><div class='q'> <span class="verse" id="V13">13&#160;</span>Xalqımın fəlakətli günündə  </div><div class='q'>Onların şəhər darvazalarından girməyəydin,  </div><div class='q'>Başlarına bəla gələn gün  </div><div class='q'>Onların fəlakətini sevinclə seyr etməyəydin,  </div><div class='q'>Başlarına bəla gələn gün  </div><div class='q'>Onların malına əl uzatmayaydın!   </div><div class='q'> <span class="verse" id="V14">14&#160;</span>Sən gərək qaçan Yəhuda övladlarını öldürmək üçün  </div><div class='q'>Yol ayrıcında dayanmayaydın,  </div><div class='q'>O əzablı gün qurtulanları  </div><div class='q'>Düşmənə təslim etməyəydin!   </div><div class='s'>Rəbbin günü yaxınlaşır </div> <div class='q'> <span class="verse" id="V15">15&#160;</span>Axı bütün millətlər üçün Rəbbin günü yaxınlaşır,  </div><div class='q'>Ey Edom, sən nə cür etdinsə, sənə də belə ediləcək,  </div><div class='q'>Əməllərinin əvəzi öz başına gələcək!   </div><div class='q'> <span class="verse" id="V16">16&#160;</span>Çünki siz Mənim müqəddəs dağımda içdiyiniz kimi  </div><div class='q'>Bütün xalqlar durmadan içəcək,  </div><div class='q'>İçib yox olacaq,  </div><div class='q'>Sanki əvvəldən yox idi.   </div><div class='s'>İsrailin zəfəri </div> <div class='q'> <span class="verse" id="V17">17&#160;</span>Lakin qurtuluş tapanlar  </div><div class='q'>Sion dağına toplanacaq,  </div><div class='q'>O dağ müqəddəs olacaq.  </div><div class='q'>Yaqub nəsli mülkünə sahib olacaq!   </div><div class='q'> <span class="verse" id="V18">18&#160;</span>Yaqub nəsli od,  </div><div class='q'>Yusif nəsli alov,  </div><div class='q'>Esav nəsli isə küləş olacaq,  </div><div class='q'>Yaqub və Yusif nəsli  </div><div class='q'>Esav nəslini yandırıb məhv edəcək.  </div><div class='q'>Esav nəslindən qurtulan olmayacaq.  </div><div class='q'>Çünki Rəbb belə söylədi.   </div><div class='b'> &#160; </div> <div class='q'> <span class="verse" id="V19">19&#160;</span>Negev sakinləri Esav dağını,  </div><div class='q'>Yamaclı-düzənlikli bölgədə yaşayanlar Filiştlilərin bölgəsini,  </div><div class='q'>Yəhudalılar Efrayimlə Samariya torpaqlarını,  </div><div class='q'>Binyaminlilər isə Gileadı zəbt edəcək.   </div><div class='q'> <span class="verse" id="V20">20&#160;</span>Xalahda olan İsrail sürgünləri  </div><div class='q'>Kənanın Sarfata qədər uzanan torpaqlarını,  </div><div class='q'>Sefaradda olan Yerusəlim sürgünləri  </div><div class='q'>Negev şəhərlərini zəbt edəcək.   </div><div class='q'> <span class="verse" id="V21">21&#160;</span>Xalqı qurtaranlar Sion dağına çıxıb  </div><div class='q'>Esav dağına hökm edəcək:  </div><div class='q'>Rəbb səltənət sürəcək».   </div>