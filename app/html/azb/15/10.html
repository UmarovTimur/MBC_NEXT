<div class='s'>Yadellilərlə nikahın pozulması </div> <div class='p'> <span class="verse" id="V1">1&#160;</span>Ezra Allah evinin qarşısında ağlayıb yerə sərilərək dua və etiraf edərkən İsraillilərdən çox böyük bir camaat – kişilər, qadınlar və uşaqlar onun yanına yığıldı. Xalq da acı-acı ağlayırdı.   <span class="verse" id="V2">2&#160;</span>Elam övladlarından Yexiel oğlu Şekanya Ezraya müraciət edib dedi: «Biz Allahımıza xəyanət edərək ətrafımızdakı xalqlardan yadelli arvadlar aldıq. Buna baxmayaraq, hələ də İsraillilərin ümidi var.   <span class="verse" id="V3">3&#160;</span>Ağamızın və Allahımızın əmri üzərində əsənlərin məsləhətinə görə bütün belə arvadları və onlardan doğulanları ataq. Gəlin bunun üçün indi Allahımızla əhd bağlayaq. Qoy bu Qanuna görə edilsin.   <span class="verse" id="V4">4&#160;</span>Qalx, çünki bu işin məsuliyyətini daşıyan sənsən və biz də səninləyik. Ürəkli ol, işə başla!»   </div><div class='p'> <span class="verse" id="V5">5&#160;</span>Ezra ayağa qalxdı. Kahinlərin rəhbərlərinə, Levililərə və digər İsraillilərə bu sözü yerinə yetirmələri üçün and içdirdi. Onlar da and içdilər.   <span class="verse" id="V6">6&#160;</span>Ezra Allah evinin qarşısından ayrılıb Elyaşivin oğlu Yehoxananın otağına girdi. Gecəni orada keçirib nə çörək yedi, nə də su içdi, çünki sürgündən qayıdanların bu xəyanətinə görə yas tuturdu.   <span class="verse" id="V7">7&#160;</span>Yəhudada və Yerusəlimdə sürgündən qayıdanların hamısına elan etdilər ki, Yerusəlimə yığılsınlar.   <span class="verse" id="V8">8&#160;</span>Başçıların və ağsaqqalların məsləhətinə görə üç gün ərzində buraya gəlməyən hər adamın bütün əmlakı müsadirə ediləcək və özü də sürgündən qayıdan camaatın içərisindən çıxarılacaq.   </div><div class='p'> <span class="verse" id="V9">9&#160;</span>Yəhudanın və Binyaminin bütün adamları üç gün ərzində Yerusəlimə yığıldı. Bu doqquzuncu ayın iyirmisində oldu. Bütün xalq bu hadisədən, həm də yağışdan ötrü əsə-əsə Allah evinin qarşısında, meydanda oturdu.   <span class="verse" id="V10">10&#160;</span>Kahin Ezra ayağa qalxıb onlara dedi: «Siz xəyanət etmisiniz. İsrailin günahını daha da artıraraq yadelli arvadlar almısınız.   <span class="verse" id="V11">11&#160;</span>İndi atalarınızın Allahı Rəbbə öz günahlarınızı etiraf edin və Onun iradəsini yerinə yetirin. Ətrafınızdakı xalqlardan, yadelli arvadlardan ayrılın».   <span class="verse" id="V12">12&#160;</span>Bütün camaat bərkdən cavab verib dedi: «Bəli, haqlısan, sənin sözlərinə əməl etmək bizim borcumuzdur.   <span class="verse" id="V13">13&#160;</span>Amma yağış vaxtıdır, bayırda dayanmağa taqətimiz yoxdur, xalq isə çoxdur. Bu iş bir-iki günün işi deyil. Çünki belə əməllə günahımızı artırmışıq.   <span class="verse" id="V14">14&#160;</span>Qoy bütün xalqı rəhbərlərimiz təmsil etsin. Bu işə görə Allahımızın coşan qəzəbi soyuyanadək şəhərlərimizdəki hər yadelli arvad alan şəxs şəhər ağsaqqalları və hakimlərlə bərabər təyin olunacaq vaxtda buraya gəlsin».   <span class="verse" id="V15">15&#160;</span>Buna qarşı yalnız Asahel oğlu Yonatan və Tiqva oğlu Yaxzeya çıxdı. Meşullamla Levili Şabbetay da onlara kömək etdi.   </div><div class='p'> <span class="verse" id="V16">16&#160;</span>Sürgündən qayıdanlar bu sözə əməl etdi. Kahin Ezra hər nəsildən nəsil başçısını seçib hamısının adını bəyan etdi. Onuncu ayın birində isə oturub bu işi araşdırmağa başladılar.   <span class="verse" id="V17">17&#160;</span>Onlar birinci ayın birinci gününə qədər yadelli arvad alanların hamısı barədə lazımi qərar çıxartdılar.   </div><div class='p'> <span class="verse" id="V18">18&#160;</span>Kahin övladları arasında yadelli arvad alanlardan bunlar tapıldı: Yosadaqın oğlu Yeşua övladlarından və qardaşlarından Maaseya Eliezer, Yariv və Gedalya.   <span class="verse" id="V19">19&#160;</span>Onlar da arvadlarını boşayacaqlarına dair əlbir oldu və öz təqsirlərinə görə təqsir qurbanı olaraq bir qoç təqdim etdi.   <span class="verse" id="V20">20&#160;</span>İmmer övladlarından Xanani və Zevadya,   <span class="verse" id="V21">21&#160;</span>Xarim övladlarından Maaseya, Eliya, Şemaya, Yexiel, Uzziya,   <span class="verse" id="V22">22&#160;</span>Paşxur övladlarından Elyoenay, Maaseya, İsmail, Netanel, Yozavad və Elasa;   </div><div class='p'> <span class="verse" id="V23">23&#160;</span>Levililərdən: Yozavad, Şimey, Qelaya, yəni Qelita, Petahya, Yəhuda və Eliezer;   </div><div class='p'> <span class="verse" id="V24">24&#160;</span>İlahiçilərdən: Elyaşiv, məbəd qapıçılarından Şallum, Telem və Uri;   </div><div class='p'> <span class="verse" id="V25">25&#160;</span>Digər İsraillilərdən – Paroş övladlarından Ramya, İzziya, Malkiya, Miyamin, Eleazar, Malkiya və Benaya;   <span class="verse" id="V26">26&#160;</span>Elam övladlarından Mattanya, Zəkəriyyə, Yexiel, Avdi, Yeremot və Eliya;   <span class="verse" id="V27">27&#160;</span>Zattu övladlarından Elyoenay, Elyaşiv, Mattanya, Yeremot, Zavad və Aziza;   <span class="verse" id="V28">28&#160;</span>Bevay övladlarından Yehoxanan, Xananya, Zabbay, Atlay;   <span class="verse" id="V29">29&#160;</span>Bani övladlarından Meşullam, Malluk, Adaya, Yaşuv, Şeal, Yeremot;   <span class="verse" id="V30">30&#160;</span>Paxat-Moav övladlarından Adna, Kelal, Benaya, Maaseya, Mattanya, Besalel, Binnuy və Menaşşe;   <span class="verse" id="V31">31&#160;</span>Xarim övladlarından Eliezer, İşşiya, Malkiya, Şemaya və Şimeon,   <span class="verse" id="V32">32&#160;</span>Binyamin, Malluk, Şemarya;   <span class="verse" id="V33">33&#160;</span>Xaşum övladlarından Mattenay, Mattata, Zavad, Elifelet, Yeremay, Menaşşe, Şimey;   <span class="verse" id="V34">34&#160;</span>Bani övladlarından Maaday, Amram, Uel,   <span class="verse" id="V35">35&#160;</span>Benaya, Bedeya, Keluhi,   <span class="verse" id="V36">36&#160;</span>Vanya, Meremot, Elyaşiv,   <span class="verse" id="V37">37&#160;</span>Mattanya, Mattenay, Yaasay,   <span class="verse" id="V38">38&#160;</span>Bani, Binnuy, Şimey,   <span class="verse" id="V39">39&#160;</span>Şelemya, Natan, Adaya,   <span class="verse" id="V40">40&#160;</span>Maknadvay, Şaşay, Şaray,   <span class="verse" id="V41">41&#160;</span>Azarel, Şelemya, Şemarya,   <span class="verse" id="V42">42&#160;</span>Şallum, Amarya, Yusif;   <span class="verse" id="V43">43&#160;</span>Nevo övladlarından Yeiel, Mattitya, Zavad, Zevina, Yadday, Yoel və Benaya.   </div><div class='p'> <span class="verse" id="V44">44&#160;</span>Bu adamların hamısı yadelli arvad almışdı və bəzilərinin bu arvadlardan uşaqları da var idi.   </div>