<div class='s'>Cəza və ümid </div> <div class='q'> <span class="verse" id="V1">1&#160;</span>Rəbbin qəzəb dəyənəyindən  </div><div class='q'>Mən əzab çəkirəm,   </div><div class='q'> <span class="verse" id="V2">2&#160;</span>O məni apardı,  </div><div class='q'>İşıqda deyil, qaranlıqda gəzdirdi.   </div><div class='q'> <span class="verse" id="V3">3&#160;</span>Bütün gün – dəfələrlə qaldırdığı əli  </div><div class='q'>Mənə qarşıdır.   </div><div class='b'> &#160; </div> <div class='q'> <span class="verse" id="V4">4&#160;</span>Ətimi, dərimi çürütdü,  </div><div class='q'>Sümüklərimi sındırdı.   </div><div class='q'> <span class="verse" id="V5">5&#160;</span>Məni əzabla, cəfa ilə sarıdı,  </div><div class='q'>Mühasirəyə saldı.   </div><div class='q'> <span class="verse" id="V6">6&#160;</span>Çoxdan ölüb-gedənlər kimi  </div><div class='q'>Məni zülmətdə yaşatdı.   </div><div class='q'> <span class="verse" id="V7">7&#160;</span>Ətrafımı hər tərəfdən hasara aldı,  </div><div class='q'>Məni zəncirləyib, qaça bilmirəm.   </div><div class='q'> <span class="verse" id="V8">8&#160;</span>Fəryad edib mən imdad istəyərkən  </div><div class='q'>O, duamın qarşısına sədd çəkdi.   </div><div class='b'> &#160; </div> <div class='q'> <span class="verse" id="V9">9&#160;</span>Yonma daşlarla yollarımı kəsdi,  </div><div class='q'>Onları dolaşdırdı.   </div><div class='b'> &#160; </div> <div class='q'> <span class="verse" id="V10">10&#160;</span>Mənə ayı kimi pusqu düzəldir,  </div><div class='q'>Gizlənib aslan kimi məni güdür.   </div><div class='q'> <span class="verse" id="V11">11&#160;</span>Yoldan sürükləyib məni parçaladı,  </div><div class='q'>Çarəsiz hala saldı.   </div><div class='q'> <span class="verse" id="V12">12&#160;</span>Kamanının yayını çəkdi,  </div><div class='q'>Məni Özü üçün bir hədəf etdi.   </div><div class='b'> &#160; </div> <div class='q'> <span class="verse" id="V13">13&#160;</span>Çəkib oxdanından ox atdı,  </div><div class='q'>Böyrəyimə sapladı.   </div><div class='q'> <span class="verse" id="V14">14&#160;</span>Gün boyu xalqımın gülüş hədəfinə döndüm,  </div><div class='q'>Məzhəkəli nəğmə ilə məni ələ salırlar.   </div><div class='q'> <span class="verse" id="V15">15&#160;</span>O, acı otlardan mənə doyunca yedirtdi,  </div><div class='q'>Yovşan suyunu içirtdi.   </div><div class='b'> &#160; </div> <div class='q'> <span class="verse" id="V16">16&#160;</span>Dişlərimi çınqılla qırdı,  </div><div class='q'>Kül içində məni diz çökdürtdü.   </div><div class='q'> <span class="verse" id="V17">17&#160;</span>Salamatlıqdan canımı uzaq etdi,  </div><div class='q'>Yaxşılığı unutdum.   </div><div class='q'> <span class="verse" id="V18">18&#160;</span>Dedim: «Üzərimdən əzəmətim getdi,  </div><div class='q'>Rəbdən ümidim kəsildi».   </div><div class='b'> &#160; </div> <div class='q'> <span class="verse" id="V19">19&#160;</span>Əzabımı və sərgərdanlığımı,  </div><div class='q'>Acı yovşanı və zəhəri yada sal.   </div><div class='q'> <span class="verse" id="V20">20&#160;</span>Daim onları xatırlayıram,  </div><div class='q'>Ona görə köksümdən ürəyim üzülür.   </div><div class='q'> <span class="verse" id="V21">21&#160;</span>Amma bunları yada salarkən  </div><div class='q'>Məndə ümid yaranır.   </div><div class='b'> &#160; </div> <div class='q'> <span class="verse" id="V22">22&#160;</span>Rəbbin məhəbbətinə görə məhv olmadıq,  </div><div class='q'>Çünki mərhəməti tükənməzdir.   </div><div class='q'> <span class="verse" id="V23">23&#160;</span>Hər səhər bunlar təzələnir,  </div><div class='q'>Sənin sədaqətin böyükdür.   </div><div class='q'> <span class="verse" id="V24">24&#160;</span>Öz-özümə deyirəm: «Rəbb mənim nəsibimdir»,  </div><div class='q'>Ona görə Rəbbə ümid bəsləyirəm.   </div><div class='b'> &#160; </div> <div class='q'> <span class="verse" id="V25">25&#160;</span>Rəbb Ona güvənənlərə,  </div><div class='q'>Onu axtaran könüllərə xeyirxahdır.   </div><div class='q'> <span class="verse" id="V26">26&#160;</span>Rəbbə ümid bəsləmək,  </div><div class='q'>Sakitcə bizə qurtuluş verməsini gözləmək nə yaxşıdır.   </div><div class='q'> <span class="verse" id="V27">27&#160;</span>Yaxşı olar ki, insan  </div><div class='q'>Boyunduruğunu gənc yaşından daşısın.   </div><div class='b'> &#160; </div> <div class='q'> <span class="verse" id="V28">28&#160;</span>Qoy susub tənha otursun,  </div><div class='q'>Axı Rəbb boynuna boyunduruq salıb.   </div><div class='q'> <span class="verse" id="V29">29&#160;</span>Üzünü yerə sürtsün,  </div><div class='q'>Bəlkə hələ ümid var.   </div><div class='q'> <span class="verse" id="V30">30&#160;</span>İzin versin, qoy sifətinə vursunlar,  </div><div class='q'>Qoy ona doyunca böhtan atsınlar.   </div><div class='b'> &#160; </div> <div class='q'> <span class="verse" id="V31">31&#160;</span>Çünki Xudavənd əbədilik  </div><div class='q'>Bizi Özündən kənar etməz.   </div><div class='q'> <span class="verse" id="V32">32&#160;</span>Qəm-qüssə versə belə,  </div><div class='q'>Bol məhəbbətinə görə rəhmə gələr.   </div><div class='q'> <span class="verse" id="V33">33&#160;</span>Çünki ürəkdən istəyərək bəşər övladlarına əzab verməz,  </div><div class='q'>Heç kimi kədərləndirməz.   </div><div class='b'> &#160; </div> <div class='q'> <span class="verse" id="V34">34&#160;</span>Dünyadakı bütün əsirlərin ayaq altında əzilməsini,   </div><div class='q'> <span class="verse" id="V35">35&#160;</span>Haqq-Taalanın hüzurunda insanın  </div><div class='q'>Öz haqlarından məhrum olmasını,   </div><div class='q'> <span class="verse" id="V36">36&#160;</span>İnsanın ədalətdən məhrum olmasını  </div><div class='q'>Xudavənd heç görmürmü?   </div><div class='b'> &#160; </div> <div class='q'> <span class="verse" id="V37">37&#160;</span>Xudavənd əmr verməsə,  </div><div class='q'>Kimin dediyi həyata keçər?   </div><div class='q'> <span class="verse" id="V38">38&#160;</span>Həm xeyir, həm də şər,  </div><div class='q'>Haqq-Taalanın əmri ilə gələr.   </div><div class='q'> <span class="verse" id="V39">39&#160;</span>Öz günahının cəzasından  </div><div class='q'>Sağ qalan insan niyə şikayətlənir?   </div><div class='b'> &#160; </div> <div class='q'> <span class="verse" id="V40">40&#160;</span>Qoy yollarımıza diqqətlə baxaq,  </div><div class='q'>Rəbbə yenidən üz tutaq.   </div><div class='q'> <span class="verse" id="V41">41&#160;</span>Göylərdəki Allaha əllərimizi,  </div><div class='q'>Həm də ürəklərimizi açaq.   </div><div class='q'> <span class="verse" id="V42">42&#160;</span>Deyək: «Biz qanunsuzluq və üsyankarlıq etdik,  </div><div class='q'>Bunu bizə bağışlamadın».   </div><div class='b'> &#160; </div> <div class='q'> <span class="verse" id="V43">43&#160;</span>Qəzəbə bürünmüsən, bizi təqib etmisən,  </div><div class='q'>Aman vermədən öldürmüsən.   </div><div class='q'> <span class="verse" id="V44">44&#160;</span>Özünə buludlardan örtük çəkdin,  </div><div class='q'>Onların arasından dua keçmir.   </div><div class='q'> <span class="verse" id="V45">45&#160;</span>Xalqlar arasında  </div><div class='q'>Bizi zibilə, tullantıya çevirmisən.   </div><div class='b'> &#160; </div> <div class='q'> <span class="verse" id="V46">46&#160;</span>Bütün düşmənlərimizin bizə qarşı  </div><div class='q'>Ağızları açıldı.   </div><div class='q'> <span class="verse" id="V47">47&#160;</span>Dəhşət və çuxur,  </div><div class='q'>Məhv və qırğın birlikdə başımıza gəldi.   </div><div class='q'> <span class="verse" id="V48">48&#160;</span>Qırılan əziz xalqıma görə  </div><div class='q'>Gözlərimdən sel kimi yaş axdı.   </div><div class='b'> &#160; </div> <div class='q'> <span class="verse" id="V49">49&#160;</span>Dinmədən, dayanmadan  </div><div class='q'>Gözlərimdən yaş axacaq,   </div><div class='q'> <span class="verse" id="V50">50&#160;</span>Rəbb göylərdən aşağıya baxana qədər,  </div><div class='q'>Olanları görənə qədər.   </div><div class='q'> <span class="verse" id="V51">51&#160;</span>Şəhərimdəki hər qızın taleyini görərkən  </div><div class='q'>Ürəyimi kədər bürüyür.   </div><div class='b'> &#160; </div> <div class='q'> <span class="verse" id="V52">52&#160;</span>Nahaq yerə mənə düşmən olanlar  </div><div class='q'>Məni quş tək ovladılar.   </div><div class='q'> <span class="verse" id="V53">53&#160;</span>Quyuya salıb məni öldürmək istədilər,  </div><div class='q'>Daşqalaq etdilər.   </div><div class='q'> <span class="verse" id="V54">54&#160;</span>Sular başımdan aşdı,  </div><div class='q'>Dedim: «Ömrüm sona çatdı».   </div><div class='b'> &#160; </div> <div class='q'> <span class="verse" id="V55">55&#160;</span>Ya Rəbb, ismini  </div><div class='q'>O quyunun dibindən səslədim.   </div><div class='q'> <span class="verse" id="V56">56&#160;</span>«Qulağını tıxama, fəryadımı dinlə» deyərkən  </div><div class='q'>Səsimi eşitdin.   </div><div class='q'> <span class="verse" id="V57">57&#160;</span>Səni çağıranda yanıma gəldin,  </div><div class='q'>Mənə «qorxma» söylədin.   </div><div class='b'> &#160; </div> <div class='q'> <span class="verse" id="V58">58&#160;</span>Ey Xudavənd, mənim əməlimə baxdın,  </div><div class='q'>Həyatımı satın aldın.   </div><div class='q'> <span class="verse" id="V59">59&#160;</span>Ya Rəbb, başıma gətirdikləri şəri gördün,  </div><div class='q'>Bu iş barədə hökmünü ver.   </div><div class='q'> <span class="verse" id="V60">60&#160;</span>Mənə bəslədikləri kini,  </div><div class='q'>Mənə qarşı qurulan fəndləri gördün.   </div><div class='b'> &#160; </div> <div class='q'> <span class="verse" id="V61">61&#160;</span>Ya Rəbb, mənə etdikləri həqarəti eşitdin,  </div><div class='q'>Əleyhimə fənd qururlar.   </div><div class='q'> <span class="verse" id="V62">62&#160;</span>Əleyhdarlarımın pıçıltısını,  </div><div class='q'>Gün boyu mənə qarşı mırıltısını eşitdin.   </div><div class='q'> <span class="verse" id="V63">63&#160;</span>Onların oturuşuna-duruşuna bax,  </div><div class='q'>Onlara məzhəkə nəğməsi olmuşam.   </div><div class='b'> &#160; </div> <div class='q'> <span class="verse" id="V64">64&#160;</span>Ya Rəbb, onların əllərinin əməllərinə görə  </div><div class='q'>Əvəzini verəcəksən.   </div><div class='q'> <span class="verse" id="V65">65&#160;</span>Onların qəlbini inadkar et,  </div><div class='q'>Qoy lənətin onların üstünə gəlsin.   </div><div class='q'> <span class="verse" id="V66">66&#160;</span>Ya Rəbb, qəzəbinlə onları qov,  </div><div class='q'>Səma altından məhv edib at!   </div>