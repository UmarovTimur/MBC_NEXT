<div class='s'>Qanun və iman </div> <div class='p'> <span class="verse" id="V1">1&#160;</span>Ey ağılsız Qalatiyalılar! Sizi kim tilsimlədi? İsa Məsihin çarmıxa çəkilməsi gözləriniz önündə açıqca təsvir olundu!   <span class="verse" id="V2">2&#160;</span>Sizdən yalnız bunu öyrənmək istəyirəm: Ruhu Qanuna əməl etməklə, yoxsa eşitdiyinizə iman etməklə aldınız?   <span class="verse" id="V3">3&#160;</span>Siz bu qədərmi ağılsızsınız? Ruhla başlayandan sonra indi cismani səyləmi bitirirsiniz?   <span class="verse" id="V4">4&#160;</span>Boş yerəmi o qədər əzab çəkdiniz? Həqiqətən, bunlar boş yerə idi?   <span class="verse" id="V5">5&#160;</span>Bəs sizi Ruhla təmin edən və aranızda möcüzələr yaradan Allah bunları Qanuna əməl etməyinizlə, yoxsa eşitdiyinizə iman etməyinizlə icra edir?   </div><div class='p'> <span class="verse" id="V6">6&#160;</span>Məsələn, «İbrahim Allaha iman etdi və bu ona salehlik sayıldı».   <span class="verse" id="V7">7&#160;</span>İndi isə bunu bilin ki, İbrahimin övladları imana əsaslananlar olur.   <span class="verse" id="V8">8&#160;</span>Müqəddəs Yazı Allahın başqa millətləri imanları ilə saleh sayacağını qabaqcadan görüb İbrahimə «bütün millətlər sənin vasitənlə xeyir-dua alacaq» deyərək Müjdəni qabaqcadan bildirdi.   <span class="verse" id="V9">9&#160;</span>Beləliklə, imana əsaslananlar iman etmiş olan İbrahimlə birlikdə xeyir-dua alırlar.   </div><div class='p'> <span class="verse" id="V10">10&#160;</span>Qanuna əməl etməyə əsaslananların hamısı lənət altındadır. Çünki yazılıb: «Qoy Qanun kitabında yazılan hər şeyə riayət etməyən, onu təsdiq etməyən hər kəsə lənət olsun!»   <span class="verse" id="V11">11&#160;</span>Aydındır ki, Allah qarşısında heç kim Qanun vasitəsilə saleh sayılmır, çünki «saleh adam imanla yaşayacaq».   <span class="verse" id="V12">12&#160;</span>Qanun isə imana əsaslanmamışdır. Əksinə, «bu şeyləri yerinə yetirən adam bunların sayəsində yaşayacaq».   <span class="verse" id="V13">13&#160;</span>Məsih bizim uğrumuzda lənətlənərək bizi Qanunun lənətindən satın aldı. Çünki yazılıb: «ağacdan asılan hər kəsə lənət olsun!»   <span class="verse" id="V14">14&#160;</span>Belə ki İbrahimin aldığı xeyir-dua Məsih İsada bütün başqa millətlərin üzərinə gəlsin və biz vəd edilmiş Ruhu iman vasitəsilə alaq.   </div><div class='s'>Qanun və Allahın vədi </div> <div class='p'> <span class="verse" id="V15">15&#160;</span>Qardaşlar, insan düşüncəsi əsasında deyirəm: hətta insanın belə təsdiq etdiyi əhdi heç kəs ləğv edə bilməz yaxud da ona heç bir şey əlavə edə bilməz.   <span class="verse" id="V16">16&#160;</span>Vədlər yalnız İbrahimə və onun nəslinə verildi. Allah çox adam barədə danışırmış kimi «və nəslindən olanlara» yox, tək bir adam barədə danışaraq «və sənin nəslindən olana» deyir; bu «nəslindən olan» Məsihdir.   <span class="verse" id="V17">17&#160;</span>Bunu demək istəyirəm: Allahın təsdiq etdiyi Əhdi bundan dörd yüz otuz il sonra gələn Qanun qüvvədən sala bilməz ki, vədi ləğv etsin.   <span class="verse" id="V18">18&#160;</span>Çünki əgər irs Qanuna əsaslanırsa, artıq vədə əsaslanmır. Amma Allah İbrahimə irsi vəd vasitəsilə lütfə görə verdi.   </div><div class='p'> <span class="verse" id="V19">19&#160;</span>Bəs Qanun nə üçündür? Qanun Əhdi pozanları təqsirləndirmək üçün əlavə olundu. Vədi alan və İbrahimin nəslindən olan Şəxs gələnə qədər qüvvədə qalmalı idi. Mələklər vasitəsilə, bir vasitəçi əli ilə tərtib edildi.   <span class="verse" id="V20">20&#160;</span>Vasitəçi tək bir nəfərə aid deyildir, Allah isə birdir.   </div><div class='s'>Qanunun məqsədi </div> <div class='p'> <span class="verse" id="V21">21&#160;</span>Deməli, Qanun Allahın vədlərinə ziddirmi? Əsla! Çünki əgər həyat verməyə qadir olan bir Qanun verilsəydi, salehlik, həqiqətən, Qanunla gələrdi.   <span class="verse" id="V22">22&#160;</span>Lakin Müqəddəs Yazı bütün kainatı günahın əsiri elan etdi ki, İsa Məsihə olan imanla vəd olunan şeylər iman edənlərə verilsin.   </div><div class='p'> <span class="verse" id="V23">23&#160;</span>Amma bu iman gəlməzdən qabaq biz Qanun altında saxlanmışdıq, gələcək iman zühur edənə qədər əsir tutulmuşduq.   <span class="verse" id="V24">24&#160;</span>Yəni Qanun bizə Məsihə qədər yol göstərən mürəbbimiz oldu ki, imanla saleh sayılaq.   <span class="verse" id="V25">25&#160;</span>Amma iman gəldiyinə görə biz artıq mürəbbinin əli altında deyilik.   </div><div class='p'> <span class="verse" id="V26">26&#160;</span>Siz hamınız Məsih İsaya olan iman vasitəsilə Allahın övladlarısınız.   <span class="verse" id="V27">27&#160;</span>Çünki vəftizdə Məsihlə birləşən hamınız Məsihə bürünmüsünüz.   <span class="verse" id="V28">28&#160;</span>Artıq Yəhudi ilə Yunan, qulla azad, kişi ilə qadın arasında fərq yoxdur. Çünki hamınız Məsih İsada birsiniz.   <span class="verse" id="V29">29&#160;</span>Əgər Məsihə aidsinizsə, deməli, İbrahimin nəslindənsiniz və vədə görə varissiniz.   </div>