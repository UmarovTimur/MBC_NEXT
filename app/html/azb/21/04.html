<div class='s'>Dünyanın əziyyətləri </div> <div class='q'> <span class="verse" id="V1">1&#160;</span>Mən yenə səma altında edilən  </div><div class='q'>Bütün zülmləri gördüm:  </div><div class='q'>Məzlumların göz yaşlarını gördüm,  </div><div class='q'>Onlara təsəlli verən yox idi,  </div><div class='q'>Qüdrət zalımların əlində idi,  </div><div class='q'>Məzlumlara təsəlli verən yox idi.   </div><div class='q'> <span class="verse" id="V2">2&#160;</span>Çoxdan ölüb getmiş adamları  </div><div class='q'>Hələ diri qalanlardan daha xoşbəxt saydım.   </div><div class='q'> <span class="verse" id="V3">3&#160;</span>Bunlardan da xoşbəxt o adamdır ki,  </div><div class='q'>Hələ dünyaya gəlməyib,  </div><div class='q'>Səma altında edilən pisliyi görməyib.   </div><div class='p'> <span class="verse" id="V4">4&#160;</span>Mən gördüm ki, bir adamın çəkdiyi bütün zəhmətlər, yaxşı gedən bütün işlər qonşusunda qısqanclıqdan həvəs yaradır. Bu da puçdur, külək dalınca qaçmağa bənzər.   </div><div class='q'> <span class="verse" id="V5">5&#160;</span>Ağılsız adam əlini qoynuna qoyur,  </div><div class='q'>Öz canını üzür.   </div><div class='q'> <span class="verse" id="V6">6&#160;</span>Bir ovuc dolusunun gətirdiyi rahatlıq  </div><div class='q'>İki ovuc dolusunun gətirdiyi  </div><div class='q'>Zəhmətdən və külək dalınca qaçmaqdan yaxşıdır.   </div><div class='p'> <span class="verse" id="V7">7&#160;</span>Mən yenə səma altında puç olan başqa bir şeyi gördüm:   </div><div class='q'> <span class="verse" id="V8">8&#160;</span>Tənha bir adam var idi,  </div><div class='q'>Onun nə oğlu, nə də qardaşı var idi.  </div><div class='q'>Zəhmət çəkməkdən yorulmazdı,  </div><div class='q'>Lakin yenə də gözləri mal-dövlətdən doymurdu.  </div><div class='q'>Özündən soruşmurdu ki,  </div><div class='q'>Kimin üçün bu qədər zəhmət çəkirəm,  </div><div class='q'>Kimin üçün özümü zövq almaqdan məhrum edirəm?  </div><div class='q'>Bu da puçdur, böyük bir dərddir.   </div><div class='q'> <span class="verse" id="V9">9&#160;</span>İki adam bir adamdan yaxşıdır,  </div><div class='q'>Çünki zəhmətləri üçün yaxşı muzd alacaqlar.   </div><div class='q'> <span class="verse" id="V10">10&#160;</span>Əgər biri yıxılsa,  </div><div class='q'>O biri yoldaşını qaldırar.  </div><div class='q'>Lakin vay o adamın halına ki,  </div><div class='q'>Yıxılanda onu qaldıran olmur!   </div><div class='q'> <span class="verse" id="V11">11&#160;</span>Həmçinin iki nəfər bir yerdə yatarsa,  </div><div class='q'>Bir-birini isidər.  </div><div class='q'>Amma tək yatan necə isinə bilər?   </div><div class='q'> <span class="verse" id="V12">12&#160;</span>Əgər bir nəfər tək qalıb məğlub olarsa,  </div><div class='q'>İki nəfər hücuma tab gətirə bilər.  </div><div class='q'>Üçqat ip tez qırılmaz.   </div><div class='p'> <span class="verse" id="V13">13&#160;</span>Yoxsul və hikmətli bir cavan irad qəbul etməyən qoca və səfeh padşahdan yaxşıdır.   <span class="verse" id="V14">14&#160;</span>Çünki o cavan bu ölkədə yoxsulluq içində doğulsa da, zindana düşsə də, çıxıb padşah ola bilər.   <span class="verse" id="V15">15&#160;</span>Gördüm ki, səma altında dolaşan bütün adamlar padşah taxtına oturan bu cavanın ardınca gedir.   <span class="verse" id="V16">16&#160;</span>Onun başına yığışan bütün xalqın sayı-hesabı yox idi. Ancaq sonra gələn nəsillər onun üçün də sevinməyəcək. Bu da puçdur, külək dalınca qaçmağa bənzər.   </div>