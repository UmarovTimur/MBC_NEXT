<div class='q'> <span class="verse" id="V1">1&#160;</span>Kim hikmətli adama tay ola bilər?  </div><div class='q'>Şeylərin mənasını kim bilər?  </div><div class='q'>Hikmət insanın üzünü nurlandırar,  </div><div class='q'>Tutqun simasını dəyişdirər.   </div><div class='s'>Padşaha itaət </div> <div class='p'> <span class="verse" id="V2">2&#160;</span>Mən deyirəm: padşahın hökmünə qulaq as, çünki Allaha and içmisən.   <span class="verse" id="V3">3&#160;</span>Padşahın hüzurundan çıxmağa tələsmə, onun xoşuna gəlməyən işində inad etmə, çünki o istədiyi hər şeyi edə bilər.   </div><div class='q'> <span class="verse" id="V4">4&#160;</span>Padşahın sözündə səlahiyyət var.  </div><div class='q'>Kim ona “Nə edirsən?” deyə bilər?   </div><div class='q'> <span class="verse" id="V5">5&#160;</span>Onun hökmünü yerinə yetirən  </div><div class='q'>Heç bir bəlaya düşməz.  </div><div class='q'>Hikmətli adamın ürəyi  </div><div class='q'>Bunun vaxtını da, qaydasını da bilir.   </div><div class='q'> <span class="verse" id="V6">6&#160;</span>Axı hər şeyin həm öz vaxtı,  </div><div class='q'>Həm də öz qaydası var.  </div><div class='q'>Hərçənd ki insanın daşıdığı dərd çox ağırdır.   </div><div class='q'> <span class="verse" id="V7">7&#160;</span>Çünki kim bilir ki, nə olacaq?  </div><div class='q'>Bəs kim ona deyə bilər ki, necə olacaq?   </div><div class='q'> <span class="verse" id="V8">8&#160;</span>Küləyi tutub saxlamağa heç kəsin gücü çatmadığı kimi  </div><div class='q'>Ölüm gününü saxlamağa da heç kəsin gücü çatmaz.  </div><div class='q'>Döyüşçü meydanı tərk etmədiyi kimi  </div><div class='q'>Pislik də pis adamı tərk etməz.   </div><div class='p'> <span class="verse" id="V9">9&#160;</span>Bunların hamısını gördüm və səma altında görülən hər işə diqqət etdim: bir adamın başqa adama ağalıq etməsi başına bəla olur.   <span class="verse" id="V10">10&#160;</span>Sonra mən pis adamların axırını da gördüm. Bu adamlar müqəddəs yerə gəlib-gedər, buna görə də pislik etdikləri şəhərdə təriflənərdi. Bu da puçdur.   <span class="verse" id="V11">11&#160;</span>Pis işin cəzası tez verilmədiyinə görə insanların ürəyi də pislik etməyə cəsarət tapır.   <span class="verse" id="V12">12&#160;</span>Günahkar adam yüz dəfə pislik edib uzun müddət yaşasa da, Allahdan qorxanların, Onun hüzurunda ehtiramla duranların yaxşılıq görəcəyini bilirəm.   <span class="verse" id="V13">13&#160;</span>Ancaq pis adam yaxşılıq görməyəcək və onun kölgəyə bənzər günləri uzadılmayacaq, çünki Allahın hüzurunda ehtiramla durmur.   </div><div class='p'> <span class="verse" id="V14">14&#160;</span>Yer üzündə baş verən başqa puç şey də var: saleh adamlara layiq olan şeylər pis adamlara qismət olur, pis adamlara layiq olan şeylər saleh adamlara qismət olur. Dedim ki, bu da puçdur.   </div><div class='p'> <span class="verse" id="V15">15&#160;</span>Beləcə mən kef çəkməyi üstün saydım, çünki səma altında insan üçün yeyib-içməkdən və kef çəkməkdən yaxşı şey yoxdur. Çünki səma altında Allahın insana ömrü boyu çəkdirdiyi zəhmətdən ona ancaq bu qalır.   </div><div class='p'> <span class="verse" id="V16">16&#160;</span>O zaman ürəyimdə niyyət etdim ki, hikmət öyrənim və yer üzündə insanların gecə-gündüz gözlərinə yuxu getməyərək gördükləri işlərə nəzər salım.   <span class="verse" id="V17">17&#160;</span>Onda Allahın bütün işlərini gördüm. Bildim ki, kimsə səma altında edilən işləri anlaya bilməz, nə qədər səy göstərsə də, yenə də bunu anlaya bilməz. Bir hikmətli adam bunu bildiyini iddia etsə də, yenə dərk edə bilməz.   </div>