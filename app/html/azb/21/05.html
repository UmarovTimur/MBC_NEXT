<div class='s'>Allaha münasibət </div> <div class='p'> <span class="verse" id="V1">1&#160;</span>Allahın evinə getdiyin zaman hərəkətlərinə diqqət et. Qulaq asmaq üçün oraya girmək yaxşı və pisin nə olduğunu bilməyən səfeh adamların qurban təqdim etməsindən yaxşıdır.   </div><div class='q'> <span class="verse" id="V2">2&#160;</span>Dilin tələsməsin,  </div><div class='q'>Allahın hüzurunda söz deməyə  </div><div class='q'>Ürəyin tələsməsin.  </div><div class='q'>Çünki Allah göydədir, sən yerdə.  </div><div class='q'>Buna görə də az danış.   </div><div class='q'> <span class="verse" id="V3">3&#160;</span>Necə ki iş çox olanda adam yuxu görər,  </div><div class='q'>Söz də çox olanda səfeh danışığa çevrilər.   </div><div class='p'> <span class="verse" id="V4">4&#160;</span> Allaha əhd edəndə onu yerinə yetirməkdə yubanma, çünki ağılsızlar Onun xoşuna gəlməz. Öz əhdini yerinə yetir.   <span class="verse" id="V5">5&#160;</span>Əhd etməmək əhd edib onu yerinə yetirməməkdən yaxşıdır.   <span class="verse" id="V6">6&#160;</span>Qoyma sözlərin səni günaha batırsın. Allahın elçisinə demə ki, bu, kiçik səhv idi. Nə üçün Allah sənin sözünə qəzəblənsin və əlinin zəhmətini yox etsin?   <span class="verse" id="V7">7&#160;</span>Çünki çox yuxu görəndə də, çox söz danışanda da puç şeylər çox olar. Sən ancaq Allahdan qorx.   </div><div class='s'>Var-dövlətin puçluğu </div> <div class='p'> <span class="verse" id="V8">8&#160;</span>Əgər bir vilayətdə yoxsullara zülm edildiyini, ədalət və salehliyin ayaq altında tapdalandığını görürsənsə, gördüyünə təəccüb etmə. Çünki hər vəzifə başında olana özündən yuxarıda bir nəzarətçi qoyulub və onların başında da özlərindən yuxarıda olanlar var.   <span class="verse" id="V9">9&#160;</span>Ancaq hamıdan yuxarıda olan padşah ədalətli olsa, hər kəs öz tarlasının bəhrəsindən xeyir götürər.   </div><div class='q'> <span class="verse" id="V10">10&#160;</span>Pul sevən puldan doymaz,  </div><div class='q'>Var-dövlət sevən də qazancdan.  </div><div class='q'>Bu da puçdur.   </div><div class='q'> <span class="verse" id="V11">11&#160;</span>Var-dövlət çoxaldıqca  </div><div class='q'>Onu yeyənlər də çoxalır.  </div><div class='q'>Gözləri ilə görməkdən savayı  </div><div class='q'>Sahibinə ondan nə fayda var?   </div><div class='q'> <span class="verse" id="V12">12&#160;</span>Fəhlə az da yesə, çox da yesə,  </div><div class='q'>Yuxusu şirindir.  </div><div class='q'>Amma varlı adamın dövləti qoymaz ki,  </div><div class='q'>O, rahat yatsın.   </div><div class='b'> &#160; </div> <div class='q'> <span class="verse" id="V13">13&#160;</span>Səma altında gördüyüm  </div><div class='q'>Başqa böyük dərd də var:  </div><div class='q'>Yığdığı sərvət sahibinə zərər gətirir,   </div><div class='q'> <span class="verse" id="V14">14&#160;</span>Bu sərvəti bədbəxt hadisələr yox edir,  </div><div class='q'>Sərvət sahibinin oğlu doğulanda  </div><div class='q'>Ona verməyə bir şeyi qalmır.   </div><div class='q'> <span class="verse" id="V15">15&#160;</span> Necə ki o, anasının bətnindən çılpaq doğulub,  </div><div class='q'>Eləcə də bu dünyadan gedir.  </div><div class='q'>Zəhmətinin bəhrəsindən  </div><div class='q'>Heç nəyi əlinə götürüb  </div><div class='q'>Özü ilə apara bilmir.   </div><div class='q'> <span class="verse" id="V16">16&#160;</span>Bu da böyük bir dərddir:  </div><div class='q'>İnsan dünyaya necə gəlirsə,  </div><div class='q'>Elə də gedir.  </div><div class='q'>Boş yerə çəkdiyi zəhmətin  </div><div class='q'>Ona nə faydası var?   </div><div class='q'> <span class="verse" id="V17">17&#160;</span>Ömrü boyu öz çörəyini  </div><div class='q'>Qaranlıq, böyük sıxıntı, xəstəlik və  </div><div class='q'>Qəzəb içində yeyir.   </div><div class='p'> <span class="verse" id="V18">18&#160;</span>İnsan üçün mənim gördüyüm yaxşı və gözəl olan budur ki, o yeyib-içsin və Allahın ona verdiyi bir neçə günlük ömründə səma altında çəkdiyi bütün zəhmətlərindən zövq alsın, çünki ona düşən bəxşiş budur.   <span class="verse" id="V19">19&#160;</span>Həmçinin Allah hər kəsə var-dövlət bəxş edərək qüvvət verib ki, ondan yesin, payını götürsün və zəhmətindən zövq alsın. Bu, Allahın hədiyyəsidir.   <span class="verse" id="V20">20&#160;</span>Çünki Allah insanın başını şənliklə qatdığı üçün insan ömrünün günlərini dərindən düşünmür.   </div>