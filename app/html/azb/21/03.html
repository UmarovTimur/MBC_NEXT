<div class='s'>Hər şeyin öz vaxtı var </div> <div class='q'> <span class="verse" id="V1">1&#160;</span>Hər şeyin öz vaxtı var, göylər altında hər işin öz vaxtı var:   </div><div class='b'> &#160; </div> <div class='q'> <span class="verse" id="V2">2&#160;</span>Doğulmağın öz vaxtı var, ölməyin öz vaxtı.  </div><div class='q'>Əkməyin öz vaxtı, kökündən çıxartmağın öz vaxtı.   </div><div class='q'> <span class="verse" id="V3">3&#160;</span>Öldürməyin öz vaxtı, sağaltmağın öz vaxtı.  </div><div class='q'>Yıxmağın öz vaxtı, qurmağın öz vaxtı.   </div><div class='q'> <span class="verse" id="V4">4&#160;</span>Ağlamağın öz vaxtı, gülməyin öz vaxtı.  </div><div class='q'>Yas tutmağın öz vaxtı, rəqs etməyin öz vaxtı.   </div><div class='q'> <span class="verse" id="V5">5&#160;</span>Daş atmağın öz vaxtı, daş yığmağın öz vaxtı.  </div><div class='q'>Qucaqlaşmağın öz vaxtı, qucaqlaşmamağın öz vaxtı.   </div><div class='q'> <span class="verse" id="V6">6&#160;</span>Axtarmağın öz vaxtı, itirməyin öz vaxtı.  </div><div class='q'>Saxlamağın öz vaxtı, atmağın öz vaxtı.   </div><div class='q'> <span class="verse" id="V7">7&#160;</span>Yırtmağın öz vaxtı, tikməyin öz vaxtı.  </div><div class='q'>Susmağın öz vaxtı, danışmağın öz vaxtı.   </div><div class='q'> <span class="verse" id="V8">8&#160;</span>Sevməyin öz vaxtı, nifrət etməyin öz vaxtı.  </div><div class='q'>Müharibənin öz vaxtı, sülhün öz vaxtı.   </div><div class='p'> <span class="verse" id="V9">9&#160;</span>İşləyən adama zəhmət çəkib gördüyü işin nə faydası var?   <span class="verse" id="V10">10&#160;</span>Gördüm ki, bu işi üzərində zəhmət çəkmək üçün Allah insanlara verib.   <span class="verse" id="V11">11&#160;</span>Allah hər şeyi öz vaxtında gözəl yaratdı və əbədiyyəti də insanların ürəyinə qoydu. Hərçənd ki insan Allahın etdiyi işi əvvəldən axıra qədər anlaya bilməz.   <span class="verse" id="V12">12&#160;</span>Mən bilirəm ki, insan üçün şadlıq etməkdən və ömrü boyu xeyirxahlıq etməkdən yaxşı şey yoxdur.   <span class="verse" id="V13">13&#160;</span>Həm də hər kəsin yeyib-içməyi və gördüyü işdən zövq almağı Allahın bəxşişidir.   <span class="verse" id="V14">14&#160;</span>Bunu bilirəm ki, Allahın etdiyi hər iş daim qalır: ona nə bir şey artırmaq, nə də bir şey əskiltmək olar. Allah bunu ona görə edir ki, insanlar Ondan qorxsun.   </div><div class='q'> <span class="verse" id="V15">15&#160;</span>İndi nə olursa, keçmişdə də olub,  </div><div class='q'>Nə olacaqsa, lap qədimdən də var idi.  </div><div class='q'>Allah olub-keçənləri araşdırır.   </div><div class='q'> <span class="verse" id="V16">16&#160;</span>Səma altında bir şey də gördüm:  </div><div class='q'>Ədalətin yerində pislik var,  </div><div class='q'>Salehliyin də yerində pislik.   </div><div class='q'> <span class="verse" id="V17">17&#160;</span>Mən ürəyimdə dedim:  </div><div class='q'>“Allah həm salehi,  </div><div class='q'>Həm də pis adamı mühakimə edəcək.  </div><div class='q'>Çünki O hər iş, hər əməl üçün  </div><div class='q'>Bir vaxt qoyub”.   </div><div class='p'> <span class="verse" id="V18">18&#160;</span>İnsanlar barədə mən ürəyimdə dedim: “Allah onları sınayır ki, heyvan kimi olduqlarını görsünlər”.   <span class="verse" id="V19">19&#160;</span>Çünki heyvanın başına gələn insanın da başına gəlir, ikisinin də aqibəti eyni cür olur. Necə biri ölürsə, eləcə də o biri ölür. İkisi də eyni nəfəsə malikdir, insan heyvandan üstün deyil, çünki hər şey puçdur.   <span class="verse" id="V20">20&#160;</span>Hamısı bir yerə gedir, hamısı torpaqdan yaranıb, torpağa da qayıdır.   <span class="verse" id="V21">21&#160;</span>Bunu kim bilir ki, insanların ruhu yuxarı qalxır, heyvanların ruhu aşağı – yerin altına enir?   </div><div class='p'> <span class="verse" id="V22">22&#160;</span>Gördüm ki, insanın etdiyi işdən zövq almasından yaxşı şey yoxdur, çünki onun payına düşən budur. Kim onu bir də geri qaytaracaq ki, özündən sonra nə olacağını görsün?   </div>