<div class='s'>Davudun son sözləri </div> <div class='p'> <span class="verse" id="V1">1&#160;</span>Davudun son sözləri bunlardır:  </div><div class='q'>Yessey oğlu Davud deyir,  </div><div class='q'>Allahın ucaltdığı adam,  </div><div class='q'>Yaqubun Allahının məsh etdiyi,  </div><div class='q'>İsrailin sevimli məzmur şairi belə söyləyir:   </div><div class='q'> <span class="verse" id="V2">2&#160;</span>Rəbbin Ruhu mənim vasitəmlə söylədi,  </div><div class='q'>Onun sözü dilimin ucundadır.   </div><div class='q'> <span class="verse" id="V3">3&#160;</span>İsrailin Allahı belə dedi,  </div><div class='q'>İsrailin Qayası mənə belə söylədi:  </div><div class='q'>İnsanlar üstündə doğruluqla hökm edən,  </div><div class='q'>Allah qorxusu ilə səltənət sürən şəxs   </div><div class='q'> <span class="verse" id="V4">4&#160;</span>Buludsuz bir səmada gün doğarkən sübh şəfəqi kimidir,  </div><div class='q'>Şüası yağışdan sonra yerdən təzə ot bitirir.   </div><div class='b'> &#160; </div> <div class='q'> <span class="verse" id="V5">5&#160;</span>Həqiqətən, mənim evim Allahla belə deyilmi?  </div><div class='q'>Çünki O mənimlə əbədi əhd bağladı,  </div><div class='q'>Kamil və tam təminatlı əhd bağladı,  </div><div class='q'>Qurtuluşumu və arzumu tam həyata keçirməzmi?   </div><div class='q'> <span class="verse" id="V6">6&#160;</span>Bütün yaramazlar tikanlar kimi atılacaq.  </div><div class='q'>Onlara heç kim əl vurmayacaq.   </div><div class='q'> <span class="verse" id="V7">7&#160;</span>Lakin onlara toxunanlar  </div><div class='q'>Dəmirlə və nizə sapı ilə silahlanmalıdırlar.  </div><div class='q'>Yaramazlar yerindəcə tamamilə yandırılacaqlar.   </div><div class='s'>Davudun igid döyüşçüləri </div> <div class='r'>(1Saln. 11:10-47)  </div><div class='p'> <span class="verse" id="V8">8&#160;</span>Davudun igid döyüşçülərinin adları belədir: Taxkemonlu Yoşev-Başşevet «üç igid»in  başçısı idi. O, nizəsini qaldırıb  bir hücumda səkkiz yüz nəfəri vurub öldürmüşdü.   </div><div class='p'> <span class="verse" id="V9">9&#160;</span>Ondan sonra Axoah nəslindən Dodo oğlu Eleazar idi. O, döyüş üçün orada yığılan Filiştlilərə meydan oxunanda Davudun yanındakı «üç igid»dən biri idi. İsraillilər döyüş meydanından geriyə çəkiləndə   <span class="verse" id="V10">10&#160;</span>Eleazar möhkəm dayandı və qılınc çəkib əlləri taqətdən düşənə qədər Filiştliləri qırdı. Rəbb o gün İsraillilərə böyük qələbə bəxş etdi. İsraillilər onun ardınca yalnız talan malı götürmək üçün qayıtdılar.   </div><div class='p'> <span class="verse" id="V11">11&#160;</span>Ondan sonra Hararlı Age oğlu Şamma idi. Filiştlilər Laxidə yığılmışdılar. Orada mərci əkilən bir tarla sahəsi vardı. Xalq Filiştlilərin önündən qaçdı.   <span class="verse" id="V12">12&#160;</span>Lakin Şamma tarlanın ortasında durub oranı qorudu və Filiştliləri qırdı. Rəbb İsraillilərə böyük bir zəfər verdi.   </div><div class='p'> <span class="verse" id="V13">13&#160;</span>Biçin zamanı otuz başçı arasından «üç igid» Davudun yanına – Adullam mağarasına getdi. Filiştlilərin bir döyüş dəstəsi Refaim vadisində ordugah qurmuşdu.   <span class="verse" id="V14">14&#160;</span>Bu zaman Davud qalada idi. Filiştlilərin bir keşikçi dəstəsi isə Bet-Lexemdə idi.   <span class="verse" id="V15">15&#160;</span>Davud həsrət çəkərək dedi: «Kaş ki biri Bet-Lexem darvazası yanındakı quyudan mənə içmək üçün su gətirəydi!»   <span class="verse" id="V16">16&#160;</span>Bu «üç igid» Filiştlilərin ordugahını yararaq darvazanın yanında olan Bet-Lexem quyusundan su çəkdi və onu götürüb Davuda gətirdi. Lakin Davud bu suyu içmək istəmədi və onu Rəbbə təqdim olaraq yerə tökdü.   <span class="verse" id="V17">17&#160;</span>O dedi: «Ya Rəbb, bunu etmək qoy məndən uzaq olsun, canlarını təhlükəyə salaraq gedən adamların qanındanmı içəcəyəm?» Buna görə də bu suyu içmək istəmədi. Bunları «üç igid» etmişdi.   </div><div class='p'> <span class="verse" id="V18">18&#160;</span>Yoavın qardaşı Seruya oğlu Avişay bu «üç igid»in başçısı idi. O, nizəsini qaldırıb üç yüz nəfəri qırdı. Buna görə də onun adı «üç igid»in adı qədər şöhrətləndi.   <span class="verse" id="V19">19&#160;</span>Əslində «üç igid»dən daha şöhrətli idi və onlara başçı oldu, lakin «üç igid» kimi deyildi.   </div><div class='p'> <span class="verse" id="V20">20&#160;</span>Yehoyada oğlu Benaya da böyük işlər görən igid adam idi. O, Qavseeldən gəlmişdi. Benaya iki Moavlı igidi öldürdü. O, qarlı gündə çuxura enib bir şir öldürdü.   <span class="verse" id="V21">21&#160;</span>O həm də qədd-qamətli bir Misirlini vurub öldürdü. Misirlinin əlində nizə vardı. Benaya onun üstünə dəyənəklə getdi və Misirlinin əlindən nizəsini çəkib aldı, onu öz nizəsi ilə öldürdü.   <span class="verse" id="V22">22&#160;</span>Bunları Yehoyada oğlu Benaya etdi. Buna görə də onun «üç igid» qədər şöhrəti var idi.   <span class="verse" id="V23">23&#160;</span>O, «otuz igid»dən daha məşhur idi, lakin «üç igid» kimi deyildi. Davud onu öz mühafizəçilərinə başçı qoydu.   </div><div class='p'> <span class="verse" id="V24">24&#160;</span>«Otuz igid»in arasında olanlar: Yoavın qardaşı Asahel, Bet-Lexemli Dodo oğlu Elxanan,   <span class="verse" id="V25">25&#160;</span>Xarodlu Şamma və Eliqa,   <span class="verse" id="V26">26&#160;</span>Peletli Xeles, Teqoalı İqqeş oğlu İra,   <span class="verse" id="V27">27&#160;</span>Anatotlu Aviezer, Xuşalı Mevunnay,   <span class="verse" id="V28">28&#160;</span>Axoahlı Salmon, Netofalı Mahray,   <span class="verse" id="V29">29&#160;</span>Netofalı Baana oğlu Xelev, Binyamin övladlarından Givealı Rivay oğlu Yettay,   <span class="verse" id="V30">30&#160;</span>Piratonlu Benaya, Qaaş vadilərindən Hidday,   <span class="verse" id="V31">31&#160;</span>Aravalı Avi-Alvon, Barxumlu Azmavet,   <span class="verse" id="V32">32&#160;</span>Şaalvonlu Elyaxba, Yaşenin oğulları Yonatan,   <span class="verse" id="V33">33&#160;</span>Hararlı Şamma, Ararlı Şarar oğlu Axiam,   <span class="verse" id="V34">34&#160;</span>Maakalı Axasbay oğlu Elifelet, Gilolu Axitofel oğlu Eliam,   <span class="verse" id="V35">35&#160;</span>Karmelli Xesro, Aravalı Paaray,   <span class="verse" id="V36">36&#160;</span>Sovalı Natan oğlu İqal, Qadlı Bani,   <span class="verse" id="V37">37&#160;</span>Ammonlu Seleq, Seruya oğlu Yoavın silahdarı olan Beerotlu Naxray,   <span class="verse" id="V38">38&#160;</span>Yeterli İra və Yeterli Qarev,   <span class="verse" id="V39">39&#160;</span>Xetli Uriya. Hamısı birlikdə otuz yeddi nəfər idi.   </div>