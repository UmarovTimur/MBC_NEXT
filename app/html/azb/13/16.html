<div class='p'> <span class="verse" id="V1">1&#160;</span>Allahın sandığını gətirib onun üçün Davudun qurduğu çadırın ortasına qoydular. Allahın önündə yandırma və ünsiyyət qurbanları təqdim etdilər.   <span class="verse" id="V2">2&#160;</span>Davud yandırma və ünsiyyət qurbanlarını təqdim edib qurtarandan sonra Rəbbin adı ilə xalqa xeyir-dua verdi.   <span class="verse" id="V3">3&#160;</span>O bütün İsraillilərə – kişilərin və qadınların hər birinə bir kömbə çörək, bir parça ət və bir üzüm lavaşanası payladı.   </div><div class='p'> <span class="verse" id="V4">4&#160;</span>Davud İsrailin Allahı Rəbbi çağırıb Ona şükür və həmd etmək üçün Levililərdən xidmət edən bu adamları Rəbbin sandığının önünə qoydu.   <span class="verse" id="V5">5&#160;</span>Başçı Asəf, onun köməkçisi Zəkəriyyə, çəng və lira çalan Yeiel, Şemiramot, Yexiel, Mattitya, Eliav, Benaya, Oved-Edom və Yeiel, sincləri yüksək səslə çalan Asəf,   <span class="verse" id="V6">6&#160;</span>Allahın Əhd sandığı önündə həmişə kərənaylar çalan kahinlər Benaya və Yaxaziel.   <span class="verse" id="V7">7&#160;</span>O gün Davud ilk dəfə olaraq Rəbbə şükür etmək işini Asəflə yoldaşlarına tapşırdı.   </div><div class='s'>Allaha həsr olunan məzmur </div> <div class='r'>(Zəb. 105:1-15; 96:1-13; 106:47-48)  </div><div class='q'> <span class="verse" id="V8">8&#160;</span> «Rəbbə şükür edin, ismini çağırın,  </div><div class='q'>Əməllərini xalqlar arasında elan edin!   </div><div class='q'> <span class="verse" id="V9">9&#160;</span>Onu ilahilərlə tərənnüm edin,  </div><div class='q'>Bütün xariqələrini bəyan edin!   </div><div class='q'> <span class="verse" id="V10">10&#160;</span>Onun müqəddəs adı ilə fəxr edin,  </div><div class='q'>Ey Rəbbi axtaranlar, ürəkləriniz qoy sevinsin!   </div><div class='q'> <span class="verse" id="V11">11&#160;</span>Rəbbi, Onun qüvvətini arayın,  </div><div class='q'>Daim hüzurunu axtarın.   </div><div class='q'> <span class="verse" id="V12">12&#160;</span>Etdiyi xariqələri,  </div><div class='q'>Möcüzələri, dilindən çıxan hökmləri xatırlayın,   </div><div class='q'> <span class="verse" id="V13">13&#160;</span>Ey Onun qulu İsrail nəsli,  </div><div class='q'>Ey Yaqub övladları, ey Onun seçdikləri!   </div><div class='b'> &#160; </div> <div class='q'> <span class="verse" id="V14">14&#160;</span>Allahımız Rəbb Odur,  </div><div class='q'>Hökmü bütün yer üzərindədir.   </div><div class='q'> <span class="verse" id="V15">15&#160;</span>  Əbədi olaraq – min nəslə qədər əhdini,  </div><div class='q'>Əmr etdiyi sözü,   </div><div class='q'> <span class="verse" id="V16">16&#160;</span>İbrahimlə kəsdiyi əhdini,  </div><div class='q'>İshaqa and içərək verdiyi vədini unutmaz.   </div><div class='q'> <span class="verse" id="V17">17&#160;</span> Bunu qayda kimi Yaqub üçün təsdiq etdi,  </div><div class='q'>Bu əbədi əhdi İsrail üçün etdi,   </div><div class='q'> <span class="verse" id="V18">18&#160;</span>Dedi: “Övladlarının payına düşən mülk kimi  </div><div class='q'>Kənan torpağını sənə verəcəyəm”.   </div><div class='b'> &#160; </div> <div class='q'> <span class="verse" id="V19">19&#160;</span>O zaman sayca onlar az idilər,  </div><div class='q'>Azsaylı olaraq ölkədə qərib idilər.   </div><div class='q'> <span class="verse" id="V20">20&#160;</span>Ölkədən-ölkəyə,  </div><div class='q'>Məmləkətdən-məmləkətə köçürdülər.   </div><div class='q'> <span class="verse" id="V21">21&#160;</span> Rəbb heç kimi onlara əzab verməyə qoymadı,  </div><div class='q'>Onlara görə padşahları tənbeh etdi.   </div><div class='q'> <span class="verse" id="V22">22&#160;</span>Dedi: “Məsh elədiklərimə dəyməyin,  </div><div class='q'>Peyğəmbərlərimə pislik etməyin”.   </div><div class='b'> &#160; </div> <div class='q'> <span class="verse" id="V23">23&#160;</span>Ey bütün dünya, Rəbbə ilahi oxuyun,  </div><div class='q'>Xilaskar olduğunu gündən-günə müjdələyin.   </div><div class='q'> <span class="verse" id="V24">24&#160;</span>Ehtişamını millətlərə elan edin,  </div><div class='q'>Xariqələrini bütün xalqlara bəyan edin!   </div><div class='q'> <span class="verse" id="V25">25&#160;</span>Axı Rəbb əzəmətlidir, bol həmdə layiqdir,  </div><div class='q'>O bütün allahlardan daha zəhmlidir.   </div><div class='q'> <span class="verse" id="V26">26&#160;</span>Bütün özgə xalqların allahları bütlərdir,  </div><div class='q'>Lakin göyləri yaradan Rəbdir.   </div><div class='q'> <span class="verse" id="V27">27&#160;</span>Ehtişam və əzəmət hüzurunda olar,  </div><div class='q'>Sevinclə qüdrət Onun yerindədir.   </div><div class='b'> &#160; </div> <div class='q'> <span class="verse" id="V28">28&#160;</span>Ey xalqların tayfaları, Rəbbə verin –  </div><div class='q'>Ehtişamı, qüdrəti Rəbbə verin,   </div><div class='q'> <span class="verse" id="V29">29&#160;</span> Adına layiq ehtişamı Rəbbə verin,  </div><div class='q'>Hüzuruna girib təqdimlər verin.  </div><div class='q'>Müqəddəslik zinəti ilə Rəbbə səcdə edin.   </div><div class='q'> <span class="verse" id="V30">30&#160;</span>Ey bütün dünya, Onun hüzurunda lərzəyə gəlin!  </div><div class='q'>O, dünyanı sarsılmaz və möhkəm qurub.   </div><div class='q'> <span class="verse" id="V31">31&#160;</span>Göylər sevinsin, yer üzü şad olsun!  </div><div class='q'>Millətlərə belə elan edin:  </div><div class='q'>“Rəbb hökmranlıq edir”.   </div><div class='q'> <span class="verse" id="V32">32&#160;</span>Dənizin və dənizdəki canlıların səsi ucalsın,  </div><div class='q'>Çöllər və çöldə yaşayanlar fərəhlənsin,   </div><div class='q'> <span class="verse" id="V33">33&#160;</span>Meşədəki bütün ağaclar mədh söyləsin  </div><div class='q'>Rəbbin hüzurunda!  </div><div class='q'>O, dünyanın hökmünü vermək üçün gəlir.   </div><div class='b'> &#160; </div> <div class='q'> <span class="verse" id="V34">34&#160;</span>  </div><div class='q'>Rəbbə şükür edin, ona görə ki yaxşıdır,  </div><div class='q'>Çünki məhəbbəti əbədidir.   </div><div class='q'> <span class="verse" id="V35">35&#160;</span>Deyin: “Ey qurtarıcımız Allah, bizi qurtar,  </div><div class='q'>Bizi millətlərin arasından topla və azad et.  </div><div class='q'>Müqəddəs isminə şükür edək,  </div><div class='q'>Biz fəxrlə Sənə həmd söyləyək”.   </div><div class='q'> <span class="verse" id="V36">36&#160;</span>Alqış olsun İsrailin Allahı Rəbbə  </div><div class='q'>Əzəldən sonsuza qədər!»  </div><div class='p'>Bütün xalq «Amin!» söylədi və Rəbbə həmd etdi.   </div><div class='s'>Rəbbin Əhd sandığının önündə və Giveonda xidmət edənlər </div> <div class='p'> <span class="verse" id="V37">37&#160;</span>Davud orada – Rəbbin Əhd sandığının önündə bu adamları qoydu: hər günün işinə görə sandığın önündə daim xidmət edən Asəf və onun yoldaşları,   <span class="verse" id="V38">38&#160;</span>Oved-Edom və onun altmış səkkiz nəfər yoldaşı, qapıçılar Yedutun oğlu Oved-Edom və Xosa.   <span class="verse" id="V39">39&#160;</span>O, Giveonda olan səcdəgahda, Rəbbin məskəni önündə, kahin Sadoqu və onun kahin yoldaşlarını qoydu ki,   <span class="verse" id="V40">40&#160;</span>Rəbbin İsrailə əmr etdiyi Qanunda yazılanların hamısına görə daim səhər və axşam Rəbbə yandırma qurbanları üçün düzəldilən qurbangahda Ona yandırma qurbanları versinlər.   <span class="verse" id="V41">41&#160;</span>Onlarla birgə Hemanı, Yedutunu və adları çəkilən başqa seçilmiş adamları təyin etdi ki, Rəbbə şükür etsinlər, çünki Onun məhəbbəti əbədidir.   <span class="verse" id="V42">42&#160;</span>Heman, Yedutun və həmin adamların əlində Allaha yüksək səslə musiqi çalmaq üçün kərənaylar, sinclər və başqa alətlər var idi. Yedutunun oğulları isə qapıçı oldular.   <span class="verse" id="V43">43&#160;</span> Bütün xalq – hər kəs evinə getdi, Davud da öz evinə xeyir-dua vermək üçün geri qayıtdı.   </div>