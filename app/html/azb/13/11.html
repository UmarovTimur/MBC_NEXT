<div class='s'>Davudun taxta çıxması </div> <div class='r'>(2Şam. 5:1-10)  </div><div class='p'> <span class="verse" id="V1">1&#160;</span>Bütün İsraillilər Xevrona, Davudun yanına toplaşıb dedilər: «Bax biz sənin sümüyündən, sənin ətindənik.   <span class="verse" id="V2">2&#160;</span>Əvvəlki vaxtlarda, Şaul padşahımız olanda da İsrailliləri yürüşlərə aparan və gətirən sən idin. Allahın Rəbb sənə demişdi ki, xalqım İsrailə sən çobanlıq edəcəksən, xalqım İsrail üzərində sən hökmdar olacaqsan».   <span class="verse" id="V3">3&#160;</span>İsrailin bütün ağsaqqalları Xevrona, padşahın yanına gəldilər. Davud Xevronda, Rəbbin önündə onlarla əhd bağladı və onlar Şamuel vasitəsilə Rəbbin söylədiyi sözə görə Davudu İsrail üzərində padşah olmaq üçün məsh etdilər.   </div><div class='s'>Davudun Yerusəlimi paytaxt şəhərinə çevirməsi </div> <div class='p'> <span class="verse" id="V4">4&#160;</span> Davud və bütün İsraillilər Yerusəlimə gəldilər. O vaxt şəhər Yevus adlanırdı və burada Yevuslular yaşayırdı.   <span class="verse" id="V5">5&#160;</span>Onlar Davuda dedilər: «Sən buraya girə bilməzsən». Ancaq Davud indi «Davudun şəhəri» adlanan Sion qalasını aldı.   <span class="verse" id="V6">6&#160;</span>Davud dedi: «Yevusluları hamıdan əvvəl kim məğlub etsə, rəis və ordu başçısı o olacaq». Seruya oğlu Yoav hamıdan əvvəl Yevusa qalxdı və buna görə də o, başçı oldu.   <span class="verse" id="V7">7&#160;</span>Davud qalada məskən saldı və buna görə onu «Davudun şəhəri» adlandırdılar.   <span class="verse" id="V8">8&#160;</span>O, qala yamacından qalanın ətrafına qədər bütün yerləri tikdi. Yoav isə şəhərin qalan hissəsini bərpa etdi.   <span class="verse" id="V9">9&#160;</span>Davud getdikcə yüksəlirdi, çünki Ordular Rəbbi onunla idi.   </div><div class='s'>Davudun igid döyüşçüləri </div> <div class='r'>(2Şam. 23:8-39)  </div><div class='p'> <span class="verse" id="V10">10&#160;</span>Davudun igid döyüşçülərinin başçıları bütün İsraillilərlə birgə Rəbbin sözünə görə Davudu İsrail üzərində padşah etmək üçün onun padşahlığında şücaət göstərirdilər.   <span class="verse" id="V11">11&#160;</span>Davudun igid döyüşçülərinin siyahısı belədir: «otuz igid»in başçısı olan Xakmoni oğlu Yaşoveam. O, bir hücumda üç yüz nəfəri nizəsi ilə vurub öldürdü.   <span class="verse" id="V12">12&#160;</span>Ondan sonra «üç igid»dən biri olan Axoahlı Dodo oğlu Eleazar idi.   <span class="verse" id="V13">13&#160;</span>Filiştlilər döyüşmək üçün Pas-Dammimdə toplaşanda o da Davudla birgə orada idi. Orada arpa əkilən bir tarla sahəsi var idi. Xalq Filiştlilərin önündən qaçdı.   <span class="verse" id="V14">14&#160;</span>Lakin Eleazar və döyüşçüləri bu sahənin ortasında durub oranı qorudular və Filiştliləri qırdılar. Rəbb İsrailliləri xilas edib böyük zəfər qazandırdı.   </div><div class='p'> <span class="verse" id="V15">15&#160;</span>Otuz başçı arasından «üç igid» qayaya, Davudun yanına, Adullam mağarasına enib gəldi. Filiştlilərin ordusu Refaim vadisində ordugah qurmuşdu.   <span class="verse" id="V16">16&#160;</span>Bu zaman Davud qalada idi, Filiştlilərin bir keşikçi dəstəsi isə Bet-Lexemdə idi.   <span class="verse" id="V17">17&#160;</span>Davud həsrət çəkərək dedi: «Kaş ki biri Bet-Lexem darvazasının yanındakı quyudan mənə içmək üçün su gətirəydi!»   <span class="verse" id="V18">18&#160;</span>Bu üç nəfər Filiştlilərin ordugahını yararaq darvazanın yanında olan Bet-Lexem quyusundan su çəkdilər və onu götürüb Davuda gətirdilər. Lakin Davud suyu içmək istəmədi və Rəbbə təqdim olaraq yerə tökdü.   <span class="verse" id="V19">19&#160;</span>O dedi: «Allahım bunu etməkdən məni uzaq eləsin. Bu adamların qanını içəcəyəmmi? Axı canlarını təhlükəyə salaraq bu suyu gətirdilər». Buna görə də bu suyu içmək istəmədi. Bunları «üç igid» etmişdi.   </div><div class='p'> <span class="verse" id="V20">20&#160;</span>Yoavın qardaşı Avişay bu «üç igid»in başçısı idi. O, nizəsini qaldırıb üç yüz nəfəri qırdı. Buna görə də onun adı «üç igid»in adı qədər şöhrətləndi.   <span class="verse" id="V21">21&#160;</span>Əslində «üç igid»dən ikiqat artıq şöhrəti var idi və onlara başçı oldu, lakin «üç igid» kimi deyildi.   </div><div class='p'> <span class="verse" id="V22">22&#160;</span>Yehoyada oğlu Benaya da böyük işlər görmüş igid adam idi. O, Qavseeldən gəlmişdi. Benaya iki Moavlı igidi öldürdü. O, qarlı gündə çuxura enib bir şir öldürdü.   <span class="verse" id="V23">23&#160;</span>O həm də boyu beş qulac olan bir Misirlini öldürdü. Misirlinin əlində toxucu dəzgahının əriş ağacı boyda nizə var idi. Benaya onun üstünə dəyənəklə getdi, nizəni Misirlinin əlindən çəkib aldı və onu öz nizəsi ilə öldürdü.   <span class="verse" id="V24">24&#160;</span>Bunları Yehoyada oğlu Benaya etdi, buna görə də onun «üç igid» qədər şöhrəti var idi.   <span class="verse" id="V25">25&#160;</span>O, «otuz igid»dən daha şöhrətli idi, lakin «üç igid» kimi deyildi. Davud onu öz mühafizəçilərinə başçı qoydu.   </div><div class='p'> <span class="verse" id="V26">26&#160;</span>Ordunun igid döyüşçüləri bunlardır: Yoavın qardaşı Asahel, Bet-Lexemli Dodo oğlu Elxanan,   <span class="verse" id="V27">27&#160;</span>Harorlu Şammot, Pelonlu Xeles,   <span class="verse" id="V28">28&#160;</span>Teqoalı İqqeş oğlu İra, Anatotlu Aviezer,   <span class="verse" id="V29">29&#160;</span>Xuşalı Sibbekay, Axoahlı İlay,   <span class="verse" id="V30">30&#160;</span>Netofalı Mahray, Netofalı Baana oğlu Xeled,   <span class="verse" id="V31">31&#160;</span>Binyamin övladlarından Givealı Rivay oğlu Yetay, Piratonlu Benaya,   <span class="verse" id="V32">32&#160;</span>Qaaş vadisindən olan Xuray, Aravalı Aviel,   <span class="verse" id="V33">33&#160;</span>Baxarumlu Azmavet, Şaalvonlu Elyaxba,   <span class="verse" id="V34">34&#160;</span>Gizonlu Haşemin oğulları, Hararlı Şage oğlu Yonatan,   <span class="verse" id="V35">35&#160;</span>Hararlı Sakar oğlu Axiam, Ur oğlu Elifal,   <span class="verse" id="V36">36&#160;</span>Mekeralı Xefer, Pelonlu Axiya,   <span class="verse" id="V37">37&#160;</span>Karmelli Xesro, Ezbay oğlu Naaray,   <span class="verse" id="V38">38&#160;</span>Natanın qardaşı Yoel, Haqri oğlu Mivxar,   <span class="verse" id="V39">39&#160;</span>Ammonlu Seleq, Seruya oğlu Yoavın silahdarı olan Beerotlu Naxray,   <span class="verse" id="V40">40&#160;</span>Yeterli İra, Yeterli Qarev,   <span class="verse" id="V41">41&#160;</span>Xetli Uriya, Axlay oğlu Zavad,   <span class="verse" id="V42">42&#160;</span>Ruvenlilərin başçısı Ruvenli Şiza oğlu Adina və onunla birgə otuz nəfər,   <span class="verse" id="V43">43&#160;</span>Maaka oğlu Xanan və Metenli Yehoşafat,   <span class="verse" id="V44">44&#160;</span>Aşteratlı Uzziya, Aroerli Xotamın oğulları Şama və Yeiel,   <span class="verse" id="V45">45&#160;</span>Şimri oğlu Yediael və qardaşı Tisli Yoxa,   <span class="verse" id="V46">46&#160;</span>Maxavlı Eliel və Elnaamın oğulları Yerivay, Yoşavya və Moavlı Yetma,   <span class="verse" id="V47">47&#160;</span>Eliel, Oved və Mesovalı Yaasiel.   </div>