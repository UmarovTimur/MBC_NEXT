<div class='s'>Ruvenin nəsilləri </div> <div class='p'> <span class="verse" id="V1">1&#160;</span> İsrailin ilk oğlu Ruven idi, amma atasının yatağını murdarladığı üçün onun ilk oğulluq haqqı İsrailin oğlu Yusifin nəslinə verildi və Ruvenin nəsli şəcərədə ilk oğul kimi sayılmadı.   <span class="verse" id="V2">2&#160;</span> Ancaq Yəhuda qardaşları arasında daha güclü oldu və hökmdar onun nəslindən çıxdı. İlk oğulluq haqqı isə Yusifin idi.   <span class="verse" id="V3">3&#160;</span>İsrailin ilk oğlu Ruvenin oğulları: Xanok, Pallu, Xesron və Karmi.   <span class="verse" id="V4">4&#160;</span> Yoelin nəsli: onun oğlu Şemaya, onun oğlu Qoq, onun oğlu Şimey,   <span class="verse" id="V5">5&#160;</span>onun oğlu Mikeya, onun oğlu Reaya, onun oğlu Baal,   <span class="verse" id="V6">6&#160;</span>onun oğlu Beera. Onu Aşşur padşahı Tiqlat-Pileser sürgünə aparmışdı. Beera Ruvenlilərin başçısı idi.   <span class="verse" id="V7">7&#160;</span>Nəsil şəcərələrinə görə onların qohumları bunlar idi: başçı Yeiel, Zəkəriyyə,   <span class="verse" id="V8">8&#160;</span>Yoel oğlu Şema oğlu Azaz oğlu Bela. O, Aroerdə yaşayırdı, torpağı Nevoya və Baal-Meona qədər uzanırdı.   <span class="verse" id="V9">9&#160;</span>Şərqə tərəf Fərat çayının bu tayındakı çölün başlanğıc yerinə qədər torpaqlar onun idi, çünki Gilead torpağında çoxlu heyvanları var idi.   <span class="verse" id="V10">10&#160;</span>Şaulun dövründə bu adamlar Həcərlilərlə müharibə edib onları məğlub etdi və Gileadın şərqindəki bütün torpaqlarda Həcərlilərin çadırlarında yaşadı.   </div><div class='s'>Qadın nəsilləri </div> <div class='p'> <span class="verse" id="V11">11&#160;</span>Qadlılar Salkaya qədər uzanan Başan torpağında Ruvenlilərin qarşısında yaşadı.   <span class="verse" id="V12">12&#160;</span>Başanda başçı Yoel, köməkçisi Şafam, sonra Yanay və Şafat idi.   <span class="verse" id="V13">13&#160;</span>Öz nəsillərindən olan qohumları bunlardır: Mikael, Meşullam, Şeva, Yoray, Yakan, Ziya və Ever – cəmi yeddi nəfər.   <span class="verse" id="V14">14&#160;</span>Bunlar Buz oğlu Yaxdo oğlu Yeşişay oğlu Mikael oğlu Gilead oğlu Yaroah oğlu Xuri oğlu Avixayilin oğulları idi.   <span class="verse" id="V15">15&#160;</span>Quni oğlu Avdiel oğlu Axi onların nəsil başçısı idi.   <span class="verse" id="V16">16&#160;</span>Onlar Gileadda, Başanda və onun qəsəbələrində, Şaronun sərhədlərinə qədər uzanan bütün otlaq torpaqlarında yaşadı.   <span class="verse" id="V17">17&#160;</span>Yəhuda padşahı Yotamın və İsrail padşahı Yarovamın dövründə onların hamısı nəsil şəcərələrində qeyd olundu.   </div><div class='s'>İsraillilərin Həcərlilərlə müharibəsi </div> <div class='p'> <span class="verse" id="V18">18&#160;</span>Ruvenlilərdən, Qadlılardan, Menaşşe qəbiləsinin yarısından olan, qalxan və qılınc daşıyan, ox atan, döyüş üçün təlim görmüş və döyüşməyi bacaran igid adamlar qırx dörd min yeddi yüz altmış nəfər idi.   <span class="verse" id="V19">19&#160;</span>Onlar Həcərlilərdən olan Yeturun, Nafişin və Nadavın nəsilləri ilə müharibə etdi.   <span class="verse" id="V20">20&#160;</span>İsraillilər düşmənləri ilə döyüşdə kömək aldıqları üçün Həcərliləri və onlarla olanların hamısını məğlub etdilər, çünki İsraillilər döyüş zamanı Allahı çağırdılar və Ona güvəndikləri üçün Allah onları eşitdi.   <span class="verse" id="V21">21&#160;</span>Onlar düşmənlərinin heyvanlarını – əlli min dəvəsini, iki yüz əlli min qoyun-keçisini, iki min eşşəyini ələ keçirdi və yüz min adamını götürüb apardı.   <span class="verse" id="V22">22&#160;</span>Həlak olanlar çox oldu, çünki bu döyüş Allahdan idi. Onlar sürgün olunan zamana qədər Həcərlilərin yerlərində yaşadı.   </div><div class='s'>İordan çayının şərqində yaşayan Menaşşelilərin nəsilləri </div> <div class='p'> <span class="verse" id="V23">23&#160;</span>Menaşşe qəbiləsinin yarısının nəsilləri də həmin torpaqda yaşadı. Onlar çoxalıb Başandan Baal-Xermona, Senirə və Xermon dağına qədər uzanan torpağa yayıldılar.   <span class="verse" id="V24">24&#160;</span>Onların nəsil başçıları bunlardır: Efer, İşi, Eliel, Azriel, Yeremya, Hodavya və Yaxdiel. Bunlar igid döyüşçülər, adlı-sanlı adamlar və nəsil başçıları idi.   <span class="verse" id="V25">25&#160;</span>Amma onlar atalarının Allahına qarşı xainlik etdilər və onların önündə Allahın məhv etdiyi ölkə xalqlarının allahlarına sitayiş edib xəyanət etdilər.   <span class="verse" id="V26">26&#160;</span>   Onda İsrailin Allahı Aşşur padşahı Pulda, yəni Tiqlat-Pileserdə niyyət oyandırdı, o da Ruvenliləri, Qadlıları və Menaşşe qəbiləsinin yarısını əsir aparıb Xalaha, Xavora, Haraya və Qozan çayının sahilində yerləşdirdi. Onlar bu günə qədər də oradadır.   </div>