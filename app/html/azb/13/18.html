<div class='s'>Davudun qələbələri </div> <div class='r'>(2Şam. 8:1-18)  </div><div class='p'> <span class="verse" id="V1">1&#160;</span>Bundan sonra Davud Filiştliləri məğlub edib özünə tabe etdi və Qatı, onun qəsəbələrini Filiştlilərdən aldı.   <span class="verse" id="V2">2&#160;</span>O, Moavlıları da məğlub etdi və Moavlılar Davuda tabe olub xərac verdilər.   </div><div class='p'> <span class="verse" id="V3">3&#160;</span>Sova padşahı Hadadezer Fərat çayının ətrafındakı yerlərdə hakimiyyətini bərpa etməyə gedəndə Davud Xamatda onu məğlub etdi.   <span class="verse" id="V4">4&#160;</span>O, Hadadezerin min döyüş arabasını aldı, yeddi min süvarisini, iyirmi min piyada əsgərini əsir etdi və atlardan yüzə qədərini döyüş arabası üçün saxlayaraq qalan atların ayaq vətərini kəsdi.   <span class="verse" id="V5">5&#160;</span>Dəməşqdə yaşayan Aramlılar Sova padşahı Hadadezerə kömək etməyə gələndə Davud onlardan iyirmi iki min nəfəri qırdı.   <span class="verse" id="V6">6&#160;</span>Davud Dəməşq Aramına hərbi dəstələr yerləşdirdi və Aramlılar ona tabe olub xərac verdilər. Rəbb Davuda getdiyi hər yerdə zəfər qazandırdı.   <span class="verse" id="V7">7&#160;</span>O, Hadadezerin zabitlərinin gəzdirdiyi qızıl qalxanları götürüb Yerusəlimə gətirdi.   <span class="verse" id="V8">8&#160;</span> Davud Hadadezerin şəhərləri olan Tivxatdan və Kundan çoxlu tunc aldı. Sonralar Süleyman ondan tunc hovuzu, sütunları və tunc qabları düzəltdi.   </div><div class='p'> <span class="verse" id="V9">9&#160;</span>Xamat padşahı Tou eşitdi ki, Davud Sova padşahı Hadadezerin bütün ordusunu məğlub edib.   <span class="verse" id="V10">10&#160;</span>O, Davudu salamlamaq və Hadadezeri döyüşdə məğlub etdiyinə görə təbrik etmək üçün oğlu Hadoramı onun yanına göndərdi, çünki Hadadezer Tou ilə həmişə müharibə etmişdi. Hadoram hər cür qızıl-gümüş və tunc əşyalar gətirdi.   <span class="verse" id="V11">11&#160;</span>Padşah Davud bütün millətlərdən – Edomlulardan, Moavlılardan, Ammonlulardan, Filiştlilərdən və Amaleqlilərdən alıb gətirdiyi qızıl-gümüşlə birgə bunları da Rəbbə həsr etdi.   </div><div class='p'> <span class="verse" id="V12">12&#160;</span> Seruya oğlu Avişay Duz vadisində Edomlulardan on səkkiz min nəfəri qırdı.   <span class="verse" id="V13">13&#160;</span>O, Edoma hərbi dəstələr yerləşdirdi və bütün Edomlular Davuda tabe oldular. Rəbb Davuda getdiyi hər yerdə zəfər qazandırdı.   </div><div class='s'>Davudun əyanları </div> <div class='p'> <span class="verse" id="V14">14&#160;</span>Davud bütün İsrailin padşahı oldu. O bütün xalqına ədalət və salehliklə hökmranlıq edirdi.   </div><div class='p'> <span class="verse" id="V15">15&#160;</span>Seruya oğlu Yoav ordu başçısı idi; Axilud oğlu Yehoşafat salnaməçi idi;   <span class="verse" id="V16">16&#160;</span>Axituv oğlu Sadoq və Evyatar oğlu Avimelek kahin idi; Şavşa mirzə idi;   <span class="verse" id="V17">17&#160;</span>Yehoyada oğlu Benaya Keretlilər və Peletlilərin başçısı idi; Davudun oğulları padşahın baş məmurları idi.   </div>