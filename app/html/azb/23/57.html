<div class='s'>Vəfasız xalq </div> <div class='q'> <span class="verse" id="V1">1&#160;</span>«Saleh adam ölür və bunu vecinə alan yoxdur.  </div><div class='q'>Mömin adamlar da köçüb gedir,  </div><div class='q'>Amma heç kim anlamır ki,  </div><div class='q'>Bəla gəlməmiş saleh adam canını qurtarır.   </div><div class='q'> <span class="verse" id="V2">2&#160;</span>Saleh adam sülhə qovuşur,  </div><div class='q'>Doğru yolla gedən son yatağında rahat yatır.   </div><div class='b'> &#160; </div> <div class='q'> <span class="verse" id="V3">3&#160;</span>Amma siz, ey cadugər qadının övladları,  </div><div class='q'>Fahişə və zinakarlar nəsli, bura, yaxın gəlin!   </div><div class='q'> <span class="verse" id="V4">4&#160;</span>Siz kimi məsxərəyə qoyursunuz?  </div><div class='q'>Kimə ağız əyirsiniz?  </div><div class='q'>Kimə dil göstərirsiniz?  </div><div class='q'>Məgər siz itaətsiz övladlar,  </div><div class='q'>Yalançı nəsil deyilsiniz?   </div><div class='q'> <span class="verse" id="V5">5&#160;</span>Palıd ağacları arasında,  </div><div class='q'>Hər kölgəli ağacın altında  </div><div class='q'>Şəhvətlə alışıb-yanan,  </div><div class='q'>Vadilərdə, qaya oyuqlarında,  </div><div class='q'>Övladlarınızı qurban gətirən  </div><div class='q'>Siz deyilmisiniz?   </div><div class='q'> <span class="verse" id="V6">6&#160;</span>Sizin payınız  </div><div class='q'>Vadinin hamar daşlarından düzələn bütlərdir.  </div><div class='q'>Onlardır, bəli, onlardır sizə nəsib olan.  </div><div class='q'>Onların qarşısında içmə təqdimi tökdünüz,  </div><div class='q'>Taxıl təqdimi gətirdiniz.  </div><div class='q'>Bunlara görə Mən təsəlli taparammı?   </div><div class='b'> &#160; </div> <div class='q'> <span class="verse" id="V7">7&#160;</span>Yatağınızı yüksək, uca dağda salmısınız,  </div><div class='q'>Qurbanlarınızı kəsmək üçün də oraya çıxırsınız.   </div><div class='q'> <span class="verse" id="V8">8&#160;</span>Qapılarınıza, qapıların yan taxtalarının arxasına  </div><div class='q'>İyrənc işarələr düzmüsünüz.  </div><div class='q'>Məni tərk edib yatağınızı geniş açdınız,  </div><div class='q'>Orada uzandınız, oynaşlarınızla sövdələşdiniz,  </div><div class='q'>Birlikdə yatmağa can atdınız,  </div><div class='q'>Onların çılpaqlığına tamaşa etdiniz!   </div><div class='q'> <span class="verse" id="V9">9&#160;</span>Ətirləri bol-bol vurandan sonra  </div><div class='q'>Molek allahına sarı getdiniz.  </div><div class='q'>Elçilərinizi uzaqlara göndərdiniz,  </div><div class='q'>Özünüzü ölülər diyarına qədər endirdiniz.   </div><div class='q'> <span class="verse" id="V10">10&#160;</span>Uzun yollar sizi taqətdən saldı.  </div><div class='q'>Lakin siz “daha bəsdir” demədiniz.  </div><div class='q'>Gücünüzü təzələyib qalxdınız,  </div><div class='q'>Buna görə yorulmadınız.   </div><div class='b'> &#160; </div> <div class='q'> <span class="verse" id="V11">11&#160;</span>Kim sizi qorxudub dəhşətə saldı ki,  </div><div class='q'>Məni aldatdınız?  </div><div class='q'>Məni yada salmadınız,  </div><div class='q'>Ürəyinizdə Mənə yer vermədiniz?  </div><div class='q'>Mən xeyli vaxt susduğuma görə,  </div><div class='q'>Siz Məndən qorxmursunuz?   </div><div class='q'> <span class="verse" id="V12">12&#160;</span>Mən sizin salehliyinizi,  </div><div class='q'>Etdiyiniz əməlləri aşkara çıxaracağam,  </div><div class='q'>Bunların sizə xeyri olmayacaq.   </div><div class='q'> <span class="verse" id="V13">13&#160;</span>Siz fəryad edəndə  </div><div class='q'>Bu yığdığınız bütlər  </div><div class='q'>Görək sizi nə cür qurtaracaq!  </div><div class='q'>Onların hamısını külək sovurub atacaq,  </div><div class='q'>Bir nəfəs onları yerindən tərpədib aparacaq.  </div><div class='q'>Lakin Mənə sığınan torpağı irs olaraq alacaq,  </div><div class='q'>Müqəddəs dağımı mülk edəcək».   </div><div class='s'>Rəbb xalqına şəfa verəcək </div> <div class='q'> <span class="verse" id="V14">14&#160;</span>Rəbb deyir:  </div><div class='q'>«Tikin, tikin, yol hazırlayın!  </div><div class='q'>Xalqımın yolundakı əngəlləri götürün!»   </div><div class='q'> <span class="verse" id="V15">15&#160;</span>Uca və əzəmətli,  </div><div class='q'>Əbədi yaşayan, adı müqəddəs Olan  </div><div class='q'>Belə deyir:  </div><div class='q'>«Mən yüksək və müqəddəs yerdə yaşadığım halda  </div><div class='q'>Ruhu əzilənlərlə, özünü aşağı tutanlarla birlikdəyəm ki,  </div><div class='q'>Özünü aşağı tutanların ruhunu dirildim,  </div><div class='q'>Əzilmişlərin ürəyini dirçəldim.   </div><div class='q'> <span class="verse" id="V16">16&#160;</span>Həmişə çəkişib qəzəblənməyəcəyəm,  </div><div class='q'>Yoxsa yaratdığım canlı insan qarşımda dura bilməz.   </div><div class='q'> <span class="verse" id="V17">17&#160;</span>Tamahkarlıq günahına görə  </div><div class='q'>Qəzəblənib xalqı cəzalandırdım,  </div><div class='q'>Hiddətlənib üzümü ondan döndərdim.  </div><div class='q'>O da inad edib öz yolu ilə getdi.   </div><div class='q'> <span class="verse" id="V18">18&#160;</span>Əməllərini gördüm,  </div><div class='q'>Amma bu xalqa şəfa verəcəyəm.  </div><div class='q'>Ona rəhbərlik edəcəyəm,  </div><div class='q'>Ona və onun yas tutanlarına təsəlli verəcəyəm.   </div><div class='q'> <span class="verse" id="V19">19&#160;</span> Ağızları ilə həmdlər söyləyəcəyəm.  </div><div class='q'>Uzaqdakılara və yaxındakılara qoy sülh, sülh olsun».  </div><div class='q'>Rəbb belə deyir: «Mən onlara şəfa verəcəyəm».   </div><div class='q'> <span class="verse" id="V20">20&#160;</span>Pislər isə sanki dalğalanan dənizdir,  </div><div class='q'>Bu dəniz sakit dura bilməz,  </div><div class='q'>Onun suları palçıq və kir çıxarar.   </div><div class='q'> <span class="verse" id="V21">21&#160;</span> «Pislərə isə sülh yoxdur» deyir mənim Allahım.   </div>