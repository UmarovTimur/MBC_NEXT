<div class='s'>Təsəlliverici sözlər </div> <div class='q'> <span class="verse" id="V1">1&#160;</span>Allahınız deyir:  </div><div class='q'>«Təsəlli verin xalqıma, təsəlli verin!   </div><div class='q'> <span class="verse" id="V2">2&#160;</span>Yerusəlim sakinlərinə təskinlik verən sözlər söyləyin!  </div><div class='q'>Əsirlik dövrünün qurtarmasını,  </div><div class='q'>Təqsirlərinin əvəzinin verilməsini,  </div><div class='q'>Bütün günahlarına görə Rəbbin əlindən  </div><div class='q'>İkiqat cəza aldıqlarını onlara bəyan edin».   </div><div class='b'> &#160; </div> <div class='q'> <span class="verse" id="V3">3&#160;</span>  Nida edənin səsi gəlir:  </div><div class='q'>«Səhrada Rəbbin yolunu hazırlayın,  </div><div class='q'>Çöldə Allahımızın keçəcəyi yerləri hamar edin.   </div><div class='q'> <span class="verse" id="V4">4&#160;</span>Hər dərə yüksəldiləcək,  </div><div class='q'>Hər dağ və təpə aşağı endiriləcək,  </div><div class='q'>Yoldakı əyriliklər düzələcək,  </div><div class='q'>Kələ-kötür yerlər hamar ediləcək.   </div><div class='q'> <span class="verse" id="V5">5&#160;</span>Rəbbin əzəməti aşkar olunacaq,  </div><div class='q'>Bütün bəşər bunu birlikdə görəcək».  </div><div class='q'>Bu sözlər Rəbbin ağzından çıxıb.   </div><div class='b'> &#160; </div> <div class='q'> <span class="verse" id="V6">6&#160;</span> Səs deyir: «Bəyan et!»  </div><div class='q'>«Nəyi bəyan edim?» deyə soruşdum.  </div><div class='q'>«Bütün bəşər ota bənzər,  </div><div class='q'>Onun bütün gözəlliyi çöl çiçəyi kimidir.   </div><div class='q'> <span class="verse" id="V7">7&#160;</span>Rəbb nəfəsini üzərinə üfürəndə  </div><div class='q'>Ot quruyar, çiçək solar,  </div><div class='q'>Həqiqətən, bu xalq ota oxşar.   </div><div class='q'> <span class="verse" id="V8">8&#160;</span>Ot quruyar, çiçək solar,  </div><div class='q'>Amma Allahımızın sözü əbədi qalar».   </div><div class='s'>İsrail Allahı qüdrətlidir </div> <div class='q'> <span class="verse" id="V9">9&#160;</span>Ey Siona müjdə gətirən, yüksək dağa çıx!  </div><div class='q'>Ey Yerusəlimə xoş xəbər gətirən,  </div><div class='q'>Ucalt səsini, car çək,  </div><div class='q'>Qaldır səsini, qorxma.  </div><div class='q'>Yəhuda şəhərlərinə de:  </div><div class='q'>«Budur Allahınız!»   </div><div class='q'> <span class="verse" id="V10">10&#160;</span> Budur, Xudavənd Rəbb Öz qüvvəsi ilə gəlir,  </div><div class='q'>O, qüdrətlə hökm edəcək,  </div><div class='q'>Mükafatı Onunladır,  </div><div class='q'>Ənamı önündədir.   </div><div class='q'> <span class="verse" id="V11">11&#160;</span> O Öz sürüsünü çoban kimi otaracaq,  </div><div class='q'>Quzuları qucağına alacaq, sinəsində gəzdirəcək,  </div><div class='q'>Sağmal heyvanların qayğısını çəkib otaracaq.   </div><div class='b'> &#160; </div> <div class='q'> <span class="verse" id="V12">12&#160;</span>Kim dənizləri ovcu ilə,  </div><div class='q'>Göyləri qarışı ilə ölçüb?  </div><div class='q'>Yerin torpağını ölçü ilə,  </div><div class='q'>Dağları qapanla,  </div><div class='q'>Təpələri tərəzi ilə kim çəkib?   </div><div class='q'> <span class="verse" id="V13">13&#160;</span> Rəbbin Ruhuna kim yol göstərdi?  </div><div class='q'>Ona kim məsləhətçi olub öyrətdi?   </div><div class='q'> <span class="verse" id="V14">14&#160;</span>Ağıl öyrənmək üçün O kimdən məsləhət alıb?  </div><div class='q'>Ədalət yolunu kimdir ona göstərən?  </div><div class='q'>Kimdir Rəbbə bilik verən?  </div><div class='q'>Kimdir Ona dərrakə yolunu anladan?   </div><div class='b'> &#160; </div> <div class='q'> <span class="verse" id="V15">15&#160;</span>Rəbb üçün millətlər vedrədə bir damla su kimidir,  </div><div class='q'>Tərəzidə toz zərrəsi kimi sayılar,  </div><div class='q'>Budur, adaları da toz kimi göyə sovurar.   </div><div class='q'> <span class="verse" id="V16">16&#160;</span>Qurbanları yandırmaq üçün  </div><div class='q'>Livan meşəsi kifayət deyil,  </div><div class='q'>Yandırma qurbanlar üçün oradakı heyvanlar bəs deyil.   </div><div class='q'> <span class="verse" id="V17">17&#160;</span>Rəbbin önündə bütün millətlər heçdir,  </div><div class='q'>Bu Onun önündə heçdən də az, boş sayılar.   </div><div class='b'> &#160; </div> <div class='q'> <span class="verse" id="V18">18&#160;</span> Bəs onda Allahı kimə bənzədərsiniz?  </div><div class='q'>Onu nəyə oxşadarsınız?   </div><div class='q'> <span class="verse" id="V19">19&#160;</span>Bütəmi? Onu usta tökür,  </div><div class='q'>Zərgər qızılla örtür,  </div><div class='q'>Gümüş zəncirlərlə bəzəyir.   </div><div class='q'> <span class="verse" id="V20">20&#160;</span>Belə təqdimi gətirə bilməyən yoxsul adam  </div><div class='q'>Çürüməyən bir ağac seçər,  </div><div class='q'>Məharətli usta tapar ki,  </div><div class='q'>Yerindən tərpənməyən büt düzəltsin.   </div><div class='b'> &#160; </div> <div class='q'> <span class="verse" id="V21">21&#160;</span>Məgər siz bilmirsiniz?  </div><div class='q'>Məgər eşitməmisiniz?  </div><div class='q'>Başlanğıcdan bəri bunu sizə bildirmədilərmi?  </div><div class='q'>Dünyanın təməli qoyulduqdan bəri bunu dərk etmədinizmi?   </div><div class='q'> <span class="verse" id="V22">22&#160;</span>Rəbb göy qübbəsinin üstündə oturur,  </div><div class='q'>Yer üzündə yaşayanlar çəyirtkə kimidir.  </div><div class='q'>Göyləri tül pərdə kimi açır,  </div><div class='q'>Onları yaşamaq üçün çadır kimi qurur.   </div><div class='q'> <span class="verse" id="V23">23&#160;</span>Rəbb padşahları heç edər,  </div><div class='q'>Dünya hökmdarlarını heçə endirər.   </div><div class='q'> <span class="verse" id="V24">24&#160;</span>Onlar yenicə basdırılan, yenicə əkilən,  </div><div class='q'>Gövdələri yenicə kök salan ağaclara bənzəyər.  </div><div class='q'>Üzərlərindən Rəbbin küləyi əsəndə quruyarlar,  </div><div class='q'>Qasırğa onları saman çöpü kimi sovurar.   </div><div class='b'> &#160; </div> <div class='q'> <span class="verse" id="V25">25&#160;</span>«Bəs Məni onda kimə bənzədərsiniz ki,  </div><div class='q'>Mən ona oxşayım?»  </div><div class='q'>Deyir Müqəddəs Olan.   </div><div class='q'> <span class="verse" id="V26">26&#160;</span> Başınızı göylərə qaldırıb baxın:  </div><div class='q'>Bunları kim yaratdı?  </div><div class='q'>Rəbb göy cisimlərini sıraya düzüb çıxarar,  </div><div class='q'>Onların hamısını adları ilə çağırar.  </div><div class='q'>Bol qüvvəsinə, böyük qüdrətinə görə  </div><div class='q'>Onlardan heç biri əskik olmaz.   </div><div class='b'> &#160; </div> <div class='q'> <span class="verse" id="V27">27&#160;</span>Ey Yaqub nəsli, ey İsrail!  </div><div class='q'>Nə üçün «Rəbb başıma gələnləri bilmir,  </div><div class='q'>Allahım mənim haqqıma diqqətsizlik edir?»  </div><div class='q'>Deyib gileylənirsən?   </div><div class='q'> <span class="verse" id="V28">28&#160;</span>Məgər sən bilmirsən?  </div><div class='q'>Məgər eşitməmisən?  </div><div class='q'>Rəbb əbədi Allahdır,  </div><div class='q'>Odur bütün dünyanı yaradan.  </div><div class='q'>Nə yorulur, nə taqətdən düşür,  </div><div class='q'>Onun ağlı dərkedilməzdir.   </div><div class='q'> <span class="verse" id="V29">29&#160;</span>O, yorğunlara güc verər,  </div><div class='q'>Taqətsizlərin qüvvətini artırar.   </div><div class='q'> <span class="verse" id="V30">30&#160;</span>Hətta cavanlar yorular, taqətdən düşər,  </div><div class='q'>İgidlər əldən düşüb titrəyər.   </div><div class='q'> <span class="verse" id="V31">31&#160;</span>Rəbbə ümid bağlayanlarsa  </div><div class='q'>Yeni qüvvət alar,  </div><div class='q'>Qanad açıb qartal kimi yüksəklərə uçar,  </div><div class='q'>Qaçanda taqətdən düşməzlər,  </div><div class='q'>Yol gedib yorulmazlar.   </div>