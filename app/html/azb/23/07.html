<div class='s'>Padşah Axaza bir işarə: İmmanuel </div> <div class='p'> <span class="verse" id="V1">1&#160;</span> Uzziya oğlu Yotam oğlu Yəhuda padşahı Axazın hökm sürdüyü dövrdə Aram padşahı Resinlə İsrail padşahı Remalya oğlu Peqah Yerusəlimə hücum etdilər, amma oranı ala bilmədilər.   </div><div class='p'> <span class="verse" id="V2">2&#160;</span>Davud nəslinə xəbər verildi ki, Aramlılarla Efrayimlilər birləşib ordu düzəldib. Padşahın və xalqın ürəyi meşə ağacları küləkdən titrəyən kimi titrədi.   </div><div class='p'> <span class="verse" id="V3">3&#160;</span>Rəbb Yeşayaya dedi: «Axazı qarşılamaq üçün oğlun Şear-Yaşuvla  birgə yuxarı hovuzun su yolunun qurtaracağına, Mahudbasan tarlasına gedən yola çıx».   <span class="verse" id="V4">4&#160;</span>Ona belə de: «Diqqətli və sakit ol, qorxma! Qoy ürəyin bu tüstülənən, yarısı yanmış iki odun parçasından – Resinin, Aramın və Remalya oğlunun qızğın qəzəbindən qorxmasın!   <span class="verse" id="V5">5&#160;</span>Aram, Efrayim və Remalya oğlu sizə qarşı şər quraraq   <span class="verse" id="V6">6&#160;</span>belə deyir: “Gəlin Yəhudanın əleyhinə çıxaq, vahiməyə salaraq zəbt edək və Tabel oğlunu oraya padşah qoyaq”».   <span class="verse" id="V7">7&#160;</span>Xudavənd Rəbb belə deyir:  </div><div class='q'>«Bu iş olmayacaq, baş tutmayacaq.   </div><div class='q'> <span class="verse" id="V8">8&#160;</span>Çünki Aramın paytaxtı Dəməşqdir,  </div><div class='q'>Dəməşqin başçısı da Resindir. Efrayim isə altmış beş ildən sonra  </div><div class='q'>Darmadağın edilib xalq kimi qalmayacaq.   </div><div class='q'> <span class="verse" id="V9">9&#160;</span>Efrayimin paytaxtı Samariyadır,  </div><div class='q'>Samariyanın başçısı isə ancaq Remalyanın oğludur.  </div><div class='q'>Əgər imanda möhkəm durmasanız,  </div><div class='q'>Heç dayana bilməzsiniz».   </div><div class='p'> <span class="verse" id="V10">10&#160;</span>Rəbb yenə Axaza söylədi: «Allahın Rəbdən bir işarə istə.   <span class="verse" id="V11">11&#160;</span>Qoy ya ölülər diyarı qədər dərin ya da göylər qədər uca olsun».   <span class="verse" id="V12">12&#160;</span>Lakin Axaz cavab verdi: «Xeyr, Rəbbi sınamaq istəmirəm».   <span class="verse" id="V13">13&#160;</span>Bunun üstündən Yeşaya belə dedi: «Eşidin, ey Davud nəsli! İnsanları bezdirməyiniz bəs deyilmi ki, mənim Allahımı da bezdirirsiniz?   <span class="verse" id="V14">14&#160;</span> Buna görə də Xudavənd Özü sizə işarə verəcək: budur, bakirə qız hamilə olub oğlan doğacaq, adını İmmanuel  qoyacaq.   <span class="verse" id="V15">15&#160;</span>Bu uşaq pisə pis deyib yaxşını seçə biləndə kəsmik və bal yeyəcək.   <span class="verse" id="V16">16&#160;</span>Amma bu uşaq pisə pis deyib yaxşını seçə bilməzdən əvvəl səni dəhşətə salan o iki padşahın torpaqları boş qalacaq.   <span class="verse" id="V17">17&#160;</span>Rəbb səni, xalqını və ata nəslini Efrayimin Yəhudadan ayrıldığı bu günə qədər görünməyən fəlakətə uğradacaq, Aşşur padşahını üstünüzə gətirəcək.   </div><div class='b'> &#160; </div> <div class='q'> <span class="verse" id="V18">18&#160;</span>O gün Rəbb fit çalacaq və  </div><div class='q'>Misir çaylarının mənsəblərində yaşayanları milçəklər kimi,  </div><div class='q'>Aşşur torpaqlarında yaşayanları arılar kimi səsləyəcək.   </div><div class='q'> <span class="verse" id="V19">19&#160;</span>Onlar axın-axın gəlib dərin vadilərdə,  </div><div class='q'>Qaya yarıqlarında, bütün tikanlı kolluqlarda,  </div><div class='q'>Otlaqlarda məskunlaşacaq.   </div><div class='b'> &#160; </div> <div class='q'> <span class="verse" id="V20">20&#160;</span>O gün Xudavənd Fəratın o tayından muzdla tutduğu ülgüclə –  </div><div class='q'>Aşşur padşahı ilə saçlarınızı,  </div><div class='q'>Bədəndəki tüklərinizi və saqqallarınızı qırxacaq.   </div><div class='b'> &#160; </div> <div class='q'> <span class="verse" id="V21">21&#160;</span>O gün bir düyə ilə bir cüt qoyun bəsləyən   </div><div class='q'> <span class="verse" id="V22">22&#160;</span>Aldığı bol süd nəticəsində kərə yağı yeyəcək.  </div><div class='q'>Ölkədə sağ qalan hər kəs kərə yağı ilə bal yeyəcək.   </div><div class='b'> &#160; </div> <div class='q'> <span class="verse" id="V23">23&#160;</span>O gün min gümüş dəyərində min tənək olan  </div><div class='q'>Bağ tikanlı, qanqallı çölə dönəcək.   </div><div class='q'> <span class="verse" id="V24">24&#160;</span>Adamlar oralardan oxlarla, kamanlarla keçəcək,  </div><div class='q'>Çünki ölkənin hər yanı tikan və qanqalla örtüləcək.   </div><div class='q'> <span class="verse" id="V25">25&#160;</span>Bir vaxt şumlanıb əkin əkilən təpələr  </div><div class='q'>Kimsənin girə bilməyəcəyi tikanlı, qanqallı çölə dönəcək,  </div><div class='q'>Mal-qaranın gəzdiyi, qoyun-keçinin tapdaladığı yerlərə çevriləcək».   </div>