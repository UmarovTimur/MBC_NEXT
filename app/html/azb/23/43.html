<div class='s'>İsrailin yeganə qurtarıcısı Rəbdir </div> <div class='q'> <span class="verse" id="V1">1&#160;</span>İndi isə, ey Yaqub, ey İsrail, səni yaradan,  </div><div class='q'>Sənə həyat verən Rəbb belə deyir:  </div><div class='q'>«Qorxma, çünki Mən səni satın aldım,  </div><div class='q'>Səni adınla çağırdım, sən Mənimsən.   </div><div class='q'> <span class="verse" id="V2">2&#160;</span>Dərin sulardan keçsən belə,  </div><div class='q'>Mən səninlə olacağam,  </div><div class='q'>Çaylardan keçəndə batmayacaqsan,  </div><div class='q'>Odun içindən qaçsan belə, yanmayacaqsan,  </div><div class='q'>Alov səni məhv etməyəcək.   </div><div class='q'> <span class="verse" id="V3">3&#160;</span>Çünki Mən sənin Allahın Rəbbəm,  </div><div class='q'>İsrailin Müqəddəsiyəm,  </div><div class='q'>Sənin Xilaskarınam.  </div><div class='q'>Misiri sənin üçün fidyə,   </div><div class='q'>Kuş və Seva ölkələrini  </div><div class='q'>Sənin azadlığının əvəzinə verdim.   </div><div class='q'> <span class="verse" id="V4">4&#160;</span>Sən nəzərimdə qiymətli, çox əziz olduğuna görə  </div><div class='q'>Səni sevdiyim üçün,  </div><div class='q'>Sənin əvəzinə adamları, həyatın üçün ümmətləri verəcəyəm.   </div><div class='q'> <span class="verse" id="V5">5&#160;</span>Qorxma, Mən səninləyəm,  </div><div class='q'>Nəslindən olanları şərqdən gətirəcəyəm,  </div><div class='q'>Səni qərbdən toplayacağam.   </div><div class='q'> <span class="verse" id="V6">6&#160;</span>Şimala “ver” deyəcəyəm,  </div><div class='q'>Cənuba “saxlama” söyləyəcəyəm.  </div><div class='q'>Oğullarımı uzaqlardan,  </div><div class='q'>Qızlarımı dünyanın ucqar yerlərindən gətir.   </div><div class='q'> <span class="verse" id="V7">7&#160;</span>Mənim adımla çağırılan hər insanı,  </div><div class='q'>İzzətim üçün yaratdığım,  </div><div class='q'>Bəli, həyat verdiyim,  </div><div class='q'>Yaratdığım hər bir adamı gətir».   </div><div class='b'> &#160; </div> <div class='q'> <span class="verse" id="V8">8&#160;</span>Gözləri olan kor,  </div><div class='q'>Qulaqları olan kar xalqı gətir.   </div><div class='q'> <span class="verse" id="V9">9&#160;</span>Bütün millətlər bir yerə yığılsın,  </div><div class='q'>Ümmətlər toplansın.  </div><div class='q'>Bunlardan kim bu sözü bəyan edər?  </div><div class='q'>Olub-keçənləri bizə bildirər?  </div><div class='q'>Qoy onların şahidləri irəli gəlib bəraət qazansın,  </div><div class='q'>Dinləyib desin: «Bu düzdür».   </div><div class='q'> <span class="verse" id="V10">10&#160;</span>Rəbb bəyan edir: «Sizsiniz Mənim şahidlərim, seçdiyim qullarım,  </div><div class='q'>Belə ki Məni tanıyıb, Mənə arxalanasınız,  </div><div class='q'>Həm də anlayasınız ki, Mən Oyam.  </div><div class='q'>Məndən əvvəl Allah mövcud olmayıb,  </div><div class='q'>Məndən sonra da olmayacaq.   </div><div class='q'> <span class="verse" id="V11">11&#160;</span>Mənəm Rəbb, yalnız Mənəm,  </div><div class='q'>Məndən başqa qurtarıcı yoxdur.   </div><div class='q'> <span class="verse" id="V12">12&#160;</span>Mən dedim və Mən qurtardım,  </div><div class='q'>Mən bəyan etdim,  </div><div class='q'>Aranızda başqa allahlar yox idi.  </div><div class='q'>Sizsiniz şahidlərim».  </div><div class='q'>Rəbb bəyan edir, «Allah Mənəm.   </div><div class='q'> <span class="verse" id="V13">13&#160;</span>Əzəldən bəri Mən Oyam,  </div><div class='q'>Mənim əlimdən qurtaran yoxdur.  </div><div class='q'>Mən bir şey edəndə buna kim mane ola bilər?»   </div><div class='s'>Babildən qurtuluş </div> <div class='q'> <span class="verse" id="V14">14&#160;</span>Sizi Satınalan, İsrailin Müqəddəsi,  </div><div class='q'>Rəbb belə deyir:  </div><div class='q'>«Sizin xatirinizə Babilə ordu göndərəcəyəm.  </div><div class='q'>Onların hamısını qaçqın edəcəyəm,  </div><div class='q'>Xaldeylilər də öyündükləri gəmilərlə qaçacaq.   </div><div class='q'> <span class="verse" id="V15">15&#160;</span>Mən Rəbbəm, sizin Müqəddəsinizəm,  </div><div class='q'>İsraili yaradanam, Padşahınızam».   </div><div class='b'> &#160; </div> <div class='q'> <span class="verse" id="V16">16&#160;</span>Dənizdə və azğın sularda yol, riz açan,   </div><div class='q'> <span class="verse" id="V17">17&#160;</span>Atlarla döyüş arabalarını,  </div><div class='q'>İgid cəngavərləri ilə ordunu birgə yola çıxaran Rəbb belə deyir:  </div><div class='q'>«Onlar yıxılıb, qalxa bilməyəcək,  </div><div class='q'>Basdırılıb piltə kimi söndürüldü.   </div><div class='b'> &#160; </div> <div class='q'> <span class="verse" id="V18">18&#160;</span>Əvvəlki şeyləri yada salmayın,  </div><div class='q'>Köhnə hadisələr barəsində düşünməyin.   </div><div class='q'> <span class="verse" id="V19">19&#160;</span>Budur, Mən təzə bir şey edirəm,  </div><div class='q'>O artıq baş verir,  </div><div class='q'>Məgər siz bunu başa düşmürsünüz?  </div><div class='q'>Bəli, Mən çöllükdə yol salacağam,  </div><div class='q'>Quru torpaqda çaylar yaradacağam.   </div><div class='q'> <span class="verse" id="V20">20&#160;</span> Mənim seçdiyim xalqıma su içirtmək üçün  </div><div class='q'>Çöllükdə su verdiyimə görə,  </div><div class='q'>Quru torpaqda çaylar yaratdığıma görə,  </div><div class='q'>Vəhşi heyvanlar, çaqqallar və dəvəquşuları Məni ucaldacaq.   </div><div class='q'> <span class="verse" id="V21">21&#160;</span>Bu xalqı Mən Özüm üçün yaratdım ki,  </div><div class='q'>Mənə həmdlər söyləsin.   </div><div class='s'>İsrailin günahı </div> <div class='q'> <span class="verse" id="V22">22&#160;</span>Lakin sən, ey Yaqub nəsli,  </div><div class='q'>Mənim adımı çağırmadın,  </div><div class='q'>Ey İsrail, Məndən bezdin.   </div><div class='q'> <span class="verse" id="V23">23&#160;</span>Yandırma qurbanı üçün Mənə quzular gətirmədin,  </div><div class='q'>Qurbanlarınla Mənə ehtiram etmədin.  </div><div class='q'>Sənə təqdimlərə görə əziyyət vermədim,  </div><div class='q'>Kündür təqdimləri ilə bezdirmədim.   </div><div class='q'> <span class="verse" id="V24">24&#160;</span>Mənim üçün pulla ətirli qamış almadın,  </div><div class='q'>Qurbanların piyi ilə Məni doydurmadın.  </div><div class='q'>Əksinə, sən günahlarını Mənə yüklədin,  </div><div class='q'>Təqsirlərinlə Məni yordun.   </div><div class='b'> &#160; </div> <div class='q'> <span class="verse" id="V25">25&#160;</span>Mənəm Öz xatirimə görə sənin üsyankarlığını silən,  </div><div class='q'>Bəli, Mən günahlarını yada salmaram.   </div><div class='q'> <span class="verse" id="V26">26&#160;</span>Yadıma sal, gəl mühakiməyə gedək,  </div><div class='q'>Bəraət qazanmaq üçün məhkəmədə işindən danış.   </div><div class='q'> <span class="verse" id="V27">27&#160;</span>İlk əcdadların günaha batdı,  </div><div class='q'>Rəhbərlərin Mənə qarşı üsyankar oldu.   </div><div class='q'> <span class="verse" id="V28">28&#160;</span>Buna görə də Mən  </div><div class='q'>İbadətgahın rəhbərlərini murdarlığa vadar etdim.  </div><div class='q'>Yaqub nəslini qırğına, İsraili isə rəzalətə məhkum etdim.   </div>