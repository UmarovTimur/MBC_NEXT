<div class='s'>Saleh padşah </div> <div class='q'> <span class="verse" id="V1">1&#160;</span>Budur, padşah salehliklə hökm sürəcək,  </div><div class='q'>Başçılar ədalətlə rəhbərlik edəcək.   </div><div class='q'> <span class="verse" id="V2">2&#160;</span>Onların hər biri  </div><div class='q'>Küləyə qarşı bir pənahgah,  </div><div class='q'>Fırtınaya qarşı sığınacaq,  </div><div class='q'>Quraqlıqda bulaqlar,  </div><div class='q'>Cansıxıcı torpaqda kölgə salan böyük qaya kimi olacaq.   </div><div class='q'> <span class="verse" id="V3">3&#160;</span>Görənlərin gözləri bir daha yumulmayacaq,  </div><div class='q'>Eşidənlərin qulaqları dinləyəcək.   </div><div class='q'> <span class="verse" id="V4">4&#160;</span>Ağılsızların ağlı biliyə doğru yönələcək,  </div><div class='q'>Pəltəklər açıq-aydın danışacaq.   </div><div class='b'> &#160; </div> <div class='q'> <span class="verse" id="V5">5&#160;</span>Artıq axmaq adama alicənab deyilməyəcək,  </div><div class='q'>Alçağı ağayana insan saymayacaqlar.   </div><div class='q'> <span class="verse" id="V6">6&#160;</span>Çünki axmaq səfeh-səfeh danışır,  </div><div class='q'>Ürəyinin niyyəti pislik etməkdir.  </div><div class='q'>Onun işi küfr edib,  </div><div class='q'>Rəbbə qarşı təhqiranə danışmaq,  </div><div class='q'>Acları ac, susuzları susuz qoymaqdır.   </div><div class='q'> <span class="verse" id="V7">7&#160;</span>Alçaq adamın əməlləri pisdir.  </div><div class='q'>O, hiylə işlədir ki,  </div><div class='q'>Yalan sözlərlə haqlı olan yoxsula ziyan versin.   </div><div class='q'> <span class="verse" id="V8">8&#160;</span>Amma alicənab adam  </div><div class='q'>Alicənab şeylər barəsində fikirləşər.  </div><div class='q'>Elədiyi xoş əməllər ona dayaqdır.   </div><div class='s'>Hökm və qurtuluş </div> <div class='q'> <span class="verse" id="V9">9&#160;</span>Ey qayğısız qadınlar,  </div><div class='q'>Qalxın, səsimi eşidin!  </div><div class='q'>Ey laqeyd qızlar, sözümü dinləyin!   </div><div class='q'> <span class="verse" id="V10">10&#160;</span>Ey laqeyd qadınlar,  </div><div class='q'>Siz bir ildən sonra sarsılacaqsınız,  </div><div class='q'>Çünki bağda məhsul,  </div><div class='q'>Meyvə yığımı olmayacaq.   </div><div class='q'> <span class="verse" id="V11">11&#160;</span>Ey qayğısızlar, əsin!  </div><div class='q'>Ey laqeydlər, lərzəyə gəlin,  </div><div class='q'>Geyimlərinizi çıxarın,  </div><div class='q'>Soyunun, belinizə çul qurşayın.   </div><div class='q'> <span class="verse" id="V12">12&#160;</span>Gözəl tarlalar,  </div><div class='q'>Məhsuldar meynələr üçün,   </div><div class='q'> <span class="verse" id="V13">13&#160;</span>Xalqımın tikanlı kollar bitən torpağı üçün,  </div><div class='q'>Zövq-səfalı şəhərlərdəki şən evləriniz üçün  </div><div class='q'>Sinə döyün.   </div><div class='q'> <span class="verse" id="V14">14&#160;</span>Çünki saray viranə,  </div><div class='q'>İzdihamlı şəhər boş qalacaq,  </div><div class='q'>Qala ilə gözətçi qülləsi  </div><div class='q'>Əbədilik mağaralara çevriləcək,  </div><div class='q'>Vəhşi eşşəklərin gəzdiyi,  </div><div class='q'>Sürülərin otlaq yeri olacaq.   </div><div class='b'> &#160; </div> <div class='q'> <span class="verse" id="V15">15&#160;</span>Bunlar yuxarıdan üzərimizə Ruh tökülənədək davam edəcək.  </div><div class='q'>O vaxt səhra məhsuldar tarlaya,  </div><div class='q'>Məhsuldar tarla isə meşəyə dönəcək.   </div><div class='b'> &#160; </div> <div class='q'> <span class="verse" id="V16">16&#160;</span>Sonra ədalət səhrada məskunlaşacaq,  </div><div class='q'>Salehlik məhsuldar tarlada yaşayacaq.   </div><div class='q'> <span class="verse" id="V17">17&#160;</span>Salehliyin bəhrəsi əmin-amanlıq,  </div><div class='q'>Nəticəsi isə əbədi sakitlik və təhlükəsizlik olacaq.   </div><div class='q'> <span class="verse" id="V18">18&#160;</span>Xalqım əmin-amanlıq içində evlərində,  </div><div class='q'>Təhlükəsiz məskəndə, rahat yerlərdə yaşayacaq.   </div><div class='q'> <span class="verse" id="V19">19&#160;</span>Dolu meşələrə düşsə də,  </div><div class='q'>Şəhər yerlə yeksan olsa da,   </div><div class='q'> <span class="verse" id="V20">20&#160;</span>Bütün sulu torpaqlarda toxum əkənlər,  </div><div class='q'>Oraya malını, eşşəyini sərbəst buraxanlar,  </div><div class='q'>Siz nə xoşbəxtsiniz!   </div>