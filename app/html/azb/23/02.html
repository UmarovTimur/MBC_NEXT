<div class='s'>Rəbbin dağı </div> <div class='r'>(Mik. 4:1-3)  </div><div class='p'> <span class="verse" id="V1">1&#160;</span>Amots oğlu Yeşayanın Yəhuda və Yerusəlim barəsində gördükləri:   </div><div class='q'> <span class="verse" id="V2">2&#160;</span>Axır zamanda Rəbbin evi olan dağ  </div><div class='q'>Dağların zirvəsində möhkəm duracaq,  </div><div class='q'>Təpələrdən yuxarı ucalacaq.  </div><div class='q'>Bütün millətlər ona sarı gələcək.   </div><div class='q'> <span class="verse" id="V3">3&#160;</span>Çox xalqlar gəlib deyəcək:  </div><div class='q'>«Gəlin Rəbbin dağına,  </div><div class='q'>Yaqubun Allahının evinə qalxaq,  </div><div class='q'>Qoy Rəbb bizə Öz yollarını öyrətsin,  </div><div class='q'>Biz Onun rizləri ilə gedək».  </div><div class='q'>Siondan Rəbbin təlimi,  </div><div class='q'>Yerusəlimdən Onun kəlamı yayılacaq.   </div><div class='q'> <span class="verse" id="V4">4&#160;</span> Millətlər arasında Rəbb hakim olacaq,  </div><div class='q'>Çox xalqlar haqqında qərar çıxaracaq.  </div><div class='q'>Onlar qılınclarından kotan,  </div><div class='q'>Nizələrindən isə dəryaz düzəldəcək.  </div><div class='q'>Millət millətə qarşı qılınc qaldırmayacaq,  </div><div class='q'>Artıq dava etməyi öyrənməyəcək.   </div><div class='b'> &#160; </div> <div class='q'> <span class="verse" id="V5">5&#160;</span>Ey Yaqub nəsli, gəlin Rəbbin nurunda gəzək.   </div><div class='s'>Rəbbin günü </div> <div class='q'> <span class="verse" id="V6">6&#160;</span>Ya Rəbb, xalqını – Yaqub nəslini atdın,  </div><div class='q'>Çünki onlar  </div><div class='q'>Şərqdən gələn mövhumatlara uymuşdular,  </div><div class='q'>Filiştlilər kimi falçılıq edirlər,  </div><div class='q'>Əcnəbilərin adət-ənənələrinə əməl edirlər.   </div><div class='q'> <span class="verse" id="V7">7&#160;</span>Ölkələri qızıl-gümüşlə dolu,  </div><div class='q'>Xəzinələrinin sonu yoxdur.  </div><div class='q'>Ölkələrində çoxlu atlar var,  </div><div class='q'>Döyüş arabaları külli miqdardadır.   </div><div class='q'> <span class="verse" id="V8">8&#160;</span>Ölkələri bütlərlə doludur,  </div><div class='q'>Əlləri ilə düzəltdikləri,  </div><div class='q'>Barmaqları ilə işlədikləri  </div><div class='q'>Bütlərin qarşısında səcdə qılırlar.   </div><div class='q'> <span class="verse" id="V9">9&#160;</span>Buna görə də hamı yerə səriləcək,  </div><div class='q'>Hər kəs diz üstə çökdürüləcək.  </div><div class='q'>Ya Rəbb, onları bağışlama!   </div><div class='b'> &#160; </div> <div class='q'> <span class="verse" id="V10">10&#160;</span>  Rəbbin zəhmli üzündən,  </div><div class='q'>Ehtişamının əzəmətindən  </div><div class='q'>Qayalıqlara gedin,  </div><div class='q'>Yerin altında gizlənin.   </div><div class='q'> <span class="verse" id="V11">11&#160;</span>Adamların təkəbbürlü baxışları alçaldılacaq,  </div><div class='q'>İnsanların qüruru qırılacaq,  </div><div class='q'>O gün yalnız Rəbb yüksəldiləcək.   </div><div class='b'> &#160; </div> <div class='q'> <span class="verse" id="V12">12&#160;</span>Çünki o gün Ordular Rəbbi  </div><div class='q'>Bütün qürurluları, lovğaları, məğrurları alçaldacaq.   </div><div class='q'> <span class="verse" id="V13">13&#160;</span>Livanın bütün hündür və vüqarlı sidr ağaclarını məhv edəcək,  </div><div class='q'>Bütün Başan palıdlarını yox edəcək.   </div><div class='q'> <span class="verse" id="V14">14&#160;</span>Bütün ulu dağları, hündür təpələri,   </div><div class='q'> <span class="verse" id="V15">15&#160;</span>Bütün yüksək qüllələri,  </div><div class='q'>Qala divarlarını yerlə yeksan edəcək,   </div><div class='q'> <span class="verse" id="V16">16&#160;</span>Bütün Tarşiş gəmilərini,  </div><div class='q'>Bütün gözəl gəmiləri yox edəcək.   </div><div class='q'> <span class="verse" id="V17">17&#160;</span>Adamların təkəbbürü qırılacaq,  </div><div class='q'>İnsanların qüruru alçaldılacaq,  </div><div class='q'>O gün yalnız Rəbb ucaldılacaq.   </div><div class='q'> <span class="verse" id="V18">18&#160;</span>Bütlər tamamilə aradan götürüləcək.   </div><div class='b'> &#160; </div> <div class='q'> <span class="verse" id="V19">19&#160;</span> Rəbb yeri sarsıtmağa qalxanda  </div><div class='q'>Onun zəhmli üzündən, ehtişamının əzəmətindən  </div><div class='q'>Hər bir insan qayalıqdakı mağaralara,  </div><div class='q'>Yerin altındakı xəndəklərə qaçıb girəcək.   </div><div class='q'> <span class="verse" id="V20">20&#160;</span>O gün insanlar  </div><div class='q'>Səcdə etmək üçün düzəltdikləri  </div><div class='q'>Qızıl və gümüş bütlərini götürüb  </div><div class='q'>Köstəbək və yarasaların  </div><div class='q'>Qabağına atacaqlar ki,   </div><div class='q'> <span class="verse" id="V21">21&#160;</span>Rəbb yeri sarsıtmağa qalxarkən  </div><div class='q'>Onun zəhmli üzündən, ehtişamının əzəmətindən  </div><div class='q'>Qaçmaq üçün qayalıqdakı çatlaqlara,  </div><div class='q'>Uçurumlardakı yarıqlara girsinlər.   </div><div class='b'> &#160; </div> <div class='q'> <span class="verse" id="V22">22&#160;</span>Nəfəsi burunda olan insandan əl çəkin,  </div><div class='q'>Onun nə dəyəri var ki?   </div>