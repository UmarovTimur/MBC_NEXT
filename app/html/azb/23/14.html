<div class='s'>Əsirlərin qayıtması </div> <div class='q'> <span class="verse" id="V1">1&#160;</span>Rəbb Yaqub nəslinə rəhm edəcək,  </div><div class='q'>İsrail xalqını yenə seçib torpaqlarına sakin edəcək,  </div><div class='q'>Yadellilər də Yaqub nəslinə qoşulacaq, onlarla birləşəcək.   </div><div class='q'> <span class="verse" id="V2">2&#160;</span>Xalqlar İsrail xalqını götürüb torpaqlarına aparacaq.  </div><div class='q'>Onda İsrail xalqı Rəbbin torpağında  </div><div class='q'>Onları özlərinə qul və kəniz edəcək;  </div><div class='q'>Onları əsir aparanları özləri əsir edəcək,  </div><div class='q'>Onlara zülm edənlərin üzərində hökm sürəcək.   </div><div class='s'>Ölülər diyarına düşən Babil padşahı </div> <div class='q'> <span class="verse" id="V3">3&#160;</span>Rəbb səni ağrıdan, sıxıntıdan,  </div><div class='q'>Gördüyün ağır işdən qurtaranda   </div><div class='q'> <span class="verse" id="V4">4&#160;</span>Babil padşahına lağ edib belə deyəcəksən:  </div><div class='q'>«Zülmkarın sonu gör necə oldu!  </div><div class='q'>Zorakılığın axırı gör necə oldu!   </div><div class='q'> <span class="verse" id="V5">5&#160;</span>Rəbb pis adamların dəyənəyini,  </div><div class='q'>Hökmdarların əsasını qırdı.   </div><div class='q'> <span class="verse" id="V6">6&#160;</span>O əsa ki dayanmadan xalqları qəzəblə vurardı,  </div><div class='q'>Millətləri qeyzlə, amansızca əzərdi.   </div><div class='b'> &#160; </div> <div class='q'> <span class="verse" id="V7">7&#160;</span>İndi isə bütün dünya  </div><div class='q'>Sakitlik və rahatlıq içində sevincdən coşur.   </div><div class='q'> <span class="verse" id="V8">8&#160;</span>Livanın şam və sidr ağacları  </div><div class='q'>Sənin fəlakətinə sevinərək deyir:  </div><div class='q'>“Sənin ölümündən bəri heç kim bizi kəsməyə gəlmir”.   </div><div class='b'> &#160; </div> <div class='q'> <span class="verse" id="V9">9&#160;</span>Yerin altındakı ölülər diyarı sənə “xoş gəldin” deyib,  </div><div class='q'>Səni qarşılamağa can atır, ey Babil padşahı!  </div><div class='q'>Yer üzünün ölən bütün başçıları  </div><div class='q'>Sənin gəlişindən həyəcanlanır,  </div><div class='q'>Millətlərin bütün keçmiş padşahları  </div><div class='q'>Taxtlarından ayağa qalxır.   </div><div class='q'> <span class="verse" id="V10">10&#160;</span>Hamı səni çağırıb belə deyəcək:  </div><div class='q'>“Sən də bizim kimi zəif oldun, bizə bənzədin!”   </div><div class='q'> <span class="verse" id="V11">11&#160;</span>Cah-calalın, çənglərinin səsi  </div><div class='q'>Ölülər diyarına endirildi.  </div><div class='q'>Altını qurd, üstünü həşərat bürüdü.   </div><div class='b'> &#160; </div> <div class='q'> <span class="verse" id="V12">12&#160;</span> Ey parlaq ulduz, dan oğlu,  </div><div class='q'>Necə də göylərdən yerə düşdün!  </div><div class='q'>Ey millətləri tapdalayıb keçən,  </div><div class='q'>Necə də yerə yıxıldın!   </div><div class='q'> <span class="verse" id="V13">13&#160;</span> Sən ürəyində dedin:  </div><div class='q'>“Göylərə qalxacağam,  </div><div class='q'>Taxtımı Allahın ulduzları üzərində ucaldacağam,  </div><div class='q'>Şimaldakı yüksək yerdə, toplantı dağında oturacağam,   </div><div class='q'> <span class="verse" id="V14">14&#160;</span>Uca buludların üzərinə çıxacağam,  </div><div class='q'>Haqq-Taala kimi olacağam”.   </div><div class='q'> <span class="verse" id="V15">15&#160;</span>Ancaq ölülər diyarına,  </div><div class='q'>Ölüm çuxurunun dərinliyinə endiriləcəksən.   </div><div class='b'> &#160; </div> <div class='q'> <span class="verse" id="V16">16&#160;</span>Səni görənlər gözlərini zilləyib  </div><div class='q'>Sənin haqqında düşünüb belə deyəcək:  </div><div class='q'>“Dünyanı sarsıdan, padşahlıqları lərzəyə salan,   </div><div class='q'> <span class="verse" id="V17">17&#160;</span>Yer üzünü səhraya çevirən,  </div><div class='q'>Şəhərlərini yerlə yeksan edən,  </div><div class='q'>Dustaqları evlərinə buraxmayan adam bu deyilmi?”   </div><div class='q'> <span class="verse" id="V18">18&#160;</span>Bütün millətlərin padşahları,  </div><div class='q'>Hər biri öz əzəmətli sərdabəsində uyuyur.   </div><div class='q'> <span class="verse" id="V19">19&#160;</span>Lakin sən iyrənc budaq kimi  </div><div class='q'>Qəbrindən kənara, uzağa atıldın,  </div><div class='q'>Bir çuxurun dibinə tullanan,  </div><div class='q'>Bədənləri qılıncla deşilən meyitlərlə örtülmüsən,  </div><div class='q'>Ayaq altında qalan leş kimisən.   </div><div class='q'> <span class="verse" id="V20">20&#160;</span>Ölkəni dağıdıb xalqını öldürdüyünə görə  </div><div class='q'>Başqaları kimi dəfn olmayacaqsan.  </div><div class='q'>Pislik edənlərin nəsli bir daha xatırlanmayacaq.   </div><div class='q'> <span class="verse" id="V21">21&#160;</span>Atalarının günahına görə  </div><div class='q'>Övladları üçün qırğın hazırlayın ki,  </div><div class='q'>Onlar qalxıb dünyanı zəbt etməsinlər,  </div><div class='q'>Dünyanın üzərini şəhərləri ilə bürüməsinlər».   </div><div class='b'> &#160; </div> <div class='q'> <span class="verse" id="V22">22&#160;</span>«Babil xalqına qarşı qalxacağam»  </div><div class='q'>Bunu Ordular Rəbbi bəyan edir.  </div><div class='q'>«Babilin adını, sağ qalanlarını, oğullarını,  </div><div class='q'>Nəsillərini yox edəcəyəm» Rəbb bəyan edir.   </div><div class='q'> <span class="verse" id="V23">23&#160;</span>«Babili bayquş yuvasına, bataqlığa çevirəcəyəm,  </div><div class='q'>Qırğın süpürgəsi ilə süpürəcəyəm»  </div><div class='q'>Ordular Rəbbi bəyan edir.   </div><div class='s'>Rəbb Aşşurluları cəzalandıracaq </div> <div class='q'> <span class="verse" id="V24">24&#160;</span> Ordular Rəbbi and içib belə deyir:  </div><div class='q'>«Mütləq düşündüyüm kimi olacaq,  </div><div class='q'>Niyyət etdiyim kimi gerçəkləşəcək.   </div><div class='q'> <span class="verse" id="V25">25&#160;</span>Ölkəmdə Aşşurluları məhv edəcəyəm,  </div><div class='q'>Dağlarımda onları tapdalayacağam.  </div><div class='q'>Xalqım Aşşurun boyunduruğundan,  </div><div class='q'>Çiyinlərindəki yükündən qurtulacaq.   </div><div class='q'> <span class="verse" id="V26">26&#160;</span>Bütün dünya üçün hazırladığım hökm budur,  </div><div class='q'>Bütün millətlərə qarşı uzanan əl budur.   </div><div class='q'> <span class="verse" id="V27">27&#160;</span>Ordular Rəbbinin hökmünü kim poza bilər?  </div><div class='q'>Uzanan əlini kim geri qaytara bilər?»   </div><div class='s'>Rəbb Filiştliləri cəzalandıracaq </div> <div class='p'> <span class="verse" id="V28">28&#160;</span> Padşah Axazın öldüyü ildə görüntü ilə nazil olan xəbərdarlıq:   </div><div class='q'> <span class="verse" id="V29">29&#160;</span> «Ey bütün Filiştlilər, sevinməyin ki, sizi döyən dəyənək qırıldı,  </div><div class='q'>Çünki ilanın kökündən gürzə törəyəcək,  </div><div class='q'>Onun törəməsi də uçan ilan olacaq.   </div><div class='q'> <span class="verse" id="V30">30&#160;</span>Kasıbların ən kasıbı doyacaq,  </div><div class='q'>Fəqirlər rahat dincələcək.  </div><div class='q'>Amma sizin kökünüzü qıtlıqla kəsəcəyəm,  </div><div class='q'>Sağ qalanlarınız da öldürüləcək.   </div><div class='q'> <span class="verse" id="V31">31&#160;</span>Ey darvaza, fəryad et!  </div><div class='q'>Ey şəhər, ağla!  </div><div class='q'>Ey bütün Filiştlilər, başdan-başa əriyin!  </div><div class='q'>Çünki şimaldan tüstü gəlir,  </div><div class='q'>Düşmən əsgərləri nizamı pozmadan gəlir».   </div><div class='b'> &#160; </div> <div class='q'> <span class="verse" id="V32">32&#160;</span>O millətin elçilərinə nə cavab veriləcək?  </div><div class='q'>«Rəbb Sionun təməlini qoyub,  </div><div class='q'>Onun xalqının fəqirləri orada  </div><div class='q'>Sığınacaq tapacaq» deyiləcək.   </div>