<div class='s'>Rəbbin qulu </div> <div class='q'> <span class="verse" id="V1">1&#160;</span>  Budur, Mənim saxladığım, seçdiyim qulum!  </div><div class='q'>Könlüm ondan razıdır!  </div><div class='q'>Mən Öz Ruhumu onun üzərinə qoymuşam.  </div><div class='q'>O, millətlərə ədalət gətirəcək.   </div><div class='q'> <span class="verse" id="V2">2&#160;</span>Çığırmayacaq, səsini qaldırmayacaq,  </div><div class='q'>Küçələrdə heç kim onun səsini eşitməyəcək.   </div><div class='q'> <span class="verse" id="V3">3&#160;</span>Əzilmiş qamışı qırmayacaq,  </div><div class='q'>Tüstülənən piltəni söndürməyəcək.  </div><div class='q'>O, ədaləti sədaqətlə yayacaq.   </div><div class='q'> <span class="verse" id="V4">4&#160;</span>O, yer üzündə ədaləti quranadək  </div><div class='q'>Ümidini, cəsarətini itirməyəcək,  </div><div class='q'>Uzaq diyarlar onun qanununa etibar edəcək.   </div><div class='b'> &#160; </div> <div class='q'> <span class="verse" id="V5">5&#160;</span> Göyləri yaradıb onları sərən,  </div><div class='q'>Yeri və onun üzərindəkiləri düzəldən,  </div><div class='q'>Dünyadakı adamlara nəfəs verən,  </div><div class='q'>Yer üzündə gəzən insanlara ruh verən  </div><div class='q'>Rəbb Allah belə deyir:   </div><div class='q'> <span class="verse" id="V6">6&#160;</span> «Mən Rəbb salehliyimlə səni çağırdım,  </div><div class='q'>Səni əlindən tutacağam,  </div><div class='q'>Səni qoruyacağam,  </div><div class='q'>Səni xalqım üçün əhd edəcəyəm,  </div><div class='q'>Millətlərə nur edəcəyəm ki,   </div><div class='q'> <span class="verse" id="V7">7&#160;</span>Korların gözlərini açasan,  </div><div class='q'>Zindandan dustaqları,  </div><div class='q'>Zülmətdə, həbsxanada oturanları azad edəsən.   </div><div class='q'> <span class="verse" id="V8">8&#160;</span>Mən Rəbbəm, adım budur.  </div><div class='q'>Öz izzətimi heç kimə vermərəm,  </div><div class='q'>Həmdlərimi bütlərə bəxş etmərəm.   </div><div class='q'> <span class="verse" id="V9">9&#160;</span>Budur, əvvəlki işlər həyata keçdi,  </div><div class='q'>İndi Mən təzə işləri bəyan edirəm,  </div><div class='q'>Onlar yetişməmişdən əvvəl  </div><div class='q'>Sizi xəbərdar edirəm».   </div><div class='s'>Şükür ilahisi </div> <div class='q'> <span class="verse" id="V10">10&#160;</span>Ey dəniz səyyahları, dənizdəki canlılar,  </div><div class='q'>Uzaq diyarlar və orada yaşayanlar,  </div><div class='q'>Rəbbə yeni ilahi oxuyun!  </div><div class='q'>Dünyanın ən ucqar yerlərindən  </div><div class='q'>Ona həmdlər gətirin!   </div><div class='q'> <span class="verse" id="V11">11&#160;</span>Qoy səhra və oradakı şəhərlər,  </div><div class='q'>Qedar xalqı yaşayan kəndlər səsini ucaltsın,  </div><div class='q'>Sela sakinləri tərənnüm nəğməsi söyləsin,  </div><div class='q'>Dağların zirvəsindən qışqırsın.   </div><div class='q'> <span class="verse" id="V12">12&#160;</span>Hamı Rəbbi izzətləndirsin,  </div><div class='q'>Uzaq diyarlar da Ona həmd etsin.   </div><div class='q'> <span class="verse" id="V13">13&#160;</span>Rəbb cəsur igid kimi çıxacaq,  </div><div class='q'>Cəngavər kimi qeyrətə gələcək,  </div><div class='q'>Çığırıb döyüş nərəsi çəkəcək,  </div><div class='q'>Düşmənlərinə Öz qüdrətini göstərəcək.   </div><div class='s'>Rəbb Öz xalqına kömək etməyi vəd verir </div> <div class='q'> <span class="verse" id="V14">14&#160;</span>Rəbb deyir:  </div><div class='q'>«Xeyli vaxtdır ki, dinmirəm,  </div><div class='q'>Susuram, səbir edirəm,  </div><div class='q'>İndi isə doğuş ağrısı çəkən qadın kimi  </div><div class='q'>Qışqıracağam, təngnəfəs olub zarıyacağam.   </div><div class='q'> <span class="verse" id="V15">15&#160;</span>Dağları, təpələri dağıdacağam,  </div><div class='q'>Bütün yaşıllıqlarını qurudacağam,  </div><div class='q'>Çayları adalara çevirəcəyəm, hovuzları qurudacağam.   </div><div class='q'> <span class="verse" id="V16">16&#160;</span>Korları tanımadıqları yolla aparacağam,  </div><div class='q'>Onlara bilmədikləri yollarda rəhbər olacağam.  </div><div class='q'>Qaranlığı qarşılarında işığa,  </div><div class='q'>Kələ-kötür yolları düzənliyə çevirəcəyəm.  </div><div class='q'>Bu şeyləri onlar üçün edəcəyəm,  </div><div class='q'>Onları tərk etməyəcəyəm.   </div><div class='q'> <span class="verse" id="V17">17&#160;</span>Oyma bütlərə güvənənlər,  </div><div class='q'>Tökmə bütlərə “Sizsiniz allahlarımız” deyənlər  </div><div class='q'>Geri qaytarılıb utandırılacaq.   </div><div class='s'>Kor və kar İsrail </div> <div class='q'> <span class="verse" id="V18">18&#160;</span>Ey karlar, eşidin!  </div><div class='q'>Ey korlar, baxın, görün!   </div><div class='q'> <span class="verse" id="V19">19&#160;</span>Qulum qədər kor olan varmı?  </div><div class='q'>Göndərdiyim qasid qədər kar olan varmı?  </div><div class='q'>Özünü Mənə həsr edən, Rəbbin qulu qədər kor olan varmı?   </div><div class='q'> <span class="verse" id="V20">20&#160;</span>Siz çox şey gördünüz, amma nəzərə almadınız,  </div><div class='q'>Qulaqlarınız açıq idi, amma eşitmədiniz!»   </div><div class='q'> <span class="verse" id="V21">21&#160;</span>Rəbb Öz salehliyi naminə  </div><div class='q'>Qanununu ucaldıb izzətləndirməkdən xoşlandı.   </div><div class='q'> <span class="verse" id="V22">22&#160;</span>Lakin bu qarət olunmuş, soyulmuş xalqdır.  </div><div class='q'>Hamısı qazamatlarda buxovlanıb zindanlarda saxlanılmışdır.  </div><div class='q'>Onlar ovlanıb və qurtaranları yoxdur.  </div><div class='q'>Onları qarət edirlər, «geri qaytarın» deyən yoxdur.   </div><div class='b'> &#160; </div> <div class='q'> <span class="verse" id="V23">23&#160;</span>Sizdən kim buna qulaq asacaq,  </div><div class='q'>Gələcəkdə kim diqqətlə dinləyəcək?   </div><div class='q'> <span class="verse" id="V24">24&#160;</span>Yaqub nəslini, İsraili soyğunçular əlinə  </div><div class='q'>Kim qarət edilmək üçün təslim etdi?  </div><div class='q'>Məgər qarşısında günah işlətdiyimiz Rəbb deyilmi?  </div><div class='q'>Onlar Onun yolları ilə getmək istəmədi,  </div><div class='q'>Qanununa qulaq asmadı.   </div><div class='q'> <span class="verse" id="V25">25&#160;</span>Buna görə alovlu qəzəbini, döyüşün şiddətini üstlərinə yağdırdı.  </div><div class='q'>Od onları dövrəyə aldı,  </div><div class='q'>Amma onlar anlamadılar,  </div><div class='q'>Onları yandırdı,  </div><div class='q'>Amma ona ciddi fikir vermədilər.   </div>