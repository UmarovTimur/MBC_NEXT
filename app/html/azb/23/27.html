<div class='s'>İsrailin qurtuluşu </div> <div class='q'> <span class="verse" id="V1">1&#160;</span>O gün Rəbb Livyatana,  qaçan ilana,  </div><div class='q'>Bəli, Livyatana, qıvrılan ilana  </div><div class='q'>Amansız, nəhəng və qüvvətli qılıncı ilə cəza verəcək,  </div><div class='q'>Dənizdəki əjdahanı öldürəcək.   </div><div class='b'> &#160; </div> <div class='q'> <span class="verse" id="V2">2&#160;</span>O gün Rəbb deyəcək:  </div><div class='q'>«Xoşladığım bağ üçün nəğmələr oxuyun!   </div><div class='q'> <span class="verse" id="V3">3&#160;</span>Mən Rəbb, bağı qoruyuram,  </div><div class='q'>Tez-tez sulayıram,  </div><div class='q'>Gecə-gündüz keşiyində dururam ki,  </div><div class='q'>Heç kəs ona zərər verməsin.   </div><div class='q'> <span class="verse" id="V4">4&#160;</span>Mən qəzəblənmirəm,  </div><div class='q'>Kaş qarşıma tikan və qanqal çıxaydı,  </div><div class='q'>Onda onlara qarşı çıxıb döyüşərdim,  </div><div class='q'>Hamısını odda yandırardım.   </div><div class='q'> <span class="verse" id="V5">5&#160;</span>Yaxud qoy Mənə pənah gətirsinlər,  </div><div class='q'>Mənimlə barışsınlar,  </div><div class='q'>Bəli, qoy Mənimlə barışsınlar».   </div><div class='b'> &#160; </div> <div class='q'> <span class="verse" id="V6">6&#160;</span>Yaqub nəsli gələcəkdə kök salacaq,  </div><div class='q'>İsrail şaxələnəcək, çiçəklənəcək,  </div><div class='q'>Yer üzünü bəhrələri ilə dolduracaq.   </div><div class='b'> &#160; </div> <div class='q'> <span class="verse" id="V7">7&#160;</span>Rəbb İsraili vuran düşmənləri kimi onu vurdumu?  </div><div class='q'>Yaxud O, başqalarını öldürdüyü kimi İsraili də öldürdümü?   </div><div class='q'> <span class="verse" id="V8">8&#160;</span>Rəbb Öz xalqına hökm etdi,  </div><div class='q'>Qovub sürgünə göndərdi.  </div><div class='q'>Şərq küləyi əsən gün Rəbb onları şiddətli yeli ilə qovdu.   </div><div class='b'> &#160; </div> <div class='q'> <span class="verse" id="V9">9&#160;</span>Yaqub nəslinin qəbahəti bununla bağışlanacaq,  </div><div class='q'>Günahın aradan götürülməsinin tam bəhrəsi bu olacaq:  </div><div class='q'>Bütpərəst qurbangahların daşları  </div><div class='q'>Tabaşir kimi ovulacaq,  </div><div class='q'>İlahə Aşeranın rəmzi olan sütunlar  </div><div class='q'>Ya da buxur qurbangahları  </div><div class='q'>Bir daha dikəlməyəcək.   </div><div class='b'> &#160; </div> <div class='q'> <span class="verse" id="V10">10&#160;</span>İstehkamlı şəhər tənha, kimsəsiz yurd,  </div><div class='q'>Səhra kimi boş qaldı.  </div><div class='q'>Orada dana otlayıb yatacaq,  </div><div class='q'>Budaqları yeyib-qurtaracaq.   </div><div class='q'> <span class="verse" id="V11">11&#160;</span>Şaxələri quruyanda qoparılacaq,  </div><div class='q'>Qadınlar gəlib onları yandıracaq.  </div><div class='q'>Bu xalq ağılsız olduğuna görə  </div><div class='q'>Yaradan onlara rəhm etməyəcək,  </div><div class='q'>Xaliq onlara qarşı xeyirxah olmayacaq.   </div><div class='b'> &#160; </div> <div class='q'> <span class="verse" id="V12">12&#160;</span>O gün Rəbb Fərat çayından  </div><div class='q'>Misir vadisinə qədər  </div><div class='q'>Öz bəhrələrini yığacaq.  </div><div class='q'>Siz bir-bir toplanacaqsınız, ey İsrail övladları!   </div><div class='q'> <span class="verse" id="V13">13&#160;</span>O gün böyük şeypur çalınacaq,  </div><div class='q'>Aşşur torpağında itkin düşənlərlə  </div><div class='q'>Misirə sürgün edilənlər gəlib  </div><div class='q'>Yerusəlimdə Müqəddəs dağda  </div><div class='q'>Rəbbə səcdə edəcək.   </div>