<div class='s'>Allah Babili cəzalandıracaq </div> <div class='p'> <span class="verse" id="V1">1&#160;</span> Amots oğlu Yeşayaya Babil haqqında görüntü ilə nazil olan xəbərdarlıq:   </div><div class='q'> <span class="verse" id="V2">2&#160;</span>Çılpaq dağın zirvəsinə bayraq sancın!  </div><div class='q'>Döyüşçüləri bərkdən səsləyin,  </div><div class='q'>Əl edin ki, onlar  </div><div class='q'>Əsilzadələr üçün ayrılan qapılardan içəri girsin.   </div><div class='q'> <span class="verse" id="V3">3&#160;</span>Mən seçdiklərimə əmr verdim,  </div><div class='q'>Qəzəbimi düşmənlərə tökmək üçün  </div><div class='q'>Cəsur cəngavərləri,  </div><div class='q'>Ucalığımla öyünən igidləri səslədim.   </div><div class='b'> &#160; </div> <div class='q'> <span class="verse" id="V4">4&#160;</span>Dağlardakı izdihamın gurultusunu eşidin,  </div><div class='q'>Bu, böyük bir xalqın səsinə bənzər.  </div><div class='q'>Bir yerə toplanan millətlərin,  </div><div class='q'>Padşahlıqların nidasını dinləyin!  </div><div class='q'>Ordular Rəbbi bir ordunu döyüşə çağırır!   </div><div class='b'> &#160; </div> <div class='q'> <span class="verse" id="V5">5&#160;</span>Onlar uzaq ölkədən,  </div><div class='q'>Üfüqlərin o biri tərəfindən gəlir.  </div><div class='q'>Ölkəni tamamilə yerlə yeksan etmək üçün  </div><div class='q'>Rəbb və Onun qəzəbinin silahı gəlir.   </div><div class='b'> &#160; </div> <div class='q'> <span class="verse" id="V6">6&#160;</span> Fəryad edin, çünki Rəbbin günü yaxınlaşır.  </div><div class='q'>O gün Külli-İxtiyarın etdiyi qırğın kimi gəlir!   </div><div class='q'> <span class="verse" id="V7">7&#160;</span>Buna görə hamının əlləri yanına düşəcək,  </div><div class='q'>Hər kəs qorxub ürəyini yeyəcək.   </div><div class='q'> <span class="verse" id="V8">8&#160;</span>Hər bir adamı dəhşət bürüyəcək,  </div><div class='q'>Dərd və iztirab içində boğulacaq,  </div><div class='q'>Doğan qadın kimi ağrı çəkəcək,  </div><div class='q'>Çaşqın-çaşqın bir-birinə baxacaq,  </div><div class='q'>Üzləri qızaracaq.   </div><div class='b'> &#160; </div> <div class='q'> <span class="verse" id="V9">9&#160;</span>Budur Rəbbin günü gəlir,  </div><div class='q'>Amansızlıqla, qeyzlə, qızğın qəzəblə gəlir ki,  </div><div class='q'>Yeri səhraya döndərsin,  </div><div class='q'>Oradakı günahkarları məhv etsin.   </div><div class='q'> <span class="verse" id="V10">10&#160;</span> Göydəki ulduzlar və bürclər işıq verməyəcək,  </div><div class='q'>Günəş doğarkən tutulacaq,  </div><div class='q'>Ay nurunu saçmayacaq.   </div><div class='b'> &#160; </div> <div class='q'> <span class="verse" id="V11">11&#160;</span>Rəbb deyir: «Pisliyə görə dünyanı,  </div><div class='q'>Günahlarına görə pis adamları cəzalandıracağam.  </div><div class='q'>Təkəbbürlülərin qürurunu qıracağam,  </div><div class='q'>Zalımların məğrurluğunu alçaldacağam.   </div><div class='q'> <span class="verse" id="V12">12&#160;</span>İnsan saf qızıldan da az olacaq,  </div><div class='q'>Adam Ofir qızılından da nadir halda tapılacaq.   </div><div class='q'> <span class="verse" id="V13">13&#160;</span>Buna görə də Mən Ordular Rəbbi,  </div><div class='q'>Qızğın qəzəb günündə  </div><div class='q'>Qeyzlə göyləri titrədəcəyəm,  </div><div class='q'>Yer üzü lərzəyə gələcək.   </div><div class='q'> <span class="verse" id="V14">14&#160;</span>Hər kəs qovulan ceyrana, çobansız qoyunlara dönüb  </div><div class='q'>Öz xalqının yanına qayıdacaq,  </div><div class='q'>Öz vətəninə qaçacaq.   </div><div class='q'> <span class="verse" id="V15">15&#160;</span>Bütün tutulanların bədəni dəlik-deşik olacaq,  </div><div class='q'>Ələ keçənlərin hamısı qılıncdan keçiriləcək.   </div><div class='q'> <span class="verse" id="V16">16&#160;</span>Onların gözləri önündə körpələri parça-parça ediləcək,  </div><div class='q'>Evləri talan ediləcək,  </div><div class='q'>Arvadlarının namusuna toxunulacaq.   </div><div class='b'> &#160; </div> <div class='q'> <span class="verse" id="V17">17&#160;</span>Gümüşə qiymət verməyən,  </div><div class='q'>Qızılı sevməyən Midiyalıları  </div><div class='q'>Onlara qarşı qaldıracağam.   </div><div class='q'> <span class="verse" id="V18">18&#160;</span>Ox-kamanları gəncləri parça-parça edəcək,  </div><div class='q'>Körpələrə rəhm etməyəcəklər,  </div><div class='q'>Uşaqları əsirgəməyəcəklər.   </div><div class='q'> <span class="verse" id="V19">19&#160;</span> Mən Allah Sodomla Homorranı necə dağıtdımsa,  </div><div class='q'>Padşahlıqların ən gözəli olan,  </div><div class='q'>Xaldeylilərin calalı və qüruru olan  </div><div class='q'>Babili də elə yıxacağam.   </div><div class='q'> <span class="verse" id="V20">20&#160;</span> Orada bir daha heç kim yaşamayacaq,  </div><div class='q'>Nəsildən-nəslə kimsə məskunlaşmayacaq.  </div><div class='q'>Ərəblər çadırlarını qurmayacaq,  </div><div class='q'>Çobanlar sürülərini orada saxlamayacaq.   </div><div class='q'> <span class="verse" id="V21">21&#160;</span> Ora vəhşi heyvanların yaşadığı yer olacaq,  </div><div class='q'>Bayquşlar evlərdə qaynaşacaq,  </div><div class='q'>Orada dəvəquşular məskən salacaq,  </div><div class='q'>Təkələr oynaşacaq.   </div><div class='q'> <span class="verse" id="V22">22&#160;</span>Saraylarında goreşənlər çığıracaq,  </div><div class='q'>Gözəl imarətlərində çaqqallar gəzəcək.  </div><div class='q'>Babilin sonu yaxınlaşır,  </div><div class='q'>O günlər tez gəlib çatacaq».   </div>