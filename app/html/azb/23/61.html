<div class='s'>Rəbbin lütf ili </div> <div class='q'> <span class="verse" id="V1">1&#160;</span>   Xudavənd Rəbbin Ruhu üzərimdədir,  </div><div class='q'>Çünki fəqirlərə müjdəni bildirmək üçün  </div><div class='q'>O məni məsh etdi.  </div><div class='q'>Qəlbi sınıq olanlar üçün, yaralarını sarımaq üçün,  </div><div class='q'>Əsirlərə azadlıq,  </div><div class='q'>Dustaqlara sərbəstlik elan etmək üçün,   </div><div class='q'> <span class="verse" id="V2">2&#160;</span>Rəbbin lütf ilini,  </div><div class='q'>Allahımızın qisas gününü bəyan etmək üçün,  </div><div class='q'>Yaslıların hamısına təsəlli vermək üçün,   </div><div class='q'> <span class="verse" id="V3">3&#160;</span>Sionda yas tutanları təmin etmək,  </div><div class='q'>Kül yerinə çələng,  </div><div class='q'>Yas yerinə sevinc gətirən məsh yağı,  </div><div class='q'>Kədərli ruh əvəzinə  </div><div class='q'>Həmd libasını bəxş etmək üçün  </div><div class='q'>Rəbb məni göndərdi.  </div><div class='q'>Rəbbin şöhrətini aşkar etmək üçün  </div><div class='q'>Onlara Rəbbin əkdiyi salehlik palıdları deyiləcək.   </div><div class='q'> <span class="verse" id="V4">4&#160;</span>Onlar qədim dağıntıları inşa edəcək,  </div><div class='q'>Əvvəlki xarabalıqları bərpa edəcək,  </div><div class='q'>Nəsillər boyu viranə qalmış şəhərləri yenidən quracaq.   </div><div class='b'> &#160; </div> <div class='q'> <span class="verse" id="V5">5&#160;</span>Yadellilər gəlib sürülərinizi otaracaq,  </div><div class='q'>Əcnəbilər sizə əkinçilik və bağbanlıq edəcək.   </div><div class='q'> <span class="verse" id="V6">6&#160;</span>Sizsə Rəbbin kahinləri,  </div><div class='q'>Allahımızın xidmətçiləri adlanacaqsınız.  </div><div class='q'>Millətlərin sərvəti ilə bəslənəcəksiniz,  </div><div class='q'>Var-dövlətləri ilə fəxr edəcəksiniz.   </div><div class='q'> <span class="verse" id="V7">7&#160;</span>Çəkdiyiniz xəcalət yerinə ikiqat şərəf,  </div><div class='q'>Rüsvayçılıq əvəzinə payınızı alıb sevinəcəksiniz.  </div><div class='q'>İndi isə torpağınızda ikiqat mülk alacaqsınız,  </div><div class='q'>Sevinciniz əbədi olacaq.   </div><div class='q'> <span class="verse" id="V8">8&#160;</span>Çünki Mən Rəbb ədaləti sevirəm.  </div><div class='q'>Soyğunçuluğa, haqsızlığa nifrət edirəm.  </div><div class='q'>Əlbəttə, əməllərinə görə onlara haqqını verəcəyəm,  </div><div class='q'>Onlarla əbədi əhd kəsəcəyəm.   </div><div class='q'> <span class="verse" id="V9">9&#160;</span>Nəsillərindən törəyənlər millətlər içində,  </div><div class='q'>Övladları xalqlar arasında tanınacaq.  </div><div class='q'>Onları görən hər kəs biləcək ki,  </div><div class='q'>Rəbb nəsillərinə xeyir-dua verdi.   </div><div class='b'> &#160; </div> <div class='q'> <span class="verse" id="V10">10&#160;</span> Rəbdə böyük sevinc tapacağam,  </div><div class='q'>Allahımda ürəyim şadlıqdan coşacaq,  </div><div class='q'>Çünki çələnglə bəzənmiş bəy kimi,  </div><div class='q'>Bər-bəzək taxmış gəlin kimi  </div><div class='q'>Mənə qurtuluş paltarı geyindirdi,  </div><div class='q'>Salehlik libası ilə bürüdü.   </div><div class='q'> <span class="verse" id="V11">11&#160;</span>Torpaq zoğlarını necə cücərdirsə,  </div><div class='q'>Bağ əkilən toxumları necə yetişdirirsə,  </div><div class='q'>Xudavənd Rəbb də bütün millətlər qarşısında  </div><div class='q'>Salehliyi və həmdi belə yetişdirəcək.   </div>