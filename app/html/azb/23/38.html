<div class='s'>Xizqiyanın xəstələnməsi </div> <div class='r'>(2Pad. 20:1-11; 2Saln. 32:24-26)  </div><div class='p'> <span class="verse" id="V1">1&#160;</span>O günlərdə Xizqiya ölümcül xəstələndi. Peyğəmbər Amots oğlu Yeşaya onun yanına gəlib dedi: «Rəbb belə deyir: “Evin üçün vəsiyyət et, çünki xəstəlikdən sağalmayıb öləcəksən”».   </div><div class='p'> <span class="verse" id="V2">2&#160;</span>Xizqiya üzünü divara çevirdi və Rəbbə dua edib dedi:   <span class="verse" id="V3">3&#160;</span>«Yalvarıram, ya Rəbb, yadına sal ki, necə Sənin önündə salehliklə və sidq ürəklə davranmışam, necə Sənin gözündə yaxşı olan işlər etmişəm». Xizqiya acı-acı ağladı.   </div><div class='p'> <span class="verse" id="V4">4&#160;</span>Sonra Rəbbin sözü Yeşayaya nazil oldu:   <span class="verse" id="V5">5&#160;</span>«Qayıt, Xizqiyaya söylə ki, baban Davudun Allahı Rəbb belə deyir: “Sənin duanı eşitdim, göz yaşlarını gördüm. Bax sənin ömrünü on beş il artırıram.   <span class="verse" id="V6">6&#160;</span>Səni və bu şəhəri Aşşur padşahının əlindən qurtaracağam. Bu şəhəri qoruyacağam.   <span class="verse" id="V7">7&#160;</span>Söylədiyi sözə əməl edəcəyinə Rəbbin verdiyi əlamət budur:   <span class="verse" id="V8">8&#160;</span>batan günəşin Axazın tikdiyi günəş saatının üstünə düşən kölgəsi on dərəcə geri çəkiləcək”». Beləliklə, günəş enmə dərəcəsindən on dərəcə geri çəkildi.   </div><div class='p'> <span class="verse" id="V9">9&#160;</span>Yəhuda padşahı Xizqiya xəstələnib şəfa tapdığından sonra bunu yazdı:   </div><div class='q'> <span class="verse" id="V10">10&#160;</span>«Mən öz-özümə dedim:  </div><div class='q'>Ömrüm yarıya çatan zaman  </div><div class='q'>Ölülər diyarının qapısından keçməliyəm,  </div><div class='q'>Həyatımın qalan illərindən məhrum olmuşam.   </div><div class='q'> <span class="verse" id="V11">11&#160;</span>Dedim, Rəbbi dirilər arasında,  </div><div class='q'>Bəli, Rəbbi bir daha görməyəcəyəm.  </div><div class='q'>Bu dünyada yaşayanlar kimi  </div><div class='q'>Artıq insan üzü görməyəcəyəm.   </div><div class='q'> <span class="verse" id="V12">12&#160;</span>Evim çoban çadırı kimi dağıldı,  </div><div class='q'>Əlimdən alındı.  </div><div class='q'>Həyatım dəzgahda toxunan saplar kimi dövr edirdi,  </div><div class='q'>Ya Rəbb, bu dəzgahdan məni kəsdin.  </div><div class='q'>Bir günün içində əcəlimi çatdırdın.   </div><div class='q'> <span class="verse" id="V13">13&#160;</span>Səhərə qədər ağrılardan çığırdım,  </div><div class='q'>Rəbb aslan tək bütün sümüklərimi qırır.  </div><div class='q'>Bir günün içində əcəlimi çatdırdın.   </div><div class='q'> <span class="verse" id="V14">14&#160;</span>Qaranquş kimi, durna kimi çığırdım,  </div><div class='q'>Mən göyərçin tək inləyirəm.  </div><div class='q'>Göyə baxmaqdan gözlərim yoruldu.  </div><div class='q'>Ya Xudavənd, imdadıma çat, zülmə düşmüşəm!   </div><div class='b'> &#160; </div> <div class='q'> <span class="verse" id="V15">15&#160;</span>Nə deyim? Mənimlə danışan, bunu edən Rəbdir.  </div><div class='q'>Çəkdiyim əzablardan sonra qalan illərimi  </div><div class='q'>Sakit yaşayacağam.   </div><div class='q'> <span class="verse" id="V16">16&#160;</span>Ya Xudavənd, adamları yaşadan Sənsən,  </div><div class='q'>Məni də Sən yaşadırsan.  </div><div class='q'>Məni yenə canlandıracaqsan,  </div><div class='q'>Yaşat məni!   </div><div class='q'> <span class="verse" id="V17">17&#160;</span>Çəkdiyim əzab-əziyyətim mənim xeyrimə oldu.  </div><div class='q'>Sən sevginlə canımı qəbirdən qurtardın,  </div><div class='q'>Bütün günahlarımı aradan götürdün.   </div><div class='q'> <span class="verse" id="V18">18&#160;</span>Axı ölülər diyarı Sənə şükür etməz,  </div><div class='q'>Ölüm həmdlər söyləməz,  </div><div class='q'>Qəbirə düşənlər Sənin sədaqətinə ümid etməz.   </div><div class='q'> <span class="verse" id="V19">19&#160;</span>Bu gün Sənə etdiyim kimi  </div><div class='q'>Dirilər, yalnız dirilər Sənə şükür edər.  </div><div class='q'>Atalar Sənin sədaqətini övladlarına tanıtdırır.   </div><div class='b'> &#160; </div> <div class='q'> <span class="verse" id="V20">20&#160;</span>Rəbb mənə qurtuluş verdi,  </div><div class='q'>Ömrümüz boyu Rəbbin məbədində  </div><div class='q'>Səni simli alətlərlə, ilahilərlə mədh edərik».   </div><div class='p'> <span class="verse" id="V21">21&#160;</span>Əvvəl Yeşaya demişdi: «Əncir kündəsi götürün, çibanın üstünə qoyun ki, padşah sağalsın».   <span class="verse" id="V22">22&#160;</span>Xizqiya dedi: «Rəbbin məbədinə qalxmağım üçün əlamət nədir?»   </div>