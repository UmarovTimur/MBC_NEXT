<div class='s'>İsrailin inadkarlığı </div> <div class='q'> <span class="verse" id="V1">1&#160;</span>Ey Yaqub nəsli,  </div><div class='q'>İsrail adı ilə çağırılan,  </div><div class='q'>Yəhudanın belindən gələn,  </div><div class='q'>Rəbbin adı ilə and içən,  </div><div class='q'>İsrail Allahının adını etiraf edən,  </div><div class='q'>Fəqət buna həqiqətlə və salehliklə əməl etməyən nəsil,  </div><div class='q'>Buna qulaq as!   </div><div class='q'> <span class="verse" id="V2">2&#160;</span>Müqəddəs şəhərdən olduğunuza görə,  </div><div class='q'>İsrail Allahına bel bağladığınıza görə fəxr edirsiniz.  </div><div class='q'>Onun adı Ordular Rəbbidir.   </div><div class='b'> &#160; </div> <div class='q'> <span class="verse" id="V3">3&#160;</span>Olub-keçənləri əvvəldən Mən bəyan etdim.  </div><div class='q'>Bu sözlər ağzımdan çıxdı və onları Mən bildirdim.  </div><div class='q'>Sonra qəflətən bunları həyata keçirdim və onlar yerinə yetdi.   </div><div class='q'> <span class="verse" id="V4">4&#160;</span>Bilirdim inadkar olduğunuzu,  </div><div class='q'>Dəmir boyunlusunuz, tunc alınlısınız.   </div><div class='q'> <span class="verse" id="V5">5&#160;</span>Bunları sizə qədimdən bəri bildirdim,  </div><div class='q'>Baş verməmişdən əvvəl sizə xəbər verdim ki,  </div><div class='q'>Siz “bunu bütüm etdi, oyma və tökmə bütlər  </div><div class='q'>Bunları əmr etdilər” deməyəsiniz.   </div><div class='b'> &#160; </div> <div class='q'> <span class="verse" id="V6">6&#160;</span>Bunu eşitdiniz, indi isə hamısına nəzər salın.  </div><div class='q'>Bəs bunu qəbul etməyəcəksiniz?  </div><div class='q'>İndi isə Mən sizə yeni şeyləri,  </div><div class='q'>Bilmədiyiniz gizli şeyləri bildirəcəyəm.   </div><div class='q'> <span class="verse" id="V7">7&#160;</span>Bunlar indi yaradılır, keçmişdə yox.  </div><div class='q'>Siz bunu bu günə qədər bilmədiniz,  </div><div class='q'>Ona görə “bunu bilirdik” deyə bilməzsiniz.   </div><div class='q'> <span class="verse" id="V8">8&#160;</span>Siz bu barədə nə eşitmisiniz,  </div><div class='q'>Nə də xəbəriniz olub,  </div><div class='q'>Keçmişdən bəri qulaqlarınız bağlıdır.  </div><div class='q'>Nə qədər xain olduğunuzu bilirəm,  </div><div class='q'>Ana bətnindən belə, sizin üsyankar çağırılacağınızdan xəbərdaram.   </div><div class='q'> <span class="verse" id="V9">9&#160;</span>Adım naminə qəzəbimi saxlayırdım,  </div><div class='q'>Şöhrətim naminə qeyzimin qabağını alırdım ki, sizi məhv etməyim.   </div><div class='q'> <span class="verse" id="V10">10&#160;</span>Budur, Mən sizi gümüş kimi olmasa da, təmizlədim,  </div><div class='q'>Sizi iztirab ocağında çəkdim.   </div><div class='q'> <span class="verse" id="V11">11&#160;</span>Öz xatirimə, Öz xatirimə bunu edirəm.  </div><div class='q'>Axı niyə Mənim adım küfrlə çəkilsin?  </div><div class='q'>Mən Öz izzətimi heç kimə vermərəm.   </div><div class='s'>Rəbb İsraili satın alır </div> <div class='q'> <span class="verse" id="V12">12&#160;</span> Qulaq as Mənə, ey Yaqub nəsli, çağırdığım İsrail!  </div><div class='q'>Mən Oyam, Mən birinciyəm, Mən sonuncuyam.   </div><div class='q'> <span class="verse" id="V13">13&#160;</span>Mənim əlim yerin təməlini qoydu,  </div><div class='q'>Sağ əlim göyləri sərdi.  </div><div class='q'>Mən onları çağıranda onlar birlikdə düzülür.   </div><div class='b'> &#160; </div> <div class='q'> <span class="verse" id="V14">14&#160;</span>Hamınız toplaşın, dinləyin!  </div><div class='q'>Bütlərdən hansıdır bu şeyləri bəyan edən?  </div><div class='q'>Rəbbin sevdiyi adam Babildə Onun məqsədini yerinə yetirəcək,  </div><div class='q'>Onun əli Xaldeylilərə qarşı qalxacaq.   </div><div class='q'> <span class="verse" id="V15">15&#160;</span>Mən, bəli Mən dedim,  </div><div class='q'>Onu Mən çağırdım,  </div><div class='q'>Onu gətirdim,  </div><div class='q'>O öz yolunda uğurlu olacaq.   </div><div class='q'> <span class="verse" id="V16">16&#160;</span>Mənə yaxın gəlin, bunu dinləyin!  </div><div class='q'>Başlanğıcdan bəri Mən açıq danışdım,  </div><div class='q'>O vaxtdan indiyədək oradayam.  </div><div class='q'>Xudavənd Rəbb indi Məni və Ruhunu göndərdi».   </div><div class='b'> &#160; </div> <div class='q'> <span class="verse" id="V17">17&#160;</span>Səni Satınalan, Rəbb, İsrailin Müqəddəsi belə deyir:  </div><div class='q'>«Allahın Rəbb Mənəm,  </div><div class='q'>Mən sənin xeyrinə səni öyrədirəm,  </div><div class='q'>Getdiyin lazım olan yolla səni aparıram.   </div><div class='q'> <span class="verse" id="V18">18&#160;</span>Ah, kaş ki sən Mənim əmrlərimə diqqət yetirəydin!  </div><div class='q'>Onda əmin-amanlığın heç vaxt qurumayan çay kimi axardı,  </div><div class='q'>Salehliyin dəniz dalğaları kimi olardı.   </div><div class='q'> <span class="verse" id="V19">19&#160;</span>Nəslin dəniz qumu kimi,  </div><div class='q'>Övladların qum dənələri kimi olardı.  </div><div class='q'>Adları qarşımda nə pozulardı, nə də silinərdi».   </div><div class='b'> &#160; </div> <div class='q'> <span class="verse" id="V20">20&#160;</span> Babildən çıxın, Xaldeylilərin torpağından qaçın,  </div><div class='q'>Sevinc səsi ilə bəyan edin, bunu bildirin,  </div><div class='q'>Dünyanın ən uzaq yerlərinə bu xəbəri çatdırın,  </div><div class='q'>Deyin: «Rəbb qulu Yaqub nəslini satın aldı».   </div><div class='q'> <span class="verse" id="V21">21&#160;</span>Səhradan keçərkən susuzluq çəkmədilər.  </div><div class='q'>Rəbb onlar üçün qayadan su axıtdı,  </div><div class='q'>Qayanı yardı və oradan su fışqırdı.   </div><div class='b'> &#160; </div> <div class='q'> <span class="verse" id="V22">22&#160;</span> «Pislərə isə sülh yoxdur» Rəbb deyir.   </div>