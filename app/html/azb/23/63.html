<div class='s'>Rəbbin qüdrəti </div> <div class='q'> <span class="verse" id="V1">1&#160;</span> Edomdan, Bosradan al geyimlər geyib  </div><div class='q'>Bu gələn kimdir?  </div><div class='q'>Təmtəraqlı libas içində,  </div><div class='q'>Böyük qüdrətlə gələn kimdir?  </div><div class='q'>«O Mənəm, həqiqətlə danışan,  </div><div class='q'>Qurtarmağa qadir olan».   </div><div class='b'> &#160; </div> <div class='q'> <span class="verse" id="V2">2&#160;</span>Nə üçün geyimlərin qırmızıdır,  </div><div class='q'>Nə üçün libasın al rəngdədir,  </div><div class='q'>Sanki sən üzümsıxanda üzüm sıxırdın?   </div><div class='q'> <span class="verse" id="V3">3&#160;</span>  «Üzümsıxanda üzümü tək sıxdım,  </div><div class='q'>Yanımda xalqlardan heç kim olmadı.  </div><div class='q'>Qəzəb içində onları tapdaladım,  </div><div class='q'>Qeyzlə təpiyimin altına saldım.  </div><div class='q'>Qanları geyimlərimə sıçradı,  </div><div class='q'>Bütün libaslarımı bulaşdırdım.   </div><div class='q'> <span class="verse" id="V4">4&#160;</span>Çünki qisas günü qəlbimdə idi,  </div><div class='q'>Xalqımı satın aldığım il gəldi.   </div><div class='q'> <span class="verse" id="V5">5&#160;</span> Mən baxdım, kömək edən bir kəs yox idi,  </div><div class='q'>Mənim tərəfimi saxlayan olmadığına məəttəl qaldım,  </div><div class='q'>Onda qolum mənə zəfər gətirdi,  </div><div class='q'>Qeyzim mənə dayaq oldu.   </div><div class='q'> <span class="verse" id="V6">6&#160;</span>Qəzəb içində xalqları tapdaladım,  </div><div class='q'>Qeyzimi onlara içirtdim,  </div><div class='q'>Qanlarını yerə axıtdım».   </div><div class='s'>Rəbbin xeyirxahlığı </div> <div class='q'> <span class="verse" id="V7">7&#160;</span>Rəbbin lütfkar işlərindən,  </div><div class='q'>Həmdlərə layiq əməllərindən nəql edəcəyəm.  </div><div class='q'>Böyük mərhəməti və məhəbbəti naminə,  </div><div class='q'>İsrail nəslinə etdiyi böyük xeyirxahlığına görə,  </div><div class='q'>Rəbbin bizə etdiyi bütün işlərinə görə  </div><div class='q'>Onu xatırlayacağam.   </div><div class='q'> <span class="verse" id="V8">8&#160;</span>Rəbb dedi:  </div><div class='q'>«Əlbəttə, onlar Mənim xalqımdır,  </div><div class='q'>Məni aldatmayan övladlarımdır».  </div><div class='q'>Beləcə onlara Qurtarıcı oldu.   </div><div class='q'> <span class="verse" id="V9">9&#160;</span>Onlar əziyyət çəkdikdə  </div><div class='q'>O da əziyyət çəkdi.  </div><div class='q'>Hüzurundan gələn mələk onları xilas etdi.  </div><div class='q'>Məhəbbəti və mərhəməti ilə  </div><div class='q'>Onları satın aldı.  </div><div class='q'>Bütün keçmiş günlərdə onları götürüb apardı.   </div><div class='b'> &#160; </div> <div class='q'> <span class="verse" id="V10">10&#160;</span> Lakin İsrail üsyankar olaraq  </div><div class='q'>Onun Müqəddəs Ruhunu kədərləndirdi.  </div><div class='q'>Rəbb də düşməni olub  </div><div class='q'>Onlara qarşı döyüşdü.   </div><div class='q'> <span class="verse" id="V11">11&#160;</span> Sonra xalq keçmiş günləri –  </div><div class='q'>Rəbbin qulu Musanın dövrünü yada saldı.  </div><div class='q'>Onları sürüsünün çobanları ilə birgə  </div><div class='q'>Dənizdən keçirən haradadır?  </div><div class='q'>Onların daxilinə  </div><div class='q'>Müqəddəs Ruhunu ehsan edən,   </div><div class='q'> <span class="verse" id="V12">12&#160;</span>Öz əzəmətli gücü ilə Musanın sağ əlindən tutub,  </div><div class='q'>Özünə əbədi ad qazandırmaq üçün  </div><div class='q'>Suları qarşılarında yaran Rəbb haradadır?   </div><div class='q'> <span class="verse" id="V13">13&#160;</span>Bir at çöldə yıxılmadan çapan kimi  </div><div class='q'>Onları da dərinliklərdən elə keçirən Rəbb haradadır?   </div><div class='q'> <span class="verse" id="V14">14&#160;</span>Rəbbin Ruhu onlara elə rahatlıq verdi ki,  </div><div class='q'>Elə bil naxır otu bol olan dərədə otarılır.  </div><div class='q'>Bəli, Sən adını şərəfləndirmək naminə  </div><div class='q'>Xalqına belə yol göstərdin.   </div><div class='s'>Rəhm və imdad haqqında yalvarış </div> <div class='q'> <span class="verse" id="V15">15&#160;</span>Ya Rəbb, göylərdən bax,  </div><div class='q'>Müqəddəs, izzətli, uca məskənindən bizə nəzər sal!  </div><div class='q'>Haradadır Sənin qeyrətin, gücün?  </div><div class='q'>Qəlbindəki həsrəti, rəhmi bizdən əsirgədin.   </div><div class='q'> <span class="verse" id="V16">16&#160;</span>Sənsən Atamız.  </div><div class='q'>İbrahim bizi tanımasa da,  </div><div class='q'>İsrail bizim kim olduğumuzu bilməsə də,  </div><div class='q'>Atamız Sənsən, ya Rəbb,  </div><div class='q'>Əzəldən bəri adın «Bizi Satınalan»dır.   </div><div class='q'> <span class="verse" id="V17">17&#160;</span>Nə üçün, ya Rəbb,  </div><div class='q'>Bizi yolundan azdırırsan,  </div><div class='q'>Səndən qorxmayaq deyə  </div><div class='q'>Qəlblərimizi inadkar edirsən?  </div><div class='q'>Qullarının xatirinə,  </div><div class='q'>İrsin olan qəbilələrinin xatirinə geri dön.   </div><div class='q'> <span class="verse" id="V18">18&#160;</span>Müqəddəs xalqın qısa müddətə Sənin Müqəddəs məkanına sahib oldu.  </div><div class='q'>İndi isə oranı düşmənlərimizin ayağı tapdalayır.   </div><div class='q'> <span class="verse" id="V19">19&#160;</span>Əzəldən bəri heç vaxt  </div><div class='q'>Hakimlik etmədiyin xalqa bənzədik,  </div><div class='q'>Sanki Sənin adına bağlı xalq olmamışıq.   </div>