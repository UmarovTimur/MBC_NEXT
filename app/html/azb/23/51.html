<div class='s'>Yerusəlimə təsəlliverici sözlər </div> <div class='q'> <span class="verse" id="V1">1&#160;</span>Ey salehliyi arayanlar, Rəbbi axtaranlar,  </div><div class='q'>Məni dinləyin!  </div><div class='q'>Yonulduğunuz qayaya,  </div><div class='q'>Çıxarıldığınız çuxurun dərinliyinə baxın.   </div><div class='q'> <span class="verse" id="V2">2&#160;</span>Atanız İbrahimə, sizi doğan Saraya baxın!  </div><div class='q'>Mən onu tək çağırdım, xeyir-dua verdim,  </div><div class='q'>Nəslini artırdım.   </div><div class='q'> <span class="verse" id="V3">3&#160;</span>Həqiqətən, Rəbb Siona və onun xarabalıqlarına təsəlli verəcək.  </div><div class='q'>Səhralarını Edenə, çöllərini Rəbbin bağına döndərəcək.  </div><div class='q'>Orada sevinc və şadlıq tapacaqlar,  </div><div class='q'>Şükürlər, ilahilər oxunacaq.   </div><div class='b'> &#160; </div> <div class='q'> <span class="verse" id="V4">4&#160;</span>Ey xalqım, Məni dinlə,  </div><div class='q'>Ey ümmətim, Məni eşit!  </div><div class='q'>Qanun Məndən çıxacaq,  </div><div class='q'>Ədalətimi nur tək  </div><div class='q'>Xalqlara ehsan edəcəyəm.   </div><div class='q'> <span class="verse" id="V5">5&#160;</span>Salehliyim yaxındır, qurtuluşum gəlir,  </div><div class='q'>Xalqları Öz gücümlə mühakimə edəcəyəm.  </div><div class='q'>Uzaq diyarlar Mənə bel bağlayır,  </div><div class='q'>Qüvvətimə ümid edir.   </div><div class='q'> <span class="verse" id="V6">6&#160;</span>Başınızı qaldırıb göylərə nəzər salın,  </div><div class='q'>Aşağıya, yer üzünə baxın.  </div><div class='q'>Çünki göylər dağılacaq tüstü kimi,  </div><div class='q'>Yer üzü paltar kimi köhnələcək.  </div><div class='q'>Beləcə yer üzünün sakinləri də qırılacaq.  </div><div class='q'>Lakin Mənim xilasım əbədidir,  </div><div class='q'>Salehliyim sonsuzdur.   </div><div class='b'> &#160; </div> <div class='q'> <span class="verse" id="V7">7&#160;</span>Ey salehlikdən xəbərdar olanlar,  </div><div class='q'>Qanunumu qəlblərində saxlayan xalq,  </div><div class='q'>Mənə qulaq asın!  </div><div class='q'>Adamların məzəmmətindən qorxmayın,  </div><div class='q'>Onların söyüşlərindən dəhşətə düşməyin.   </div><div class='q'> <span class="verse" id="V8">8&#160;</span>Onlar güvənin yediyi paltar kimi məhv olacaq,  </div><div class='q'>Qurdun yediyi yun kimi məhv olacaq.  </div><div class='q'>Lakin Mənim salehliyim əbədidir,  </div><div class='q'>Qurtuluşum nəsillər boyu duracaqdır.   </div><div class='b'> &#160; </div> <div class='q'> <span class="verse" id="V9">9&#160;</span>Qalx, qalx, güclən, ey Rəbbin qolu!  </div><div class='q'>Qədim zamanlardakı kimi  </div><div class='q'>Qalx əvvəlki nəsillərin vaxtında olduğu kimi!  </div><div class='q'>Sən Rahavı  parça-parça etmədinmi?  </div><div class='q'>Sən əjdahanın bədənini deşmədinmi?   </div><div class='q'> <span class="verse" id="V10">10&#160;</span>Dənizi, dərin suları Sən qurutmadınmı?  </div><div class='q'>Satın alınan xalqının keçməsindən ötrü  </div><div class='q'>Dənizin dərinliklərini yola çevirən  </div><div class='q'>Sən deyildinmi?   </div><div class='q'> <span class="verse" id="V11">11&#160;</span> Rəbbin satın alınmış adamları qayıdacaq,  </div><div class='q'>Sevinclə nəğmə deyərək Siona gələcək.  </div><div class='q'>Üzlərində əbədi sevinc olacaq,  </div><div class='q'>Onlar sevinc və şadlıq tapacaq,  </div><div class='q'>Kədər və qəm-qüssə yox olacaq.   </div><div class='b'> &#160; </div> <div class='q'> <span class="verse" id="V12">12&#160;</span>Rəbb deyir: «Sizə təsəlli verən Mənəm, Mən!  </div><div class='q'>Fani insandan, ot kimi solan bəşər oğlundan qorxan  </div><div class='q'>Gör sən kimsən?   </div><div class='q'> <span class="verse" id="V13">13&#160;</span>Səni yaradan, göyləri sərən,  </div><div class='q'>Dünyanın təməlini qoyan Rəbbi necə unudursan?  </div><div class='q'>Səni məhv etmək niyyətində olan  </div><div class='q'>Zülmkarın qəzəbindən gün boyu, dayanmadan qorxursan.  </div><div class='q'>Bəs hanı zülmkarın qəzəbi?   </div><div class='q'> <span class="verse" id="V14">14&#160;</span>Zəncirlərlə buxovlanmış dustaqlar  </div><div class='q'>Tezliklə azadlığa çıxacaq.  </div><div class='q'>Ölüm çuxuruna düşməyəcək,  </div><div class='q'>Çörəkləri əskik olmayacaq.   </div><div class='q'> <span class="verse" id="V15">15&#160;</span>Allahınız Rəbb Mənəm.  </div><div class='q'>Mənəm dənizi gur dalğalarla çalxalayan.  </div><div class='q'>Ordular Rəbbidir Onun adı!   </div><div class='q'> <span class="verse" id="V16">16&#160;</span>Mən sözlərimi sənin ağzına qoydum,  </div><div class='q'>Əlimin kölgəsində səni gizlətdim ki,  </div><div class='q'>Göyləri qurum, dünyanın təməlini qoyum,  </div><div class='q'>Siona “Xalqım sənsən” deyim».   </div><div class='s'>Yerusəlimin əzabının sonu </div> <div class='q'> <span class="verse" id="V17">17&#160;</span> Oyan, oyan, qalx ayağa, ey Yerusəlim!  </div><div class='q'>Sən ki Rəbbin əlindən  </div><div class='q'>Qəzəb kasasını alıb içdin.  </div><div class='q'>Sərxoşluq kasasını axıra qədər boşaltdın.   </div><div class='q'> <span class="verse" id="V18">18&#160;</span>Doğduğu bütün oğullardan ona yol göstərən,  </div><div class='q'>Böyütdüyü bütün oğullardan ona əl tutan olmadı.   </div><div class='q'> <span class="verse" id="V19">19&#160;</span>Bu iki bəla sənin başına gəldi,  </div><div class='q'>Dərdinə kim şərik olacaq?  </div><div class='q'>Qarət, dağıntı, qıtlıq və qılınc!  </div><div class='q'>Sənə necə təsəlli verim?   </div><div class='q'> <span class="verse" id="V20">20&#160;</span>Övladların taqətdən düşüb,  </div><div class='q'>Rəbbin qəzəbi, Allahının məzəmməti üzərlərindədir.  </div><div class='q'>Onlar tələyə düşmüş cüyür kimi  </div><div class='q'>Hər küçə başında uzanıb.   </div><div class='q'> <span class="verse" id="V21">21&#160;</span>Buna görə də, ey yaralı Yerusəlim,  </div><div class='q'>Şərabsız sərxoş xalq, bunu eşit!   </div><div class='q'> <span class="verse" id="V22">22&#160;</span>Xudavəndin Rəbb, Öz xalqını müdafiə edən  </div><div class='q'>Allahın belə deyir:  </div><div class='q'>«Budur, sərxoşluq kasasını əlindən almışam.  </div><div class='q'>Qəzəbimin kasasından artıq içməyəcəksən.   </div><div class='q'> <span class="verse" id="V23">23&#160;</span>Bu kasanı sənin zülmkarlarının əlinə verəcəyəm.  </div><div class='q'>Axı onlar sənə belə dedi:  </div><div class='q'>“Uzan yerə, üstündən keçək”.  </div><div class='q'>Sən də kürəyini torpaq kimi, yol kimi etdin ki, üstündən keçsinlər».   </div>