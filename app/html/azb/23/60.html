<div class='s'>Sionun şərəfli gələcəyi </div> <div class='q'> <span class="verse" id="V1">1&#160;</span>Qalx, işıqlan, çünki nurun gəldi,  </div><div class='q'>Rəbbin izzəti üzərinə gəldi!   </div><div class='q'> <span class="verse" id="V2">2&#160;</span>Budur, dünyanı qaranlıq, ümmətləri zülmət bürüyəcək.  </div><div class='q'>Amma Rəbb üzərinə nur saçacaq,  </div><div class='q'>İzzəti səni əhatə edəcək.   </div><div class='q'> <span class="verse" id="V3">3&#160;</span> Millətlər sənin nuruna,  </div><div class='q'>Padşahlar üzərinə çökən aydınlığa doğru gələcək.   </div><div class='b'> &#160; </div> <div class='q'> <span class="verse" id="V4">4&#160;</span>Qaldır başını, bax ətrafına,  </div><div class='q'>Hamı yığılıb yanına gəlir!  </div><div class='q'>Oğulların uzaqdan gəlir,  </div><div class='q'>Qızların qucaqda gətirilir.   </div><div class='q'> <span class="verse" id="V5">5&#160;</span>O vaxt bunu görüb üzün nur saçacaq,  </div><div class='q'>Ürəyin sevincdən tez-tez çırpınacaq.  </div><div class='q'>Çünki uzaq ölkələrin var-dövləti sənə gətiriləcək,  </div><div class='q'>Millətlərin sərvəti sənə gələcək.   </div><div class='q'> <span class="verse" id="V6">6&#160;</span>Dəvə sürüləri, Midyan və Efa köşəkləri  </div><div class='q'>Torpaqlarını dolduracaq.  </div><div class='q'>Bütün Səba xalqı gəlib  </div><div class='q'>Qızıl və kündür gətirəcək,  </div><div class='q'>Rəbbə həmdlər söyləyəcək.   </div><div class='q'> <span class="verse" id="V7">7&#160;</span>Qedarın bütün qoyun sürüləri yanına yığılacaq,  </div><div class='q'>Nevayotun qoçları sənin əlinin altında olacaq,  </div><div class='q'>Qurbangahıma Mənə məqbul olan qurbanlar gətiriləcək.  </div><div class='q'>Şərəfli evimi daha da izzətləndirəcəyəm.   </div><div class='b'> &#160; </div> <div class='q'> <span class="verse" id="V8">8&#160;</span>Kimdir bunlar, bulud kimi,  </div><div class='q'>Yuvalarına yaxınlaşan göyərçin tək uçub gələnlər?   </div><div class='q'> <span class="verse" id="V9">9&#160;</span>Uzaq diyarlar Mənə ümid bağladıqlarına görə  </div><div class='q'>Tarşiş gəmiləri başda olmaqla  </div><div class='q'>Allahın Rəbbin şərəfinə,  </div><div class='q'>Səni ucaldan İsrailin Müqəddəsi üçün  </div><div class='q'>Sənin övladlarını qızıl-gümüşü ilə  </div><div class='q'>Uzaqdan gətirən gəmilərdir bunlar.   </div><div class='q'> <span class="verse" id="V10">10&#160;</span>Əcnəbilər divarlarını tikəcək,  </div><div class='q'>Padşahları sənə xidmət edəcək.  </div><div class='q'>Qəzəbimdə səni vurdumsa da,  </div><div class='q'>Lütfümlə sənə mərhəmət edəcəyəm.   </div><div class='q'> <span class="verse" id="V11">11&#160;</span> Darvazaların həmişə açıq qalacaq,  </div><div class='q'>Nə gecə, nə də gündüz qıfıllanmayacaq ki,  </div><div class='q'>Millətlərin sərvəti sənə təqdim olunsun,  </div><div class='q'>Padşahları yanına gətirilsin.   </div><div class='q'> <span class="verse" id="V12">12&#160;</span>Çünki sənə xidmət etmək istəməyən  </div><div class='q'>Millət ya padşahlıq məhv olacaq,  </div><div class='q'>Bəli, o millətlər tamamilə yox olacaq.   </div><div class='b'> &#160; </div> <div class='q'> <span class="verse" id="V13">13&#160;</span>Livanın şan-şöhrəti olan şam ağacı, çinar və sərv ağacları  </div><div class='q'>Müqəddəs məkanımdakı yeri gözəlləşdirmək üçün  </div><div class='q'>Birgə yanına gətiriləcək,  </div><div class='q'>Qədəm qoyduğum yeri şərəfləndirəcəyəm.   </div><div class='q'> <span class="verse" id="V14">14&#160;</span> Sənə zülm edənlərin övladları  </div><div class='q'>Gəlib önündə təzim edəcək.  </div><div class='q'>Sənə həqarətlə baxanların hamısı  </div><div class='q'>Ayaqlarına düşüb səcdə edəcək.  </div><div class='q'>Sənə Rəbbin şəhəri,  </div><div class='q'>İsrailin Müqəddəsinin Sionu deyəcəklər.   </div><div class='b'> &#160; </div> <div class='q'> <span class="verse" id="V15">15&#160;</span>Səni tərk edib nifrət etdilər,  </div><div class='q'>Yanından heç kim keçmirdi,  </div><div class='q'>İndi isə Mən səni əbədi fəxr,  </div><div class='q'>Nəsillər boyu sevinc edəcəyəm.   </div><div class='q'> <span class="verse" id="V16">16&#160;</span>Millətlər və padşahlar  </div><div class='q'>Bir ana kimi sənə süd verəcəklər.  </div><div class='q'>O vaxt biləcəksən ki, səni qurtaran Rəbb,  </div><div class='q'>Səni Satınalan, Yaqubun qüdrətli Allahı Mənəm.   </div><div class='b'> &#160; </div> <div class='q'> <span class="verse" id="V17">17&#160;</span>Sənə tunc əvəzinə qızıl,  </div><div class='q'>Dəmir yerinə gümüş,  </div><div class='q'>Ağac yerinə tunc,  </div><div class='q'>Daş əvəzinə dəmir gətirəcəyəm.  </div><div class='q'>Əmin-amanlığı başçın,  </div><div class='q'>Salehliyi hökmdarın təyin edəcəyəm.   </div><div class='q'> <span class="verse" id="V18">18&#160;</span>Ölkəndən zorakılıq,  </div><div class='q'>Sərhədlərindən viranəlik,  </div><div class='q'>Qırğın xəbəri gəlməyəcək.  </div><div class='q'>Divarlarını «Xilas»,  </div><div class='q'>Darvazalarını «Həmd» adlandıracaqsan.   </div><div class='q'> <span class="verse" id="V19">19&#160;</span> Artıq gündüz günəş sənin işığın olmayacaq,  </div><div class='q'>Gecə ay sənə aydınlıq verməyəcək.  </div><div class='q'>Çünki Rəbb əbədi nurun,  </div><div class='q'>Allahın sənin şöhrətin olacaq.   </div><div class='q'> <span class="verse" id="V20">20&#160;</span>Günəşin batmayacaq, ayın gizlənməyəcək,  </div><div class='q'>Çünki Rəbb əbədi nurun olacaq,  </div><div class='q'>Sənin yaslı günlərin qurtaracaq.   </div><div class='q'> <span class="verse" id="V21">21&#160;</span>Bütün xalqın saleh olacaq,  </div><div class='q'>Torpağı əbədi mülk olaraq alacaq.  </div><div class='q'>Onlar əkdiyim fidandır,  </div><div class='q'>Şöhrətimi göstərmək üçün əlimin işidir.   </div><div class='q'> <span class="verse" id="V22">22&#160;</span>Ən kiçik ailədən böyük nəsil törəyəcək,  </div><div class='q'>Azsaylı nəsil qüdrətli millət olacaq.  </div><div class='q'>Mən Rəbb bunu öz vaxtında tez edəcəyəm.   </div>