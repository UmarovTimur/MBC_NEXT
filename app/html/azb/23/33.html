<div class='s'>Kömək üçün yalvarış </div> <div class='q'> <span class="verse" id="V1">1&#160;</span>Vay halına, ey yıxıb-dağıdan,  </div><div class='q'>Amma özü yıxılmayan insan!  </div><div class='q'>Vay halına, ey xain adam,  </div><div class='q'>Hərçənd sənə qarşı xəyanət etməmişlər!  </div><div class='q'>Sən məhv edib qurtaran zaman  </div><div class='q'>Özün də yıxılacaqsan,  </div><div class='q'>Sən xain əməllərindən dönəndə  </div><div class='q'>Xəyanətlə rastlaşacaqsan.   </div><div class='b'> &#160; </div> <div class='q'> <span class="verse" id="V2">2&#160;</span>Ya Rəbb, bizə qarşı lütfkar ol,  </div><div class='q'>Çünki Sənə ümid etmişik.  </div><div class='q'>Hər səhər bizim qüvvətimiz ol,  </div><div class='q'>Fəlakət günündə bizi qurtar.   </div><div class='q'> <span class="verse" id="V3">3&#160;</span>Sənin qüdrətli səsindən xalqlar qaçır,  </div><div class='q'>Sən ayağa qalxarkən  </div><div class='q'>Millətlər pərən-pərən olur.   </div><div class='q'> <span class="verse" id="V4">4&#160;</span>Çəyirtkələr tarlanı nə cür talan edirlərsə,  </div><div class='q'>Ey millətlər, qənimətiniz də o cür talan olacaq.  </div><div class='q'>Malınızın üstünə çəyirtkə yığını kimi cumacaqlar.   </div><div class='b'> &#160; </div> <div class='q'> <span class="verse" id="V5">5&#160;</span>Rəbb ucadır, yüksəklərdə oturur,  </div><div class='q'>Sionu ədalətlə və salehliklə doldurur.   </div><div class='q'> <span class="verse" id="V6">6&#160;</span>O, yaşadığınız dövrün təməlidir,  </div><div class='q'>Qurtuluşun, hikmətin, biliyin mənbəyidir,  </div><div class='q'>Rəbb qorxusu sənin xəzinəndir.   </div><div class='b'> &#160; </div> <div class='q'> <span class="verse" id="V7">7&#160;</span>Budur, millətlərin igidləri küçələrdə çığırırlar.  </div><div class='q'>Sülh qasidləri hönkürüb ağlayırlar.   </div><div class='q'> <span class="verse" id="V8">8&#160;</span>Yollar boşalıb, səyyahlar yoxdur.  </div><div class='q'>Düşmən əhdi pozdu,  </div><div class='q'>Şəhərləri dağıtdı, adamları alçaltdı.   </div><div class='q'> <span class="verse" id="V9">9&#160;</span>Ölkə yas tutur, zəifləyir,  </div><div class='q'>Livan məğlub olub, solub,  </div><div class='q'>Şaron səhraya dönür,  </div><div class='q'>Başan və Karmelin ağacları yarpaqlarını tökür.   </div><div class='s'>Rəbbin xalqlara xəbərdarlığı </div> <div class='q'> <span class="verse" id="V10">10&#160;</span>Rəbb deyir:  </div><div class='q'>«İndi qalxacağam,  </div><div class='q'>İndi yüksələcəyəm,  </div><div class='q'>İndi ucalacağam.   </div><div class='q'> <span class="verse" id="V11">11&#160;</span>Samana hamilə qalıb küləş doğacaqsınız,  </div><div class='q'>Nəfəsiniz sizi məhv edən alova dönəcək.   </div><div class='q'> <span class="verse" id="V12">12&#160;</span>Xalqlar yanıb kül olacaq,  </div><div class='q'>Kəsilib odda yandırılan tikanlı kollara oxşayacaq.   </div><div class='q'> <span class="verse" id="V13">13&#160;</span>Ey uzaqda yaşayanlar,  </div><div class='q'>Nə elədiyimi eşidin,  </div><div class='q'>Ey yaxında yaşayanlar,  </div><div class='q'>Mənim gücümü bilin».   </div><div class='b'> &#160; </div> <div class='q'> <span class="verse" id="V14">14&#160;</span>Siondakı günahkarlar dəhşətə,  </div><div class='q'>Allahsızlar lərzəyə gəldi:  </div><div class='q'>«Hər şeyi məhv edən alovun yanında hansımız yaşaya bilərik?  </div><div class='q'>Əbədi yanan atəşin yanında hansımız dayana bilərik?»   </div><div class='q'> <span class="verse" id="V15">15&#160;</span>Amma salehlik yolu ilə gedən,  </div><div class='q'>Doğru sözlər danışan,  </div><div class='q'>Zorakılıqla əldə edilən qazancı rədd edən,  </div><div class='q'>Əlini rüşvətdən uzaq tutan,  </div><div class='q'>Qatillərin qurduğu qəsdə fikir verməyən,  </div><div class='q'>Pisliyə qarşı gözlərini yuman   </div><div class='q'> <span class="verse" id="V16">16&#160;</span>Yüksəkliklərdə yaşayacaq,  </div><div class='q'>Təpələrin başındakı qalalar onun dayağı olacaq.  </div><div class='q'>O, çörəklə, su ilə təmin olunacaq.   </div><div class='s'>Parlaq gələcək </div> <div class='q'> <span class="verse" id="V17">17&#160;</span>Gözlərin padşahı bütün gözəlliyi ilə görəcək,  </div><div class='q'>Ucsuz-bucaqsız ölkəni seyr edəcək.   </div><div class='q'> <span class="verse" id="V18">18&#160;</span>«Haradadır xərac yığan?  </div><div class='q'>Haradadır qeydiyyat aparan?  </div><div class='q'>Haradadır qüllələrə nəzər salan?» deyərək  </div><div class='q'>Dəhşətli günlər haqqında düşünəcəksən.   </div><div class='q'> <span class="verse" id="V19">19&#160;</span>Anlaşılmaz, yad dildə danışan  </div><div class='q'>Təkəbbürlü xalqı daha görməyəcəksən.   </div><div class='b'> &#160; </div> <div class='q'> <span class="verse" id="V20">20&#160;</span>Bayramlar keçirdiyimiz şəhərə – Siona bax!  </div><div class='q'>Gözlərin Yerusəlimi,  </div><div class='q'>Sarsılmaz çadırı, sülh məskənini görəcək.  </div><div class='q'>Onun payaları heç vaxt sökülməyəcək,  </div><div class='q'>Kəndirlərinin heç biri qırılmayacaq.   </div><div class='q'> <span class="verse" id="V21">21&#160;</span>Lakin orada –  </div><div class='q'>Geniş çayların, irmaqların olduğu yerdə  </div><div class='q'>Əzəmətli Rəbb bizimlə olacaq.  </div><div class='q'>Oradan avarlı qayıqlar, böyük gəmilər  </div><div class='q'>Keçə bilməz.   </div><div class='q'> <span class="verse" id="V22">22&#160;</span>Çünki Rəbdir hakim olan,  </div><div class='q'>Rəbdir qanunumuzu qoyan,  </div><div class='q'>Padşahımız Rəbdir, Odur bizi qurtaran.   </div><div class='q'> <span class="verse" id="V23">23&#160;</span>Gəmilərinin ipləri boşaldı,  </div><div class='q'>Dor ağacları yerində möhkəm dayanmadı,  </div><div class='q'>Yelkənləri açılmadı.  </div><div class='q'>O vaxt böyük talan malı paylanacaq,  </div><div class='q'>Hətta topal adamlar da talan edəcək.   </div><div class='q'> <span class="verse" id="V24">24&#160;</span>Heç bir Sion sakini  </div><div class='q'>«Xəstəyəm» deməyəcək,  </div><div class='q'>Orada yaşayan xalqın günahları bağışlanacaq.   </div>