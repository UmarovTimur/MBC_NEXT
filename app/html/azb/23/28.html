<div class='s'>Şimal padşahlığına xəbərdarlıq </div> <div class='q'> <span class="verse" id="V1">1&#160;</span>Məhsuldar vadinin başında yerləşən,  </div><div class='q'>Şəraba uymuşların şəhərinin –  </div><div class='q'>Efrayim sərxoşlarının qürurlu tacının,  </div><div class='q'>İzzətli gözəlliyin və solan çiçəyin vay halına!   </div><div class='b'> &#160; </div> <div class='q'> <span class="verse" id="V2">2&#160;</span>Budur, Rəbbin güclü, qüvvətli bir adamı var.  </div><div class='q'>O, bərk yağan dolu,  </div><div class='q'>Bəla gətirən fırtına kimi,  </div><div class='q'>Hər şeyi yolunda məhv edən sel kimi gəlir,  </div><div class='q'>Əlləri ilə şəhəri yerlə yeksan edəcək.   </div><div class='q'> <span class="verse" id="V3">3&#160;</span>Efrayim sərxoşlarının şəhəri, qürur tacı  </div><div class='q'>Ayaq altında tapdalanacaq.   </div><div class='q'> <span class="verse" id="V4">4&#160;</span>Məhsuldar vadinin başında yerləşən şəhər,  </div><div class='q'>İzzətli və gözəl tac,  </div><div class='q'>Artıq solan çiçəyi xatırladan şəhər,  </div><div class='q'>Vaxtından əvvəl yetişən əncir kimi olacaq.  </div><div class='q'>Onu görən tez dərib yeyəcək.   </div><div class='b'> &#160; </div> <div class='q'> <span class="verse" id="V5">5&#160;</span>O gün Ordular Rəbbi  </div><div class='q'>Sağ qalan xalqı üçün  </div><div class='q'>Gözəllik tacı, izzət çələngi olacaq.   </div><div class='q'> <span class="verse" id="V6">6&#160;</span>Hökm kürsüsündə oturana ədalət ruhu,  </div><div class='q'>Şəhər darvazalarını müdafiə edənlərə qüdrət verəcək.   </div><div class='s'>Yeşaya sərxoş peyğəmbərlərə xəbərdarlıq edir </div> <div class='q'> <span class="verse" id="V7">7&#160;</span>Kahinlər və peyğəmbərlər də şərabdan səndələyir,  </div><div class='q'>İçkidən büdrəyir,  </div><div class='q'>Şərab içib xumarlanıb,  </div><div class='q'>İçkidən yollarını azıb.  </div><div class='q'>Onlar yanlış görüntülər görür,  </div><div class='q'>Tutarsız qərarlar qəbul edir.   </div><div class='q'> <span class="verse" id="V8">8&#160;</span>Bütün süfrələri qusmaq və natəmizliklə doludur,  </div><div class='q'>Bulanmamış yer yoxdur!   </div><div class='s'>Yeşayaya edilən istehza </div> <div class='q'> <span class="verse" id="V9">9&#160;</span>«Bu adam kimi öyrədir? Kimə öyüd verir?  </div><div class='q'>Süddən kəsilmiş, ana döşündən ayrılmış körpə uşaqlaramı?   </div><div class='q'> <span class="verse" id="V10">10&#160;</span>Bu nədir?  </div><div class='q'>Əmr üstünə əmr, əmr üstünə əmr,  </div><div class='q'>Sətir üstünə sətir, sətir üstünə sətir,  </div><div class='q'>Bir az oradan, bir az buradan».   </div><div class='b'> &#160; </div> <div class='q'> <span class="verse" id="V11">11&#160;</span> Onda Rəbb bu xalqla  </div><div class='q'>Yadellilərin ağzı ilə,  </div><div class='q'>Başqa dildə danışacaq.   </div><div class='q'> <span class="verse" id="V12">12&#160;</span>O sizin hamınıza dedi:  </div><div class='q'>«Rahatlıq budur,  </div><div class='q'>Yorğunlara dinclik verin, budur istirahət».  </div><div class='q'>Amma onlar eşitmək istəmədilər.   </div><div class='q'> <span class="verse" id="V13">13&#160;</span>Rəbbin sözü onlar üçün  </div><div class='q'>«Əmr üstünə əmr, əmr üstünə əmr,  </div><div class='q'>Sətir üstünə sətir, sətir üstünə sətir,  </div><div class='q'>Bir az oradan, bir az buradan» olacaq ki,  </div><div class='q'>Gedib arxası üstə yıxılsınlar, yaralansınlar,  </div><div class='q'>Tələyə düşüb əsir aparılsınlar.   </div><div class='s'>Sion üçün guşədaşı </div> <div class='q'> <span class="verse" id="V14">14&#160;</span>Buna görə də, ey rişxəndçilər,  </div><div class='q'>Yerusəlimdə olan bu xalqın rəhbərləri,  </div><div class='q'>Rəbbin sözünə qulaq asın!   </div><div class='q'> <span class="verse" id="V15">15&#160;</span>Madam ki siz dediniz:  </div><div class='q'>«Ölümlə əhd bağladıq,  </div><div class='q'>Ölülər diyarı ilə razılığa gəldik,  </div><div class='q'>Ölkəyə böyük bəla gələndə  </div><div class='q'>Bizə zərər verməyəcək,  </div><div class='q'>Çünki yalanı özümüzə sığınacaq etdik,  </div><div class='q'>Hiylənin arxasında gizləndik»,   </div><div class='b'> &#160; </div> <div class='q'> <span class="verse" id="V16">16&#160;</span> Buna görə də Xudavənd Rəbb belə deyir:  </div><div class='q'>Budur, Sionda təməl olaraq bir daş,  </div><div class='q'>Sınaqdan keçirilmiş daş, qiymətli bir guşədaşı qoyuram.  </div><div class='q'>Ona iman edən hər kəs narahat olmayacaq.   </div><div class='q'> <span class="verse" id="V17">17&#160;</span>Ədaləti ölçü, salehliyi şaqul edəcəyəm.  </div><div class='q'>Yalan sığınacağını dolu məhv edəcək,  </div><div class='q'>Gizləndiyiniz yerləri sellər yuyub-aparacaq.   </div><div class='q'> <span class="verse" id="V18">18&#160;</span>Ölümlə bağladığınız əhd ləğv olunacaq,  </div><div class='q'>Ölülər diyarı ilə razılığınız qüvvədən düşəcək.  </div><div class='q'>Ölkəyə böyük bəla gələndə sizi məhv edəcək.   </div><div class='q'> <span class="verse" id="V19">19&#160;</span>Bu bəla hər gələndə sizə toxunacaq.  </div><div class='q'>O hər səhər, gecə-gündüz keçəcək.  </div><div class='q'>Bu xəbəri anlayanda dəhşətə gələcəksiniz.   </div><div class='b'> &#160; </div> <div class='q'> <span class="verse" id="V20">20&#160;</span>Yataq uzanmaq üçün qısa,  </div><div class='q'>Yorğan bürünmək üçün dar olacaq.   </div><div class='q'> <span class="verse" id="V21">21&#160;</span>  Çünki Rəbb Perasim dağında etdiyi kimi qalxacaq,  </div><div class='q'>Giveon vadisindəki kimi qəzəblənəcək.  </div><div class='q'>O Öz işini, qeyri-adi işini yerinə yetirəcək!  </div><div class='q'>Öz əməlini, naməlum əməlini həyata keçirəcək.   </div><div class='q'> <span class="verse" id="V22">22&#160;</span>Buna görə də rişxənd etməyin ki,  </div><div class='q'>Buxovlarınız daha da ağırlaşmasın.  </div><div class='q'>Çünki Ordular Rəbbi Xudavənddən eşitmişəm ki,  </div><div class='q'>Bütün ölkə məhv olacaq.   </div><div class='s'>Allahın hikməti </div> <div class='q'> <span class="verse" id="V23">23&#160;</span>Qulaq asın, səsimi eşidin, diqqət edin,  </div><div class='q'>Dediyimi dinləyin.   </div><div class='q'> <span class="verse" id="V24">24&#160;</span>Əkinçi əkin əkmək üçün durmadan yeri şumlayarmı,  </div><div class='q'>Torpaqda şırım açıb malalayarmı?   </div><div class='q'> <span class="verse" id="V25">25&#160;</span>O, torpağı hamarlayandan sonra qara çörək otunu, zirəni səpməzmi?  </div><div class='q'>Buğdanı sıra ilə, arpanı ayırdığı yerə, pərinci də onun yanına əkməzmi?   </div><div class='q'> <span class="verse" id="V26">26&#160;</span>Allah ona öyüd verər, onu öyrədər.   </div><div class='q'> <span class="verse" id="V27">27&#160;</span>Çünki qara çörək otunu vəl ilə döyməzlər,  </div><div class='q'>Zirənin üstünə araba təkərləri ilə sürməzlər.  </div><div class='q'>Qara çörək otu dəyənəklə, zirə isə çubuqla döyülər.   </div><div class='q'> <span class="verse" id="V28">28&#160;</span>Buğdanı çörək bişirmək üçün xırmanda döyürlər,  </div><div class='q'>Amma o fasiləsiz döyülməz.  </div><div class='q'>Xırmanın üstündən araba və atlar keçsə də, buğdanı əzməz.   </div><div class='q'> <span class="verse" id="V29">29&#160;</span>Bu hikmət Ordular Rəbbindən gəlir.  </div><div class='q'>Onun məsləhəti ecazkardır, hikməti böyükdür.   </div>