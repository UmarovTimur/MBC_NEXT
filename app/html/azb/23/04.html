<div class='q'> <span class="verse" id="V1">1&#160;</span>O gün yeddi qadın  </div><div class='q'>Bir kişinin yaxasından tutub belə deyəcək:  </div><div class='q'>«Öz çörəyimizi yeyib öz paltarımızı geyinərik,  </div><div class='q'>Təki adın üstümüzdə olsun,  </div><div class='q'>Bizi xəcalətdən qurtar».   </div><div class='s'>Yerusəlimin gələcəyi </div> <div class='p'> <span class="verse" id="V2">2&#160;</span>O gün Rəbbin Pöhrəsi gözəl və əzəmətli olacaq, İsrail xalqından xilas olub sağ qalanlar torpağın verdiyi bəhrə ilə fəxr edib şərəflənəcəklər.   <span class="verse" id="V3">3&#160;</span>Sionda, yəni Yerusəlimdə sağ qalanlara, orada qeyd olunub yaşayanlara «müqəddəs» deyiləcək.   <span class="verse" id="V4">4&#160;</span>Xudavənd Sion qızlarının murdarlığını yuyan zaman ədalət və alov ruhu ilə Yerusəlimi günahlı qandan təmizləyəcək.   <span class="verse" id="V5">5&#160;</span> Sonra Rəbb Sion dağının hər yanını, orada toplananların üzərini gündüz bulud və tüstü, gecə isə parlaq alovla örtəcək. Həqiqətən, əzəmətli şəhərin üzərinə örtük olacaq.   <span class="verse" id="V6">6&#160;</span>Bu bir çardaq olub gündüz qızmar istidə kölgə olacaq, fırtına ilə yağışa qarşı sığınacaq və daldalanma yeri olacaq.   </div>