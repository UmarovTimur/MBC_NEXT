<div class='s'>Levililərə verilən şəhərlər </div> <div class='p'> <span class="verse" id="V1">1&#160;</span> O zaman Levililərin nəsil başçıları kahin Eleazara, Nun oğlu Yeşuaya və İsrail övladları qəbilələrinin nəsil başçılarına yaxınlaşdılar.   <span class="verse" id="V2">2&#160;</span>Kənan torpağında yerləşən Şiloda onlara belə dedilər: «Rəbb Musa vasitəsilə bizə yaşamaq üçün şəhərlər, heyvanlarımız üçün otlaqlar verməyi əmr edib».   <span class="verse" id="V3">3&#160;</span>İsrail övladları Rəbbin əmrinə görə öz irs torpaqlarından bu şəhərləri və oranın otlaqlarını Levililərə verdilər.   </div><div class='p'> <span class="verse" id="V4">4&#160;</span>Püşk Qohatdan olan nəsillərə düşdü. Levililərdən olan kahin Harun övladlarına Yəhuda, Şimeon və Binyamin qəbilələrindən püşk ilə on üç şəhər verildi.   <span class="verse" id="V5">5&#160;</span>Digər Qohat övladlarına isə Efrayim qəbiləsinin nəsillərindən, Dan qəbiləsindən və Menaşşe qəbiləsinin yarısından püşk ilə on şəhər verildi.   </div><div class='p'> <span class="verse" id="V6">6&#160;</span>Gerşon övladlarına İssakar qəbiləsi nəsillərindən, Aşer, Naftali qəbilələrindən, Başanda Menaşşe qəbiləsinin yarısından püşk ilə on üç şəhər verildi.   </div><div class='p'> <span class="verse" id="V7">7&#160;</span>Nəsillərinə görə Merari övladlarına Ruven, Qad, Zevulun qəbilələrindən on iki şəhər verildi.   </div><div class='p'> <span class="verse" id="V8">8&#160;</span>İsrail övladları Musa vasitəsilə Rəbbin əmr etdiyinə görə bu şəhərləri və onların otlaqlarını püşk ilə Levililərə verdilər.   <span class="verse" id="V9">9&#160;</span>Onlara Yəhuda və Şimeon övladlarının qəbilələrindən adları göstərilən bu şəhərləri verdilər.   <span class="verse" id="V10">10&#160;</span>Bunlar Levililərdən olan Qohat övladlarından Harun övladları üçün idi, çünki ilk püşk onların idi.   <span class="verse" id="V11">11&#160;</span>Yəhudanın dağlıq bölgəsindəki Anaqlıların atası Arbanın adı ilə adlanan Qiryat-Arba şəhərini, yəni Xevronu və ətrafında olan otlaqları onlara verdilər.   <span class="verse" id="V12">12&#160;</span>Amma şəhərin tarlaları ilə kəndlərini mülk olaraq Yefunne oğlu Kalevə verdilər.   </div><div class='p'> <span class="verse" id="V13">13&#160;</span>Kahin Harun övladlarına qatillər üçün bu sığınacaq şəhərləri verdilər: Xevronla otlaqlarını, Livna ilə otlaqlarını,   <span class="verse" id="V14">14&#160;</span>Yattirlə otlaqlarını, Eştemoa ilə otlaqlarını,   <span class="verse" id="V15">15&#160;</span>Xolonla otlaqlarını, Devirlə otlaqlarını,   <span class="verse" id="V16">16&#160;</span>Ayin, Yutta, Bet-Şemeş şəhərləri ilə otlaqlarını. Bu, iki qəbilədən cəmi doqquz şəhər idi.   <span class="verse" id="V17">17&#160;</span>Binyamin qəbiləsindən isə bu şəhərləri verdilər: Giveonla otlaqlarını, Geva ilə otlaqlarını,   <span class="verse" id="V18">18&#160;</span>Anatotla otlaqlarını, Almonla otlaqlarını. Bu, dörd şəhər idi.   <span class="verse" id="V19">19&#160;</span>Harun övladlarının, kahinlərin bütün şəhərləri otlaqları ilə birgə on üç şəhər idi.   </div><div class='p'> <span class="verse" id="V20">20&#160;</span>Levililərdən olan digər Qohat övladlarına nəsillərinə görə püşklə düşən Efrayim qəbiləsinə aid şəhərləri verdilər.   <span class="verse" id="V21">21&#160;</span>Onlara Efrayimin dağlıq bölgəsində qatillər üçün bu sığınacaq şəhərləri verdilər: Şekemlə otlaqlarını, Gezerlə otlaqlarını,   <span class="verse" id="V22">22&#160;</span>Qivsayimlə otlaqlarını, Bet-Xoronla otlaqlarını verdilər. Bunlar cəmi dörd şəhər idi.   <span class="verse" id="V23">23&#160;</span>Dan qəbiləsindən bu şəhərləri verdilər: Elteqe ilə otlaqlarını, Gibbetonla otlaqlarını,   <span class="verse" id="V24">24&#160;</span>Ayyalonla otlaqlarını, Qat-Rimmonla otlaqlarını. Bunlar da dörd şəhər idi.   <span class="verse" id="V25">25&#160;</span>Menaşşe qəbiləsinin yarısından isə bu şəhərləri verdilər: Taanakla otlaqlarını, Qat-Rimmonla otlaqlarını. Bunlar isə iki şəhər idi.   <span class="verse" id="V26">26&#160;</span>Digər Qohat övladlarına nəsillərinə görə verilən bütün şəhərlər otlaqları ilə birlikdə on şəhər idi.   </div><div class='p'> <span class="verse" id="V27">27&#160;</span>Levililərin nəsillərindən Gerşon övladlarına Menaşşe qəbiləsinin yarısından qatillər üçün bu sığınacaq şəhərləri verdilər: Başandakı Qolanla otlaqlarını, Beeştera ilə otlaqlarını verdilər. Bunlar iki şəhər idi.   <span class="verse" id="V28">28&#160;</span>İssakar qəbiləsindən Qişyonla otlaqlarını, Davratla otlaqlarını,   <span class="verse" id="V29">29&#160;</span>Yarmutla otlaqlarını, En-Qannimlə otlaqlarını verdilər. Bunlar dörd şəhər idi.   <span class="verse" id="V30">30&#160;</span>Aşer qəbiləsindən Mişalla otlaqlarını, Avdonla otlaqlarını,   <span class="verse" id="V31">31&#160;</span>Xelqatla otlaqlarını, Rexovla otlaqlarını verdilər. Bunlar dörd şəhər idi.   <span class="verse" id="V32">32&#160;</span>Naftali qəbiləsindən qatillər üçün sığınacaq şəhəri olan Qalileyadakı Qedeşlə otlaqlarını, Xammot-Dorla otlaqlarını və Qartanla otlaqlarını verdilər. Bunlar üç şəhər idi.   <span class="verse" id="V33">33&#160;</span>Nəsillərinə görə Gerşonluların bütün şəhərləri otlaqları ilə birlikdə on üç şəhər idi.   </div><div class='p'> <span class="verse" id="V34">34&#160;</span>Levililərdən olan Merari övladlarının nəsillərinə bu şəhərləri verdilər: Zevulun qəbiləsindən Yoqneamla otlaqlarını, Qarta ilə otlaqlarını,   <span class="verse" id="V35">35&#160;</span>Dimna ilə otlaqlarını, Nahalalla otlaqlarını. Bunlar dörd şəhər idi.   <span class="verse" id="V36">36&#160;</span>Onlara Ruven qəbiləsindən Beserlə otlaqlarını, Yahsa ilə otlaqlarını,   <span class="verse" id="V37">37&#160;</span>Qedemotla otlaqlarını, Mefaatla otlaqlarını verdilər. Bunlar dörd şəhər idi;   <span class="verse" id="V38">38&#160;</span>Qad qəbiləsindən qatillər üçün sığınacaq şəhəri olan Gileaddakı Ramotla otlaqlarını, Maxanayimlə otlaqlarını,   <span class="verse" id="V39">39&#160;</span>Xeşbonla otlaqlarını, Yazerlə otlaqlarını verdilər. Bunlar dörd şəhər idi.   <span class="verse" id="V40">40&#160;</span>Bunların hamısı Merari övladlarının, yəni Levililərdən qalan nəsillərin şəhərləri idi. Onların püşkü on iki şəhərə düşmüşdü.   </div><div class='p'> <span class="verse" id="V41">41&#160;</span>İsrail övladlarının irsi arasında Levililərin bütün şəhərləri otlaqları ilə birlikdə qırx səkkiz şəhər idi.   <span class="verse" id="V42">42&#160;</span>Bu şəhərlərin hər birinin ətrafında otlaqları var idi. Şəhərlərin hamısı belə idi.   </div><div class='s'>Vəd olunmuş torpağın İsrailə verilməsi barədə Rəbbin sözünün yerinə yetirilməsi </div> <div class='p'> <span class="verse" id="V43">43&#160;</span>Rəbb atalarına etdiyi anda görə vəd etdiyi bütün torpağı İsraillilərə verdi. Onlar bu torpağa sahib oldular və orada məskən saldılar.   <span class="verse" id="V44">44&#160;</span>Rəbb atalarına etdiyi anda görə hər şeydə onlara hər tərəfdən dinclik verdi və bütün düşmənlərindən heç biri onların qarşısında dura bilmədi. Rəbb bütün düşmənlərini onlara təslim etdi.   <span class="verse" id="V45">45&#160;</span>Rəbbin İsrail nəslinə söylədiyi bütün yaxşı sözlərdən heç biri boşa çıxmadı, hamısı yerinə yetdi.   </div>