<div class='s'>Qalan torpaqların bölünməsi </div> <div class='p'> <span class="verse" id="V1">1&#160;</span>Bütün İsrail övladlarının icması Şiloya yığışıb orada Hüzur çadırını qurdu. Bu torpaq onların hökmranlığı altında idi.   <span class="verse" id="V2">2&#160;</span>İsrail övladlarının yeddi qəbiləsi arasında isə irs olan torpaqlar hələ paylanmamışdı.   <span class="verse" id="V3">3&#160;</span>Yeşua İsrail övladlarına dedi: «Atalarınızın Allahı Rəbbin sizə verdiyi torpağa mülk sahibi kimi girməyə nə vaxta qədər tərəddüd edəcəksiniz?   <span class="verse" id="V4">4&#160;</span>Hər qəbilədən özünüzə üç adam seçin. Onları göndərəcəyəm ki, çıxıb ölkəni dolaşsınlar və alacaqları irs torpaqlara görə oranı təsvir edib mənim yanıma gəlsinlər.   <span class="verse" id="V5">5&#160;</span>Onlar oranı yeddi hissəyə bölsünlər. Yəhuda cənubda olan öz torpağında qalsın, Yusifin nəsli də şimalda olan torpağında qalsın.   <span class="verse" id="V6">6&#160;</span>Siz ölkəni yeddi hissə kimi təsvir edin və təsviri buraya mənə gətirin. Burada Allahımız Rəbbin hüzurunda sizin üçün püşk atacağam.   <span class="verse" id="V7">7&#160;</span>Amma aranızda Levililərin payı yoxdur, çünki onların irsi Rəbbin kahinliyidir. Qad, Ruven qəbilələri və Menaşşe qəbiləsinin yarısı İordan çayının şərq tərəfində Rəbbin qulu Musanın onlara verdiyi irs olan torpaqlarını aldılar».   </div><div class='p'> <span class="verse" id="V8">8&#160;</span>Adamlar qalxıb gedəndə Yeşua onlara ölkəni təsvir edərək yazmağı əmr edib dedi: «Gedin, ölkəni gəzib oranı yazılı təsvir edərək yanıma qayıdın. Mən də burada, Şiloda, Rəbbin hüzurunda sizin üçün püşk atacağam».   <span class="verse" id="V9">9&#160;</span>Adamlar gedib ölkəni dolaşdılar. Şəhərlərinə görə oranı yeddi hissəyə ayıraraq təsvirini kitaba yazıb Şilodakı ordugaha, Yeşuanın yanına qayıtdılar.   <span class="verse" id="V10">10&#160;</span>Yeşua Şiloda Rəbbin hüzurunda onlar üçün püşk atdı və orada İsrail övladlarının paylarına görə torpağı payladı.   </div><div class='s'>Binyamin qəbiləsinin torpaqları </div> <div class='p'> <span class="verse" id="V11">11&#160;</span>İlk püşk nəsillərinə görə Binyamin övladları qəbiləsinə düşdü. Onlara düşən hissə Yəhuda övladları ilə Yusif övladlarının torpağı arasında idi.   <span class="verse" id="V12">12&#160;</span>Şimal tərəfdən onların sərhədi İordan çayından başlayırdı. Sərhəd Yerixonun şimal tərəfindəki yamacına yüksəlirdi, sonra qərbə doğru dağlığa qalxırdı, sonu isə Bet-Aven çölündə qurtarırdı.   <span class="verse" id="V13">13&#160;</span>Oradan cənuba doğru sərhəd Luza, yəni Bet-Elə və Luzun yamacına çatırdı. Sonra sərhəd Aşağı Bet-Xoronun cənubunda olan dağlıqdan Atrot-Addara enirdi.   <span class="verse" id="V14">14&#160;</span>Sərhəd oradan uzanaraq qərb tərəfdən cənuba doğru, Bet-Xoronun qarşısında olan dağdan da cənuba doğru dönürdü. Onun sonu Yəhuda övladlarının şəhəri olan Qiryat-Baalda, yəni Qiryat-Yearimdə qurtarırdı; qərb sərhədi bu idi.   <span class="verse" id="V15">15&#160;</span>Cənub sərhədi Qiryat-Yearimin ən son hissəsindən qərbə doğru Neftoah sularının mənbəyinə çatırdı.   <span class="verse" id="V16">16&#160;</span>Ondan sonra sərhəd Refaim vadisinin şimalında Ben-Hinnom vadisinin qarşısındakı dağın ən son hissəsinə enirdi; buradan da cənuba doğru Hinnom vadisinə, Yevusun cənub yamacına enib En-Rogelə çatırdı,   <span class="verse" id="V17">17&#160;</span>sonra sərhəd şimala doğru uzanaraq En-Şemeşə çıxırdı, Adummim yoxuşu qarşısında olan Gelilota çatırdı; oradan da Ruven oğlu Bohanın qayasına enirdi,   <span class="verse" id="V18">18&#160;</span>sonra şimala doğru Aravanın qarşı tərəfinə keçib Aravaya enirdi.   <span class="verse" id="V19">19&#160;</span>Sərhəd şimala doğru Bet-Xoqla yoxuşuna keçir, sərhədin sonu Duz dənizinin şimal körfəzində, İordan çayının cənubunda qurtarırdı. Bu, cənub sərhədi idi.   <span class="verse" id="V20">20&#160;</span>Onun şərq tərəfdən sərhədi İordan çayı idi. Nəsillərinə görə Binyamin oğullarının irs torpaqlarının ərazisi bunlar idi.   </div><div class='p'> <span class="verse" id="V21">21&#160;</span>Nəsillərinə görə Binyamin övladları qəbiləsinin şəhərləri bunlar idi: Yerixo, Bet-Xoqla, Emeq-Qesis,   <span class="verse" id="V22">22&#160;</span>Bet-Arava, Semarayim, Bet-El,   <span class="verse" id="V23">23&#160;</span>Avvim, Para, Ofra,   <span class="verse" id="V24">24&#160;</span>Kefar-Ammonay, Ofni, Geva, yəni kəndləri ilə birlikdə on iki şəhər;   <span class="verse" id="V25">25&#160;</span>Giveon, Rama, Beerot,   <span class="verse" id="V26">26&#160;</span>Mispe, Kefira, Mosa,   <span class="verse" id="V27">27&#160;</span>Reqem, İrpeel, Tarala,   <span class="verse" id="V28">28&#160;</span>Sela, Elef, Yevus, yəni Yerusəlim, Givea, Qiryat, yəni kəndləri ilə birlikdə on dörd şəhər. Nəsillərinə görə Binyamin övladlarının irs torpaqları bunlardır.   </div>