<div class='s'>Mordokayın Esterdən imdad istəməsi </div> <div class='p'> <span class="verse" id="V1">1&#160;</span>Mordokay baş vermiş bu hadisələrdən xəbər tutanda paltarlarını cırdı və çula bürünüb başına kül tökdü. Şəhərin mərkəzinə çıxıb nalə ilə acı şivən qopardı.   <span class="verse" id="V2">2&#160;</span>O ancaq padşah sarayının darvazasına qədər gəldi, çünki çula bürünən adam padşah sarayına girə bilməzdi.   <span class="verse" id="V3">3&#160;</span>Padşahın bu əmri və fərmanı hansı vilayətə çatmışdısa, oradakı Yəhudilər arasında böyük matəm, oruc, ağlaşma və fəğan var idi. Bir çoxu da çula bürünüb kül üzərində uzanmışdı.   </div><div class='p'> <span class="verse" id="V4">4&#160;</span>Esterin xidmətçi qızları və hərəmağaları gəlib bu xəbəri ona çatdırdı. Mələkə bundan çox məyus oldu. O, Mordokay üçün paltar göndərdi ki, çulunu çıxarıb əyninə geyinsin, lakin Mordokay bunu qəbul etmədi.   <span class="verse" id="V5">5&#160;</span>Sonra Ester padşahın onun xidmətinə təyin etdiyi hərəmağalarından biri olan Hatakı çağırıb tapşırdı ki, Mordokayın yanına gedərək bu işin nə olduğunu və niyə baş verdiyini öyrənsin.   <span class="verse" id="V6">6&#160;</span>Hatak saray darvazasının qarşısında olan şəhər meydanına – Mordokayın yanına getdi.   <span class="verse" id="V7">7&#160;</span>Mordokay başına gələn hal-qəziyyəni ona danışdı. Yəhudi qırğını üçün padşah xəzinələrinə Hamanın vəd edərək vermək istədiyi gümüşün tam miqdarını ona bildirdi.   <span class="verse" id="V8">8&#160;</span>Sonra Yəhudi qırğını üçün Şuşanda dəst-xətlə yazılan fərmanın surətlərindən birini verdi ki, bunu göstərərək Esterə izah etsin, həm də ona padşahın yanına gedib öz xalqı üçün yalvararaq mərhəmət istəməsini tapşırsın.   </div><div class='p'> <span class="verse" id="V9">9&#160;</span>Hatak qayıdıb Mordokayın sözlərini Esterə çatdırdı.   <span class="verse" id="V10">10&#160;</span>Ester də Mordokaya Hatak vasitəsilə belə bir xəbər göndərdi:   <span class="verse" id="V11">11&#160;</span>«Padşahın bütün əyanları və padşah vilayətlərinin xalqları bilir ki, kişi, qadın – kim olursa-olsun – padşahın çağırışı olmadan içəri həyətə girərsə, onun haqqında təkcə ölüm hökmü veriləcək. Yalnız padşah qızıl əsasını kimə uzatsa, o sağ qalar. Otuz gündür ki, padşahın yanına getmək üçün çağırışım yoxdur».   <span class="verse" id="V12">12&#160;</span>Esterin bu sözləri Mordokaya çatdırıldı.   </div><div class='p'> <span class="verse" id="V13">13&#160;</span>Mordokay Esterə belə cavab vermələrini xahiş etdi: «Elə düşünmə ki, padşah sarayında olduğun üçün o biri Yəhudilər qırılanda təkcə sən sağ qalacaqsan.   <span class="verse" id="V14">14&#160;</span>Əgər sən susarsansa, Yəhudilərə yardım və qurtuluş başqa yerdən gələcək, amma sən və ata evin tamamilə məhv olacaq. Kim bilir, bəlkə sən elə bu gün üçün mələkəliyə çatmısan?»   <span class="verse" id="V15">15&#160;</span>Ester Mordokayın bu cavabı qarşısında belə söylədi:   <span class="verse" id="V16">16&#160;</span>«Get, Şuşanda olan bütün Yəhudiləri topla. Üç gün-üç gecə yeməyib-içməyib mənim üçün oruc tutun. Mən də burada xidmətçi qızlarımla oruc tutacağam və sonra qanunu pozub padşahın yanına girəcəyəm. Buna görə ölməliyəmsə, qoy ölüm».   </div><div class='p'> <span class="verse" id="V17">17&#160;</span>Mordokay gedib Esterin ona tapşırdığı kimi etdi.   </div>