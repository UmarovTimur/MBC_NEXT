<div class='p'> <span class="verse" id="V1">1&#160;</span> Süleyman tuncdan bir qurbangah tikdi. Onun uzunluğu və eni iyirmi qulac, hündürlüyü isə on qulac idi.   <span class="verse" id="V2">2&#160;</span>O, tökülmüş dairəvi bir hovuz düzəltdi. Onun hündürlüyü beş qulac idi, bir kənarından digər kənarına qədər on qulac idi və otuz qulaclıq bir ip onun ətrafına dolanmışdı.   <span class="verse" id="V3">3&#160;</span>Altının hər tərəfindən onu buğa təsvirləri əhatə edirdi. Hər qulacda on buğa vardı. Buğalar iki cərgə idi və onlar hovuzla birgə tökülmüşdü.   <span class="verse" id="V4">4&#160;</span>Hovuz on iki tökmə buğanın üstündə dururdu: üçü şimala, üçü qərbə, üçü cənuba, üçü də şərqə baxırdı. Hovuz yuxarıda – onların üzərində idi və buğaların bütün sağrıları içəriyə doğru idi.   <span class="verse" id="V5">5&#160;</span>Hovuzun qalınlığı bir ovuc idi. Onun kənarı kasa kənarı kimi düzəldilmişdi və açılan zanbağa bənzəyirdi. O, üç min bat su tuturdu.   <span class="verse" id="V6">6&#160;</span> Süleyman on ləyən düzəltdi, onlarda yuyunmaq üçün beşini sağa, beşini sola qoydu. Yandırma qurbanı olacaq şeyləri onların içində yuyardılar. Ancaq hovuz kahinlərin yuyunması üçün idi.   </div><div class='p'> <span class="verse" id="V7">7&#160;</span> O, təsvirinə görə on qızıl çıraqdan düzəltdi, beşi sağda və beşi solda olmaqla onları məbədə qoydu.   <span class="verse" id="V8">8&#160;</span> On masa düzəltdi, beşi sağda və beşi solda olmaqla onları məbədə qoydu. Qızıldan yüz piyalə də düzəltdi.   <span class="verse" id="V9">9&#160;</span>Kahinlər həyətini, böyük həyəti, həyətin qapılarını düzəltdi və onların qapılarını tuncla örtdü.   <span class="verse" id="V10">10&#160;</span>Hovuzu məbədin sağında, cənub-şərq küncündə yerləşdirdi.   <span class="verse" id="V11">11&#160;</span>Xiram həmçinin qazanlar, kürəklər, piyalələr düzəltdi.  </div><div class='p'>Xiram Allahın məbədi üçün padşah Süleymanın əmri ilə bütün bu işləri görüb qurtardı:   </div><div class='li'> <span class="verse" id="V12">12&#160;</span>iki sütun;  </div><div class='li'>sütunların üstündə iki dəyirmi başlıq;  </div><div class='li'>sütunların üstündəki başlıqları örtmək üçün iki hörmə tor;   </div><div class='li'> <span class="verse" id="V13">13&#160;</span>sütunların üstündə olan dəyirmi başlıqları örtən hər hörmə torun üzərində iki cərgədə dörd yüz nar;   </div><div class='li'> <span class="verse" id="V14">14&#160;</span>dayaqlar;  </div><div class='li'>dayaqların üzərində on ləyən;   </div><div class='li'> <span class="verse" id="V15">15&#160;</span>bir hovuz;  </div><div class='li'>onun altında on iki tökmə buğa;   </div><div class='li'> <span class="verse" id="V16">16&#160;</span>qazanlar, kürəklər və piyalələr.  </div><div class='p'>Bütün bu əşyaları Xiram-Avi Rəbbin məbədi üçün padşah Süleymanın əmri ilə cilalanmış tuncdan tökmüşdü.   <span class="verse" id="V17">17&#160;</span>Padşah bunları İordan çayının kənarındakı düzənlikdə, Sukkot ilə Seredata arasındakı gil torpaqlarda tökmüşdü.   <span class="verse" id="V18">18&#160;</span>Süleyman bu əşyaların hamısından lap çox düzəltdi və onlara işlədilən tuncun çəkisini müəyyən etmədi.   </div><div class='p'> <span class="verse" id="V19">19&#160;</span>Süleyman Allahın məbədindəki bütün əşyaları düzəltdi:  </div><div class='li'>qızıl qurbangah;  </div><div class='li'>təqdis çörəkləri qoyulan masalar;   </div><div class='li'> <span class="verse" id="V20">20&#160;</span>qaydaya görə iç otağın önündə yandırmaq üçün xalis qızıldan çıraqdanlar və onların çıraqları;   </div><div class='li'> <span class="verse" id="V21">21&#160;</span>xalis qızıldan güllər, çıraqlar və maşalar;   </div><div class='li'> <span class="verse" id="V22">22&#160;</span>xalis qızıldan maqqaşlar, piyalələr, nimçələr və buxurdanlar;  </div><div class='li'>məbədin qızıl qapıları, yəni Ən Müqəddəs yerə açılan içəri qapı tayları və məbədin böyük otağının qapı tayları.   </div>