<div class='s'>Məbədin tikilməsinə hazırlıq </div> <div class='r'>(1Pad. 5:1-18)  </div><div class='p'> <span class="verse" id="V1">1&#160;</span>Süleyman Rəbbin adına bir məbəd və özü üçün bir saray tikməyi niyyət etdi.   <span class="verse" id="V2">2&#160;</span>Süleyman yük daşıyan yetmiş min nəfər, dağlarda daş yonan səksən min nəfər, onların üzərində nəzarətçi olan üç min altı yüz adam sayıb ayırdı.   </div><div class='p'> <span class="verse" id="V3">3&#160;</span>Süleyman Sur padşahı Xirama xəbər göndərib dedi:  </div><div class='pi'>«Yaşamaq üçün özünə saray tiksin deyə atam Davuda sidr ağacları göndərdiyin kimi mənə də göndər.   <span class="verse" id="V4">4&#160;</span>Mən Allahım Rəbbə təqdis etmək üçün Onun adına bir məbəd tikirəm ki, Onun önündə xoş ətirli buxur yandırmaq üçün, daimi təqdis çörəkləri üçün, səhər-axşam, Şənbə günlərində, Təzə Ay mərasimlərində və Allahımız Rəbbin bayramlarında yandırma qurbanları üçün olsun. Bunlar İsrail üçün əbədi qaydadır.   <span class="verse" id="V5">5&#160;</span>Tikəcəyim məbəd böyükdür, çünki Allahımız bütün allahlardan böyükdür.   <span class="verse" id="V6">6&#160;</span> Kim Ona ev tikməyə qadirdir? O, göyə və göylərin göyünə sığmaz və mən kiməm ki, Ona bir ev tikəm? Onun önündə yalnız buxur yandırmaq üçün bir yer tikə bilərəm.   <span class="verse" id="V7">7&#160;</span>Atam Davudun hazırladığı, Yəhudada və Yerusəlimdə mənim yanımda olan ustalarla birgə işləmək üçün mənə bir adam göndər ki, qızıl, gümüş, tunc, dəmir işlərini, tünd qırmızı, al rəngli və bənövşəyi parça işlərini bacarsın, hər cür oyma işi görsün.   <span class="verse" id="V8">8&#160;</span>Livandan mənə sidr, şam və ardıc ağacları göndər, çünki bilirəm ki, sənin adamların Livanda ağac kəsməyi bacarır.   <span class="verse" id="V9">9&#160;</span>İndi mənə bol taxta-şalban hazırlasınlar deyə mənim adamlarım sənin adamlarınla birgə olacaq. Çünki tikəcəyim məbəd böyük və möcüzəli bir şey olacaq.   <span class="verse" id="V10">10&#160;</span>Mən isə sənin adamlarına – ağac kəsənlərə iyirmi min kor döyülmüş buğda, iyirmi min kor arpa, iyirmi min bat şərab və iyirmi min bat zeytun yağı verirəm».   </div><div class='p'> <span class="verse" id="V11">11&#160;</span>Sur padşahı Xiram göndərdiyi məktubla Süleymana cavab verdi:  </div><div class='pi'>«Rəbb xalqını sevdiyi üçün səni onların üzərində padşah etdi».   </div><div class='p'> <span class="verse" id="V12">12&#160;</span>Xiram belə davam etdi:  </div><div class='pi'>«Göyü və yeri yaradan İsrailin Allahı Rəbbə alqış olsun ki, padşah Davuda Rəbb üçün bir məbəd və özü üçün bir padşah sarayı tikən bacarıqlı, dərrakəli və müdrik oğul verib.   </div><div class='pi'> <span class="verse" id="V13">13&#160;</span>Bacarıqlı və həssas olan Xiram-Avini yanına göndərdim ki, sənin ustalarınla və atanın – ağam Davudun ustaları ilə birgə ona da iş tapşırılsın.   <span class="verse" id="V14">14&#160;</span>O, Danlı bir qadının oğludur, atası isə Surlu idi. Bu adam qızıl, gümüş, tunc, dəmir, daş, ağac işlərini, tünd qırmızı, bənövşəyi, al rəngli parça və incə kətan işlərini bacarır, hər cür oyma işini və ona tapşırılan hər naxışı çəkə bilir.   </div><div class='pi'> <span class="verse" id="V15">15&#160;</span>Ağamın söylədiyi buğdanı və arpanı, zeytun yağını və şərabı qullarına göndər.   <span class="verse" id="V16">16&#160;</span>Biz isə sənə lazım olduğu qədər Livandan ağac kəsərik, onu sallarla dəniz yolu ilə sənin yanına Yafoya gətirərik və sən də onu Yerusəlimə çıxararsan».   </div><div class='p'> <span class="verse" id="V17">17&#160;</span>Atası Davud İsrail torpağında olan bütün qəribləri siyahıya aldıqdan sonra Süleyman onları bir də saydı. Qəriblər yüz əlli üç min altı yüz nəfər idi.   <span class="verse" id="V18">18&#160;</span>Onlardan yetmiş min nəfəri yük daşımağa, səksən min nəfəri dağlarda daş yonmağa qoydu. Üç min altı yüz adamı da xalqı işlətmək üçün nəzarətçi qoydu.   </div>