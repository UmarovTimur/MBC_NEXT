<div class='s'>Şemayanın peyğəmbərliyi </div> <div class='r'>(1Pad. 12:21-24)  </div><div class='p'> <span class="verse" id="V1">1&#160;</span>Rexavam Yerusəlimə gəldi. O, İsraillilərlə müharibə edib öz padşahlığını qaytarmaq üçün Yəhuda və Binyamin evini – yüz səksən min seçmə döyüşçünü topladı.   <span class="verse" id="V2">2&#160;</span>Ancaq Allah adamı Şemayaya Rəbbin bu sözü nazil oldu:   <span class="verse" id="V3">3&#160;</span>«Yəhuda padşahı Süleyman oğlu Rexavama, Yəhuda və Binyamində olan bütün İsraillilərə söylə ki,   <span class="verse" id="V4">4&#160;</span>Rəbb belə deyir: “Getməyin və soydaşlarınızla müharibə etməyin. Hər kəs öz evinə qayıtsın, çünki bu iş Mənim tərəfimdən oldu”». Onlar Rəbbin sözünə qulaq asdılar və Yarovamın üzərinə getməkdən əl çəkdilər.   </div><div class='s'>Rexavam qalalar tikir </div> <div class='p'> <span class="verse" id="V5">5&#160;</span>Rexavam Yerusəlimdə yaşadı və Yəhudada müdafiə olunmaq üçün bu şəhərləri tikdi.   <span class="verse" id="V6">6&#160;</span>Bet-Lexem, Etam, Teqoa,   <span class="verse" id="V7">7&#160;</span>Bet-Sur, Soko, Adullam,   <span class="verse" id="V8">8&#160;</span>Qat, Mareşa, Zif,   <span class="verse" id="V9">9&#160;</span>Adorayim, Lakiş, Azeqa,   <span class="verse" id="V10">10&#160;</span>Sora, Ayyalon və Xevron. O, Yəhuda və Binyamin torpağında olan bu qalalı şəhərləri tikdi.   <span class="verse" id="V11">11&#160;</span>Qalaları möhkəmlədib onlara rəislər təyin etdi və ərzaq, yağ, şərab ehtiyatı gördü.   <span class="verse" id="V12">12&#160;</span>Hər şəhərə sipər və nizələr qoydu, onları çox möhkəmləndirdi. Beləcə Yəhuda ilə Binyamin torpaqları onun tərəfində qaldı.   </div><div class='p'> <span class="verse" id="V13">13&#160;</span>Bütün İsraildə olan kahinlər və Levililər onların bütün mahallarından gəlib Rexavamın yanına toplandı.   <span class="verse" id="V14">14&#160;</span>Levililər otlaqlarını və mülklərini qoyub Yəhudaya və Yerusəlimə gəldilər. Çünki Yarovam onları oğulları ilə birgə Rəbbə kahinlik etməkdən kənar etmişdi.   <span class="verse" id="V15">15&#160;</span>  O, səcdəgahlar, təkə bütləri və düzəltdiyi dana bütləri üçün özünə kahinlər qoymuşdu.   <span class="verse" id="V16">16&#160;</span>Onların ardınca bütün İsrail qəbilələrindən olan İsrailin Allahı Rəbbi sidq ürəkdən axtarmaq istəyənlər atalarının Allahı Rəbbə qurban təqdim etmək üçün Yerusəlimə gəldilər.   <span class="verse" id="V17">17&#160;</span>Yəhuda padşahlığını möhkəmləndirdilər və üç il Süleymanın oğlu Rexavama kömək etdilər. Çünki üç il Davudun və Süleymanın yolu ilə getdilər.   </div><div class='s'>Rexavamın arvadları və uşaqları </div> <div class='p'> <span class="verse" id="V18">18&#160;</span>Rexavam Maxalatı özünə arvad aldı. Maxalat Davudun oğlu Yerimotunla Yesseyin oğlu Eliavın qızı Avihayilin qızı idi.   <span class="verse" id="V19">19&#160;</span>O, Rexavama oğullar – Yeuşu, Şemaryanı, Zahamı doğdu.   <span class="verse" id="V20">20&#160;</span>Rexavam Maxalatdan sonra Avşalomun qızı Maakanı aldı. O, Aviyanı, Attayı, Zizanı və Şelomiti doğdu.   <span class="verse" id="V21">21&#160;</span>Rexavam Avşalomun qızı Maakanı bütün arvadları və cariyələrindən daha çox sevirdi. O, on səkkiz arvad və altmış cariyə almışdı, iyirmi səkkiz oğul və altmış qız atası oldu.   <span class="verse" id="V22">22&#160;</span>Rexavam Maaka oğlu Aviyanı qardaşları arasında padşah etmək üçün ayıraraq vəliəhd təyin etdi.   <span class="verse" id="V23">23&#160;</span>Ağıllı davranıb bütün Yəhuda və Binyamin torpağında hər qalalı şəhərə oğullarını göndərdi və onlara bol ərzaq verdi, onlar üçün çoxlu arvad aldı.   </div>