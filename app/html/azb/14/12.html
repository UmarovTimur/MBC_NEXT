<div class='s'>Sisaqın Yəhudaya hücumu </div> <div class='r'>(1Pad. 4:25-28)  </div><div class='p'> <span class="verse" id="V1">1&#160;</span>Padşahlığı möhkəmlənib özü qüvvətləndikdə Rexavam, onunla bərabər bütün İsraillilər Rəbbin Qanunundan üz döndərdilər.   <span class="verse" id="V2">2&#160;</span>Padşah Rexavamın beşinci ilində Rəbbə qarşı vəfasızlıq etdiklərinə görə Misir padşahı Sisaq min iki yüz döyüş arabası və altmış min süvari ilə Yerusəlimə hücum etdi.   <span class="verse" id="V3">3&#160;</span>Onunla bərabər Misirdən gələn xalqın, Luvluların, Sukluların və Kuşluların sayı-hesabı bilinmirdi.   <span class="verse" id="V4">4&#160;</span>O, Yəhudanın qalalı şəhərlərini aldı və Yerusəlimə yaxınlaşdı.   </div><div class='p'> <span class="verse" id="V5">5&#160;</span>Peyğəmbər Şemaya Rexavamın və Sisaqdan ötrü Yerusəlimə toplanan Yəhuda rəislərinin yanına gəlib onlara dedi: «Rəbb belə deyir: “Siz Məni tərk etdiniz, buna görə Mən də sizi Sisaqa təslim etdim”».   <span class="verse" id="V6">6&#160;</span>İsrail rəisləri ilə padşah özlərini aşağı tutdular və «Rəbb adildir» dedilər.   <span class="verse" id="V7">7&#160;</span>Rəbb onların özlərini aşağı tutduğunu görəndə Şemayaya Rəbbin bu sözü gəldi: «Özlərini aşağı tutduqları üçün onları məhv etməyəcəyəm, onlara bir az qurtuluş verəcəyəm, Sisaqın əli ilə qəzəbim Yerusəlimin üzərinə tökülməyəcək.   <span class="verse" id="V8">8&#160;</span>Amma Mənə qulluq etməklə dünya padşahlıqlarına qulluq etməyin fərqini başa düşsünlər deyə onun qulları olacaqlar».   </div><div class='p'> <span class="verse" id="V9">9&#160;</span> Misir padşahı Sisaq Yerusəlimə hücum etdi və Rəbbin məbədinin və padşah sarayının xəzinələrini götürdü. Hər şeyi aldı, Süleymanın düzəltdiyi qızıl qalxanları da götürdü.   <span class="verse" id="V10">10&#160;</span>Padşah Rexavam onların yerinə tunc qalxanlar düzəltdi və bunları padşah sarayının qapısını qoruyan mühafizə rəislərinin əlinə verdi.   <span class="verse" id="V11">11&#160;</span>Hər dəfə padşah Rəbbin məbədinə gələndə mühafizəçilər onları daşıyır və sonra mühafizəçilərin otağına geri gətirirdilər.   <span class="verse" id="V12">12&#160;</span>Özünü aşağı tutduqda onu büsbütün məhv etməmək üçün Rəbbin qəzəbi üzərindən döndü. Çünki Yəhudada yaxşı işlər də var idi.   </div><div class='s'>Rexavamın padşahlığının sonu </div> <div class='p'> <span class="verse" id="V13">13&#160;</span>Padşah Rexavam Yerusəlimdə özünü möhkəmləndirərək padşahlıq etdi. Rexavam padşah olan vaxt qırx bir yaşında idi. O, Rəbbin Öz adını qoymaq üçün İsrailin bütün qəbilələrindən seçdiyi şəhərdə – Yerusəlimdə on yeddi il padşahlıq etdi. Anasının adı Ammonlu Naama idi.   <span class="verse" id="V14">14&#160;</span>O, pis olan işlər etdi, çünki ürəyi Rəbbi axtarmaq istəmədi.   </div><div class='p'> <span class="verse" id="V15">15&#160;</span>Rexavamın etdiyi işlər, ilk işlərindən son işlərinə qədər peyğəmbər Şemayanın və görücü İddonun tarix kitablarında nəsil şəcərəsinə görə yazılmışdır. Rexavamla Yarovam arasında həmişə müharibə gedirdi.   <span class="verse" id="V16">16&#160;</span>Rexavam ataları ilə uyudu və Davudun şəhərində basdırıldı. Yerinə oğlu Aviya padşah oldu.   </div>