<div class='s'>Azaryanın peyğəmbərliyi </div> <div class='p'> <span class="verse" id="V1">1&#160;</span>Oded oğlu Azaryanın üzərinə Allahın Ruhu gəldi.   <span class="verse" id="V2">2&#160;</span>O, Asanın qarşısına çıxıb ona dedi: «Ey Asa, bütün Yəhudalılar və Binyaminlilər, məni dinləyin! Siz Rəbb ilə bərabər olarkən O da sizinlədir. Əgər siz Onu axtarsanız, O da Özünü sizə göstərər. Ancaq siz Onu tərk etsəniz, O da sizi tərk edər.   <span class="verse" id="V3">3&#160;</span>Uzun zamandan bəri İsraildə həqiqi Allah yoxdur. Onun öyrədən kahini və Qanunu da yoxdur.   <span class="verse" id="V4">4&#160;</span>Ancaq ağır günlərində İsrailin Allahı Rəbbə qayıdıb Onu axtaranda O Özünü onlara göstərdi.   <span class="verse" id="V5">5&#160;</span>O vaxtlar gedib-gəlmək təhlükəli idi. Çünki bütün ölkələrin əhalisi böyük həyəcana düşmüşdü.   <span class="verse" id="V6">6&#160;</span>Millət millətə qarşı, şəhər şəhərə qarşı vuruşurdu. Çünki Allah onları hər cür bəla ilə çaşqınlığa salmışdı.   <span class="verse" id="V7">7&#160;</span>Ancaq siz möhkəm olun və əlləriniz gücdən düşməsin, çünki işiniz üçün mükafat alacaqsınız».   </div><div class='p'> <span class="verse" id="V8">8&#160;</span>Asa bu sözləri və peyğəmbər Odedin peyğəmbərliyini eşitdikdə cəsarətə gəlib bütün Yəhuda və Binyamin torpağından, Efrayimin dağlıq bölgəsində olan aldığı şəhərlərdən iyrənc bütləri götürüb atdı, Rəbbin eyvanı önündə olan Rəbbin qurbangahını təmir etdi.   <span class="verse" id="V9">9&#160;</span>Bütün Yəhudalıları və Binyaminliləri, onların arasında yaşayan Efrayimliləri, Menaşşeliləri və Şimeonluları bir yerə yığdı. Allahı Rəbbin onunla birgə olduğunu gördükdə çoxlu İsrailli onun tərəfinə keçmişdi.   <span class="verse" id="V10">10&#160;</span>Asanın padşahlığının on beşinci ilinin üçüncü ayında onlar Yerusəlimə toplandılar.   <span class="verse" id="V11">11&#160;</span>O gün gətirdikləri qənimətdən yeddi yüz baş mal-qara və yeddi min baş qoyun-keçi Rəbbə qurban etdilər.   <span class="verse" id="V12">12&#160;</span>Atalarının Allahı Rəbbi bütün ürəkləri ilə və bütün canları ilə axtarmaq üçün əhd etdilər.   <span class="verse" id="V13">13&#160;</span>İstər kiçik ya böyük, istərsə də kişi ya qadın olsun, İsrailin Allahı Rəbbi axtarmayan hər kəs öldürülməli idi.   <span class="verse" id="V14">14&#160;</span>Borular və şeypurlar çalaraq bağırtı və yüksək səslə Rəbbə and içdilər.   <span class="verse" id="V15">15&#160;</span>Bu anda görə bütün Yəhudalılar sevindi, çünki bütün ürəkləri ilə and içmişdilər, bütün səyləri ilə Onu axtarmışdılar və O da onlara Özünü göstərmişdi. Rəbb onlara hər tərəfdən dinclik vermişdi.   </div><div class='p'> <span class="verse" id="V16">16&#160;</span>Padşah Asa nənəsi Maakanı mələkəlikdən məhrum etdi, çünki o, Aşera üçün iyrənc bir büt düzəltmişdi. Asa onun bütünü kəsdi və toz edib Qidron vadisində yandırdı.   <span class="verse" id="V17">17&#160;</span>Ancaq İsraildə səcdəgahlar aradan qaldırılmadı. Lakin Asanın ürəyi bütün ömrü boyu Rəbbə sadiq idi.   <span class="verse" id="V18">18&#160;</span>O, atasının və özünün təqdis etdiyi şeyləri – qızılı, gümüşü və qabları Allahın məbədinə gətirdi.   <span class="verse" id="V19">19&#160;</span>Asanın padşahlığının otuz beşinci ilinə qədər müharibə olmadı.   </div>