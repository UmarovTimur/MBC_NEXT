<div class='s'>Yəhuda padşahı Yotam </div> <div class='r'>(2Pad. 15:32-38)  </div><div class='p'> <span class="verse" id="V1">1&#160;</span>Yotam padşah olduğu vaxt iyirmi beş yaşında idi və Yerusəlimdə on altı il padşahlıq etdi. Anası Sadoqun qızı Yeruşa idi.   <span class="verse" id="V2">2&#160;</span>Yotam atası Uzziyanın etdiyi kimi Rəbbin gözündə doğru olan işlər etdi, ancaq Rəbbin məbədinin böyük otağına girmədi. Xalq hələ də pozğunluq edirdi.   </div><div class='p'> <span class="verse" id="V3">3&#160;</span>O, Rəbbin məbədinin yuxarı darvazasını düzəltdi, Ofel divarında çoxlu tikinti işi gördü.   <span class="verse" id="V4">4&#160;</span>Yəhudanın dağlıq bölgəsində şəhərlər, meşələrdə qalalar və qüllələr tikdi.   <span class="verse" id="V5">5&#160;</span>Yotam Ammonlular padşahına qarşı vuruşdu və onları məğlub etdi. Ammonlular ona o il yüz talant gümüş və on min kor  buğda, on min kor arpa verdi. İkinci və üçüncü il də Ammonlular ona bu qədər ödədi.   <span class="verse" id="V6">6&#160;</span>Yotam qüvvətləndi, çünki Allahı Rəbbin önündə öz yollarını düzəltmişdi.   </div><div class='p'> <span class="verse" id="V7">7&#160;</span>Yotamın qalan işləri, bütün döyüşləri və əməlləri barədə İsrail və Yəhuda padşahlarının kitabında yazılmışdır.   <span class="verse" id="V8">8&#160;</span>O, padşah olduğu vaxt iyirmi beş yaşında idi və Yerusəlimdə on altı il padşahlıq etdi.   <span class="verse" id="V9">9&#160;</span>Yotam ataları ilə uyudu və onu Davudun şəhərində basdırdılar. Onun yerinə oğlu Axaz padşah oldu.   </div>