<div class='s'>Asa ilə İsrail padşahı Baaşanın müharibəsi </div> <div class='r'>(1Pad. 15:17-22)  </div><div class='p'> <span class="verse" id="V1">1&#160;</span>Asanın padşahlığının otuz altıncı ilində İsrail padşahı Baaşa Yəhudaya hücum etdi və Yəhuda padşahı Asanın yanına gəlib-getmək istəyənləri buraxmamaq üçün Rama şəhərini tikdi.   <span class="verse" id="V2">2&#160;</span>Asa Rəbbin məbədinin və padşah sarayının xəzinələrindən qızıl-gümüşü götürdü və onları Dəməşqdə yaşayan Aram padşahı Ben-Hadada bu xəbərlə göndərdi:   <span class="verse" id="V3">3&#160;</span>«Sənin atanla mənim atam arasında saziş var idi, qoy bizim aramızda da saziş olsun. Sənə qızıl-gümüş göndərdim, get İsrail padşahı Baaşa ilə olan sazişini poz ki, torpağımdan geri çəkilsin».   <span class="verse" id="V4">4&#160;</span>Ben-Hadad padşah Asaya qulaq asdı və qoşun başçılarını İsrail şəhərlərinin üstünə göndərdi. Onun qoşunları İyona, Dana, Avel-Mayimə və Naftalinin bütün anbar şəhərlərinə zərbə vurdu.   <span class="verse" id="V5">5&#160;</span>Baaşa bunu eşitdikdə Ramanı tikməyi dayandırdı və işini buraxdı.   <span class="verse" id="V6">6&#160;</span>Padşah Asa bütün Yəhudalıları yanına yığdı. Onlar Ramada Baaşanın tikməkdə olduğu yerlərin daşlarını və dirəklərini daşıdı. Bunlarla Gevanı və Mispanı tikdi.   </div><div class='p'> <span class="verse" id="V7">7&#160;</span>O vaxt görücü Xanani Yəhuda padşahı Asanın yanına gəlib ona dedi: «Madam ki Allahın Rəbbə deyil, Aram padşahına güvəndin, buna görə də Aram padşahının ordusu sənin əlindən qaçıb qurtardı.   <span class="verse" id="V8">8&#160;</span>Kuşlular və Luvlular çoxlu süvari və döyüş arabaları ilə çox böyük bir ordu deyildimi? Rəbb Ona güvəndiyin üçün onları sənə təslim etdi.   <span class="verse" id="V9">9&#160;</span>Çünki Rəbbin gözləri yer üzünü seyr edir ki, ürəyi bütünlüklə Onunla olanları qüvvətləndirsin. Ağılsızlıq etdin. İndidən sənə müharibə olacaq».   <span class="verse" id="V10">10&#160;</span>Asa görücüyə qəzəbləndi və onu işgəncə zindanına atdı, çünki bunun üçün ona hiddətlənmişdi. O vaxt Asa xalqdan bəzilərinə zülm etdi.   </div><div class='s'>Asanın padşahlığının sonu </div> <div class='r'>(1Pad. 15:23-24)  </div><div class='p'> <span class="verse" id="V11">11&#160;</span>Asanın işləri, ilk işlərindən son işlərinə qədər Yəhuda və İsrail padşahlarının kitabında yazılmışdır.   <span class="verse" id="V12">12&#160;</span>Padşahlığının otuz doqquzuncu ilində Asa ayaqlarından xəstələndi, xəstəliyi get-gedə ağırlaşdı. Həm də xəstə olduqda Rəbbi deyil, ancaq həkimləri axtardı.   <span class="verse" id="V13">13&#160;</span>Asa padşahlığının qırx birinci ilində ölüb ataları ilə uyudu.   <span class="verse" id="V14">14&#160;</span>Onu Davudun şəhərində özü üçün qazdığı qəbirdə basdırdılar və onu gözəl ədviyyat və hər cür qatışmış ətriyyatla dolu yatağa qoydular. Onun xatirinə böyük bir tonqal yandırdılar.   </div>