<div class='nb'> <span class="verse" id="V1">1&#160;</span>Lakin İsa Zeytun dağına getdi.   <span class="verse" id="V2">2&#160;</span>Səhər tezdən yenə məbədə gəldi. Bütün xalq Onun yanına toplaşdı, O da oturub onlara təlim öyrətməyə başladı.   <span class="verse" id="V3">3&#160;</span>İlahiyyatçılar və fariseylər zina üstündə tutulmuş bir qadını oraya gətirdilər. Onu ortaya çıxarıb   <span class="verse" id="V4">4&#160;</span>İsaya dedilər: «Müəllim, bu qadın zina edərkən əməlində yaxalandı.   <span class="verse" id="V5">5&#160;</span>Qanunda Musa bizə əmr edib ki, belələrini daşqalaq edək. Bəs Sən nə deyirsən?»   <span class="verse" id="V6">6&#160;</span>Bunu İsanı sınamaq üçün deyirdilər, Onu ittiham etmək üçün bəhanə axtarırdılar. Amma İsa əyilib barmağı ilə yerə yazı yazmağa başladı.   <span class="verse" id="V7">7&#160;</span>Ondan təkrar soruşduqları zaman dikəlib onlara dedi: «Sizdən kim günahsızdırsa, qadına birinci daş atsın».   <span class="verse" id="V8">8&#160;</span>Sonra yenə əyilib yerə yazı yazdı.   <span class="verse" id="V9">9&#160;</span>Bu sözləri eşidənlər başda ağsaqqallar olmaqla bir-bir oradan uzaqlaşdılar. İsanı tək qoydular, qadın da ortada idi.   <span class="verse" id="V10">10&#160;</span>İsa dikəlib ona dedi: «Qadın, onlar hara getdilər? Bəs heç kim səni məhkum etmədi?»   <span class="verse" id="V11">11&#160;</span>Qadın «heç kim, Ağa» dedi. Onda İsa dedi: «Mən də səni məhkum etmirəm, get, daha günah etmə».   </div><div class='s'>Doğru şəhadət </div> <div class='p'> <span class="verse" id="V12">12&#160;</span>Sonra İsa yenə xalqa dedi: «Dünyanın nuru Mənəm. Mənim ardımca gələn heç vaxt qaranlıqda gəzməyəcək, həyat nuruna malik olacaq».   <span class="verse" id="V13">13&#160;</span>Fariseylər Ona dedilər: «Sən Öz barəndə şəhadət edirsən, Sənin şəhadətin etibarlı deyil».   <span class="verse" id="V14">14&#160;</span>İsa onlara cavab verdi: «Mən Öz barəmdə şəhadət etsəm də, şəhadətim etibarlıdır, çünki haradan gəlib hara gedəcəyimi bilirəm. Sizsə Mənim haradan gəlib hara gedəcəyimi bilmirsiniz.   <span class="verse" id="V15">15&#160;</span>Siz bəşər qaydalarına görə mühakimə edirsiniz, Mənsə heç kəsi mühakimə etmirəm.   <span class="verse" id="V16">16&#160;</span>Mən mühakimə etsəm də, verdiyim hökm doğrudur, çünki tək deyiləm, Məni göndərən Ata da Mənimlədir.   <span class="verse" id="V17">17&#160;</span>Sizin Qanununuzda da yazılıb ki, iki nəfərin şəhadəti etibarlıdır.   <span class="verse" id="V18">18&#160;</span>Mən Öz barəmdə şəhadət edirəm, Məni göndərən Ata da Mənim barəmdə şəhadət edir».   <span class="verse" id="V19">19&#160;</span>Onda İsadan soruşdular: «Atan haradadır?» İsa cavab verdi: «Siz nə Məni, nə də Atamı tanıyırsınız. Əgər Məni tanısaydınız, Atamı da tanıyardınız».   <span class="verse" id="V20">20&#160;</span>İsa bu sözləri məbəddə, nəzir qutuları olan yerdə təlim öyrədərkən söylədi. Heç kəs də Onu tutmadı, çünki vaxtı hələ gəlməmişdi.   </div><div class='p'> <span class="verse" id="V21">21&#160;</span>Sonra İsa yenə onlara dedi: «Mən çıxıb gedirəm, siz Məni axtaracaqsınız və öz günahınız içində öləcəksiniz. Siz Mənim gedəcəyim yerə gələ bilməzsiniz».   <span class="verse" id="V22">22&#160;</span>Onda Yəhudilər dedilər: «Məgər O Özünü öldürəcək ki, “siz Mənim gedəcəyim yerə gələ bilməzsiniz” deyir?»   <span class="verse" id="V23">23&#160;</span>İsa onlara dedi: «Siz aşağıdansınız, Mən yuxarıdanam, siz bu dünyadansınız, Mənsə bu dünyadan deyiləm.   <span class="verse" id="V24">24&#160;</span>Buna görə də sizə “günahlarınız içində öləcəksiniz” dedim. Əgər inanmasanız ki, Mən Oyam, günahlarınız içində öləcəksiniz».   <span class="verse" id="V25">25&#160;</span>Onda «Sən Kimsən?» deyə İsadan soruşdular. İsa onlara dedi: «Əvvəlcədən sizə nə söyləyirəmsə, Oyam.   <span class="verse" id="V26">26&#160;</span>Sizin barənizdə söyləyəcəyim və mühakimə edəcəyim çox şeylər var. Lakin Məni göndərən haqdır və Mən Ondan eşitdiklərimi dünyaya söyləyirəm».   <span class="verse" id="V27">27&#160;</span>İsanın onlara Ata barədə danışdığını anlamadılar.   <span class="verse" id="V28">28&#160;</span>Onda İsa dedi: «Bəşər Oğlunu yuxarı qaldırdığınız vaxt biləcəksiniz ki, Mən Oyam və Özümdən bir şey etmirəm, ancaq Ata Mənə necə öyrədibsə, o cür danışıram.   <span class="verse" id="V29">29&#160;</span>Məni Göndərən Mənimlədir. O Məni tək qoymadı, çünki Mən daim Onun xoşuna gələnləri edirəm».   <span class="verse" id="V30">30&#160;</span>İsa bu sözləri söylədiyi zaman bir çox adam Ona iman etdi.   </div><div class='s'>İbrahim övladları və iblis övladları </div> <div class='p'> <span class="verse" id="V31">31&#160;</span>O zaman İsa Ona inanmış Yəhudilərə dedi: «Əgər siz Mənim sözümə sadiq qalsanız, həqiqətən, Mənim şagirdlərimsiniz.   <span class="verse" id="V32">32&#160;</span>Onda siz həqiqəti biləcəksiniz və həqiqət sizi azad edəcək».   <span class="verse" id="V33">33&#160;</span>Yəhudilər İsaya cavab verdilər: «Biz İbrahimin nəslindənik, heç kəsə heç vaxt kölə olmamışıq. Bəs Sən niyə “azad olacaqsınız” deyirsən?»   <span class="verse" id="V34">34&#160;</span>İsa onlara dedi: «Doğrusunu, doğrusunu sizə deyirəm: günah edən hər kəs günahın köləsidir.   <span class="verse" id="V35">35&#160;</span>Kölə evdə daim qalmaz, oğulsa daim qalar.   <span class="verse" id="V36">36&#160;</span>Buna görə də əgər Oğul sizi azad etsə, həqiqətən də, azad olacaqsınız.   <span class="verse" id="V37">37&#160;</span>İbrahimin nəslindən olduğunuzu bilirəm, ancaq bununla belə, Məni öldürməyə çalışırsınız. Çünki Mənim sözüm sizin ürəyinizdə yer tapmır.   <span class="verse" id="V38">38&#160;</span>Mən Atanın yanında gördüklərimi söyləyirəm, sizsə öz atanızdan eşitdiklərinizi yerinə yetirirsiniz».   </div><div class='p'> <span class="verse" id="V39">39&#160;</span>Onlar İsanın cavabında «bizim atamız İbrahimdir» dedilər. İsa onlara dedi: «İbrahimin övladları olsaydınız, İbrahimin etdiyi əməlləri edərdiniz.   <span class="verse" id="V40">40&#160;</span>Sizsə indi Məni – Allahdan eşitdiyi həqiqəti sizə söyləyən Adamı öldürməyə çalışırsınız. İbrahim belə etmədi.   <span class="verse" id="V41">41&#160;</span>Siz öz atanızın əməllərini edirsiniz». Ona dedilər: «Biz zinadan doğulmamışıq, bizim bir Atamız var, O da Allahdır».   <span class="verse" id="V42">42&#160;</span>İsa onlara dedi: «Əgər Allah sizin Atanız olsaydı, Məni sevərdiniz, çünki Mən Allahdan çıxıb gəlmişəm və indi buradayam. Mən Özümdən gəlmədim, lakin O Məni göndərdi.   <span class="verse" id="V43">43&#160;</span>Söylədiyimi niyə anlamırsınız? Çünki Mənim sözümü dinləyə bilmirsiniz.   <span class="verse" id="V44">44&#160;</span>Siz atanız iblisdənsiniz və atanızın arzularını yerinə yetirmək istəyirsiniz. O, başlanğıcdan qatil idi və həqiqətə sadiq qalmadı, çünki onda həqiqət yoxdur. Yalan söyləyəndə öz xasiyyətinə görə söyləyir, çünki yalançıdır və yalanın atasıdır.   <span class="verse" id="V45">45&#160;</span>Mənsə həqiqəti söylədiyim üçün siz Mənə inanmırsınız.   <span class="verse" id="V46">46&#160;</span>Sizdən kim sübut edər ki, Mən bir günah etmişəm? Mən həqiqəti söyləyirəmsə, niyə Mənə inanmırsınız?   <span class="verse" id="V47">47&#160;</span>Allahdan olan şəxs Allahın sözlərini dinləyər. Sizsə dinləmirsiniz, çünki Allahdan deyilsiniz».   </div><div class='s'>İsanın izzəti </div> <div class='p'> <span class="verse" id="V48">48&#160;</span>Yəhudilər cavabında Ona dedilər: «Sən Samariyalısan və Səndə cin var. Məgər doğru demirikmi?»   <span class="verse" id="V49">49&#160;</span>İsa cavab verdi: «Məndə cin yoxdur, amma Atama hörmət edirəm, sizsə Məni hörmətdən salırsınız.   <span class="verse" id="V50">50&#160;</span>Mən Özümə izzət axtarmıram, Mənə izzət axtaran və bu işi mühakimə edən Biri var.   <span class="verse" id="V51">51&#160;</span>Doğrusunu, doğrusunu sizə deyirəm: kim Mənim sözümə riayət edərsə, heç vaxt ölüm görməyəcək».   <span class="verse" id="V52">52&#160;</span>Yəhudilər Ona dedilər: «İndi bildik ki, Səndə cin var. İbrahim də öldü, peyğəmbərlər də. Amma Sən “kim Mənim sözümə riayət edərsə, heç vaxt ölməyəcək” deyirsən.   <span class="verse" id="V53">53&#160;</span>Yoxsa Sən atamız İbrahimdən də üstünsən? O da öldü, peyğəmbərlər də. Axı Sən Özünü kim sayırsan?»   <span class="verse" id="V54">54&#160;</span>İsa cavab verdi: «Əgər Mən Özümü izzətləndirirəmsə, Mənim izzətim heçdir, amma Məni izzətləndirən Atamdır. Siz Onun barəsində “Allahımızdır” deyirsiniz,   <span class="verse" id="V55">55&#160;</span>lakin Onu tanımırsınız. Mənsə Onu tanıyıram. Əgər “Onu tanımıram” desəydim, sizin kimi yalançı olardım. Lakin Mən Onu tanıyıram və sözünə riayət edirəm.   <span class="verse" id="V56">56&#160;</span>Atanız İbrahim Mənim günümü görəcəyi üçün şad oldu, görüb sevindi».   <span class="verse" id="V57">57&#160;</span>Buna görə Yəhudilər Ona dedilər: «Sənin heç əlli yaşın yoxdur, İbrahimi necə görmüsən?»   <span class="verse" id="V58">58&#160;</span>İsa onlara dedi: «Doğrusunu, doğrusunu sizə deyirəm: İbrahim olmazdan qabaq Var Olan Mənəm».   <span class="verse" id="V59">59&#160;</span>O zaman İsanı daşqalaq etmək üçün yerdən daş götürdülər, ancaq İsa gizləndi və məbəddən çıxdı.   </div>