<div class='s'>İsa Allaha gedən yoldur </div> <div class='p'> <span class="verse" id="V1">1&#160;</span>Qoy ürəyiniz təlaşa düşməsin. Allaha iman edin, Mənə də iman edin.   <span class="verse" id="V2">2&#160;</span>Atamın evində çoxlu məskən var. Əgər olmasaydı, sizə deyərdim ki, sizin üçün yer hazırlamağa gedirəm?   <span class="verse" id="V3">3&#160;</span>Gedib sizin üçün yer hazırlayandan sonra yenə gəlib sizi Öz yanıma götürəcəyəm ki, Mənim olduğum yerdə siz də olasınız.   <span class="verse" id="V4">4&#160;</span>Gedəcəyim yerə aparan yolu tanıyırsınız».   </div><div class='p'> <span class="verse" id="V5">5&#160;</span>Tomas İsaya dedi: «Ya Rəbb, hara gedəcəyini bilmirik, yolu necə tanıya bilərik?»   <span class="verse" id="V6">6&#160;</span>İsa ona dedi: «Yol, həqiqət və həyat Mənəm. Mənim vasitəm olmadan heç kim Atanın yanına gələ bilməz.   <span class="verse" id="V7">7&#160;</span>Əgər Məni tanısaydınız, Atamı da tanıyardınız. İndidən siz Onu tanıyırsınız, Onu görmüsünüz».   <span class="verse" id="V8">8&#160;</span>Filip Ona dedi: «Ya Rəbb, Atanı bizə göstər, bu bizim üçün kifayətdir».   <span class="verse" id="V9">9&#160;</span>İsa ona dedi: «Xeyli müddətdir ki, Mən sizinləyəm, Məni tanımadınmı, Filip? Məni görən, Atanı görmüş olur. Bəs sən niyə “Atanı bizə göstər” deyirsən?   <span class="verse" id="V10">10&#160;</span>Mənim Atada, Atanın da Məndə olduğuna inanmırsanmı? Sizə söylədiyim sözləri Özümdən söyləmirəm, Məndə olan Ata Öz işlərini görür.   <span class="verse" id="V11">11&#160;</span>Mən Atadayam, Ata da Məndədir, bu sözümə inanın. Heç olmasa o işlərə görə inanın.   <span class="verse" id="V12">12&#160;</span>Doğrusunu, doğrusunu sizə deyirəm: Mənə iman edən şəxs Mənim etdiyim işləri özü də edəcək, hətta bunlardan da artığını edəcək. Çünki Mən Atanın yanına gedirəm   <span class="verse" id="V13">13&#160;</span>və Mənim adımla hər nə diləsəniz, onu edəcəyəm ki, Ata Oğulda izzətlənsin.   <span class="verse" id="V14">14&#160;</span>Əgər Mənim adımla Məndən bir şey diləsəniz, onu edəcəyəm.   </div><div class='s'>Müqəddəs Ruh barədə vəd </div> <div class='p'> <span class="verse" id="V15">15&#160;</span>Əgər Məni sevirsinizsə, əmrlərimə riayət edəcəksiniz.   <span class="verse" id="V16">16&#160;</span>Mən də Atadan xahiş edəcəyəm və O sizə başqa bir Vəsatətçi göndərəcək ki, daim sizinlə olsun.   <span class="verse" id="V17">17&#160;</span>O, həqiqət Ruhudur. Onu dünya qəbul edə bilməz, çünki Onu nə görür, nə də tanıyır. Sizsə Onu tanıyırsınız, çünki sizinlə qalır və daxilinizdə olacaq.   <span class="verse" id="V18">18&#160;</span>Sizi yetim qoymaram, yanınıza gələcəyəm.   <span class="verse" id="V19">19&#160;</span>Az bir müddətdən sonra dünya daha Məni görməyəcək, amma siz Məni görəcəksiniz. Mən yaşadığım üçün siz də yaşayacaqsınız.   <span class="verse" id="V20">20&#160;</span>O gün biləcəksiniz ki, Mən Atamdayam, siz Məndəsiniz və Mən sizdəyəm.   <span class="verse" id="V21">21&#160;</span>Kim əmrlərimə bağlı qalıb onlara riayət edirsə, Məni sevən odur. Məni sevəni Atam sevəcək. Mən də onu sevib Özümü ona zahir edəcəyəm».   </div><div class='p'> <span class="verse" id="V22">22&#160;</span>İskaryot deyil, o biri Yəhuda Ona dedi: «Ya Rəbb, necə olacaq ki, Özünü dünyaya deyil, bizə zahir edəcəksən?»   <span class="verse" id="V23">23&#160;</span>İsa ona cavab verdi: «Kim Məni sevsə, sözümə riayət edər, Atam da onu sevər və Biz onun yanına gəlib onunla məskən salarıq.   <span class="verse" id="V24">24&#160;</span>Məni sevməyənsə sözlərimə riayət etməz. Eşitdiyiniz söz Mənim deyil, Məni göndərən Atanın sözüdür.   </div><div class='p'> <span class="verse" id="V25">25&#160;</span>Hələ yanınızda qalarkən sizə bu sözləri söylədim.   <span class="verse" id="V26">26&#160;</span>Lakin Vəsatətçi – Atanın Mənim adımla göndərəcəyi Müqəddəs Ruh hər şeyi sizə öyrədəcək və söylədiyim bütün sözləri yadınıza salacaq.   <span class="verse" id="V27">27&#160;</span>Aranızda sülh qoyub gedirəm, Öz sülhümü sizə verirəm. Mən onu sizə dünyanın verdiyi kimi vermirəm. Qoy ürəyiniz təlaşa düşməsin və qorxmayın.   <span class="verse" id="V28">28&#160;</span>Sizə “indi gedirəm, sonra yenə yanınıza gələcəyəm” söylədiyimi eşitdiniz. Əgər Məni sevsəydiniz, Atanın yanına gedəcəyimə sevinərdiniz, çünki Ata Məndən üstündür.   <span class="verse" id="V29">29&#160;</span>Bunu indi öncədən sizə söylədim ki, baş verəndə buna inanasınız.   <span class="verse" id="V30">30&#160;</span>Daha sizinlə çox danışmayacağam, çünki bu dünyanın hökmdarı gəlir. Onun Mənim üzərimdə heç bir səlahiyyəti yoxdur.   <span class="verse" id="V31">31&#160;</span>Ancaq dünya bilməlidir ki, Mən Atanı sevirəm və Ata Mənə nə əmr etdisə, ona əməl edirəm. İndi isə qalxın buradan gedək.   </div>