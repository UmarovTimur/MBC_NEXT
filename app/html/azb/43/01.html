<div class='s'>Allah Kəlamı </div> <div class='p'> <span class="verse" id="V1">1&#160;</span>Başlanğıcda Kəlam var idi. Kəlam Allahla birlikdə idi. Kəlam Allah idi.   <span class="verse" id="V2">2&#160;</span>O, başlanğıcda Allahla birlikdə idi.   <span class="verse" id="V3">3&#160;</span>Hər şey Onun vasitəsilə yarandı və yaranan şeylərdən heç biri Onsuz yaranmadı.   <span class="verse" id="V4">4&#160;</span>Həyat Onda idi və bu həyat insanların nuru idi.   <span class="verse" id="V5">5&#160;</span>Nur qaranlıqda parlayır, qaranlıq isə onu bürüyə bilmədi.   </div><div class='p'> <span class="verse" id="V6">6&#160;</span>Allahın göndərdiyi bir adam ortaya çıxdı, onun adı Yəhya idi.   <span class="verse" id="V7">7&#160;</span>O, şəhadət üçün gəldi ki, Nur barədə şəhadət etsin və hamı onun vasitəsilə iman etsin.   <span class="verse" id="V8">8&#160;</span>O özü Nur deyildi, amma Nur barədə şəhadət etmək üçün gəldi.   <span class="verse" id="V9">9&#160;</span>Bu, həqiqi Nur idi və dünyaya gələrək hər bir insanı işıqlandırırdı.   <span class="verse" id="V10">10&#160;</span>O, dünyada idi, dünya Onun vasitəsilə yarandı, amma dünya Onu tanımadı.   <span class="verse" id="V11">11&#160;</span>Öz diyarına gəldi, amma soydaşları Onu qəbul etmədi.   <span class="verse" id="V12">12&#160;</span>Lakin Onu qəbul edənlərin hamısına, adına iman edənlərə Allahın övladları olmaq ixtiyarını verdi.   <span class="verse" id="V13">13&#160;</span>Onlar nə qandan, nə bəşər arzusundan, nə də kişi istəyindən deyil, yalnız Allahdan doğuldu.   </div><div class='p'> <span class="verse" id="V14">14&#160;</span>Kəlam bəşər olub, lütf və həqiqətlə dolu olaraq aramızda məskən saldı; biz də Onun ehtişamını – Atadan gələn vahid Oğulun ehtişamını gördük.   <span class="verse" id="V15">15&#160;</span>Yəhya Onun barəsində şəhadət etdi və nida edib dedi: «“Məndən sonra Gələn məndən üstündür, çünki məndən əvvəl var idi” deyib haqqında danışdığım Şəxs budur».   <span class="verse" id="V16">16&#160;</span>Hamımız Onun bütövlüyündən lütf üstünə lütf aldıq.   <span class="verse" id="V17">17&#160;</span>Qanun Musa vasitəsilə verildi, lütf və həqiqət isə İsa Məsih vasitəsilə gəldi.   <span class="verse" id="V18">18&#160;</span>Allahı heç kəs heç vaxt görməyib, amma Atanın qucağında olan və Allah olan vahid Oğul Onu tanıtdı.   </div><div class='s'>Yəhyanın şəhadəti </div> <div class='r'>(Mat. 3:1-12; Mark 1:1-8; Luka 3:1-18)  </div><div class='p'> <span class="verse" id="V19">19&#160;</span>Yəhudi başçıları Yəhyadan «Sən kimsən?» deyə soruşmaq üçün Yerusəlimdən kahinlərlə Levililəri onun yanına göndərdilər. O zaman Yəhya belə şəhadət etdi:   <span class="verse" id="V20">20&#160;</span>o, düzünü deyib inkar etmədi və «mən Məsih deyiləm» deyə bəyan etdi.   <span class="verse" id="V21">21&#160;</span>Onlar Yəhyadan soruşdular: «Bəs sən kimsən? Bəlkə İlyassan?» Yəhya «xeyr, o deyiləm» dedi. Soruşdular: «Bəlkə gəlməli olan peyğəmbərsən?» Yəhya «xeyr» söylədi.   <span class="verse" id="V22">22&#160;</span>Sonra ona dedilər: «Bəs sən kimsən? Bizi göndərənlərə nə cavab verək? Özün barədə nə deyirsən?»   <span class="verse" id="V23">23&#160;</span>Yəhya dedi: «Mən Yeşaya peyğəmbərin söylədiyi kimi  </div><div class='q'>“Rəbbin yolunu düz edin”  </div><div class='m'>deyə səhrada nida edənin səsiyəm».   </div><div class='p'> <span class="verse" id="V24">24&#160;</span>Göndərilən bəzi fariseylər   <span class="verse" id="V25">25&#160;</span>Yəhyadan soruşdular: «Bəs sən Məsih, İlyas yaxud gəlməli olan peyğəmbər deyilsənsə, nə üçün vəftiz edirsən?»   <span class="verse" id="V26">26-27&#160;</span>Yəhya onlara cavab verdi: «Mən su ilə vəftiz edirəm, amma aranızda məndən sonra gələn tanımadığınız bir Nəfər dayanıb. Mən Onun heç çarığının bağını açmağa da layiq deyiləm».   <span class="verse" id="V28">28&#160;</span>Bu hadisələr İordan çayının o tayında olan Bet-Anyada, Yəhyanın vəftiz etdiyi yerdə baş verdi.   </div><div class='p'> <span class="verse" id="V29">29&#160;</span>Ertəsi gün Yəhya İsanın ona tərəf gəldiyini görüb dedi: «Dünyanın günahını aradan götürən Allah Quzusu budur!   <span class="verse" id="V30">30&#160;</span>“Məndən sonra bir Şəxs gəlir ki, məndən üstündür, çünki məndən əvvəl var idi” deyib haqqında danışdığım Kəs budur.   <span class="verse" id="V31">31&#160;</span>Özüm Onu tanımırdım, amma Onun İsrailə zahir olması üçün mən su ilə vəftiz edərək gəldim».   <span class="verse" id="V32">32&#160;</span>Yəhya şəhadət edib dedi: «Gördüm ki, Ruh göydən göyərçin kimi endi və Onun üzərində qaldı.   <span class="verse" id="V33">33&#160;</span>Özüm Onu tanımırdım, lakin su ilə vəftiz etmək üçün məni göndərənin Özü mənə dedi: “Ruhun kimin üzərinə enib qaldığını görsən, bil ki, Müqəddəs Ruhla vəftiz edən Odur”.   <span class="verse" id="V34">34&#160;</span>Mən də görüb “Allahın Oğlu budur” deyə şəhadət etmişəm».   </div><div class='s'>İsanın ilk şagirdləri </div> <div class='p'> <span class="verse" id="V35">35&#160;</span>Ertəsi gün yenə Yəhya orada idi. Şagirdlərinin ikisi onun yanında idi.   <span class="verse" id="V36">36&#160;</span>İsa yoldan keçərkən Yəhya Ona baxıb dedi: «Allah Quzusu budur!»   <span class="verse" id="V37">37&#160;</span>Həmin iki şagird onun sözlərini eşidib İsanın ardınca getdi.   <span class="verse" id="V38">38&#160;</span>İsa dönüb ardınca gəldiklərini görərək onlara «Sizə nə lazımdır?» dedi. Onlar İsaya dedi: «Rabbi, Sən harada qalırsan?» «Rabbi» «Müəllim» deməkdir.   <span class="verse" id="V39">39&#160;</span>İsa onlara dedi: «Mənimlə gəlin, görərsiniz». Onlar gedib İsanın harada qaldığını gördülər və həmin gün Onunla qaldılar. Onuncu saat radələri idi.   <span class="verse" id="V40">40&#160;</span>Yəhyadan eşidib İsanın ardınca gedən iki nəfərdən biri Şimon Peterin qardaşı Andrey idi.   <span class="verse" id="V41">41&#160;</span>Sonra o, ilk öncə qardaşı Şimonu tapıb ona «biz Məsihi tapdıq» dedi. «Məsih» «Məsh olunmuş» deməkdir.   <span class="verse" id="V42">42&#160;</span>Onu İsanın yanına apardı. İsa Şimona baxıb dedi: «Sən Yəhya oğlu Şimonsan, amma Kefa adlanacaqsan». Kefa isə Peter deməkdir.   </div><div class='p'> <span class="verse" id="V43">43&#160;</span>Ertəsi gün İsa Qalileyaya getmək istədi. O, Filipi tapıb ona «ardımca gəl» dedi.   <span class="verse" id="V44">44&#160;</span>Filip də Andrey və Peter kimi Bet-Sayda şəhərindən idi.   <span class="verse" id="V45">45&#160;</span>Filip Natanaeli tapıb ona dedi: «Musanın Qanunda yazdığı, peyğəmbərlərin də bəhs etdiyi Şəxsi – Yusif Oğlu Nazaretli İsanı tapdıq».   <span class="verse" id="V46">46&#160;</span>Natanael ona dedi: «Nazaretdən yaxşı bir şey çıxarmı?» Filip isə ona «gəl özün bax» dedi.   <span class="verse" id="V47">47&#160;</span>İsa Natanaelin Ona tərəf gəldiyini görüb haqqında belə dedi: «Bu, həqiqətən, ürəyində hiylə olmayan bir İsraillidir».   <span class="verse" id="V48">48&#160;</span>Natanael «Sən məni haradan tanıyırsan?» deyə Ondan soruşdu. İsa ona cavab verdi: «Filip səni çağırmazdan əvvəl səni əncir ağacının altında gördüm».   <span class="verse" id="V49">49&#160;</span>Natanael Ona dedi: «Rabbi, Sən Allahın Oğlusan, İsrailin Padşahısan!»   <span class="verse" id="V50">50&#160;</span>İsa ona cavab verib dedi: «Səni əncir ağacının altında gördüyümü söylədiyim üçünmü Mənə iman edirsən? Sən bunlardan daha böyük şeylər görəcəksən».   <span class="verse" id="V51">51&#160;</span>Yenə ona dedi: «Doğrusunu, doğrusunu sizə deyirəm: göyün yarıldığını və Allahın mələklərinin Bəşər Oğlu üzərinə enib-qalxdığını görəcəksiniz».   </div>