<div class='s'>Məhəbbətin qüdrəti </div> <div class='p'> <span class="verse" id="V1">1&#160;</span>Əgər mən insan və mələk dilləri ilə danışıramsa, lakin məhəbbətim yoxdursa, cingildəyən mis və ya danqıldayan sincəm.   <span class="verse" id="V2">2&#160;</span>Əgər peyğəmbərlik ənamım varsa, bütün sirləri və hər cür biliyi dərk edirəmsə, dağları yerindən tərpədəcək dərəcədə tam imanım varsa, amma məhəbbətim yoxdursa, mən bir heçəm.   <span class="verse" id="V3">3&#160;</span>Əgər bütün var-dövlətimi paylayıb yoxsulları doyduraramsa və bədənimi oda təslim edərəmsə, lakin məhəbbətim yoxdursa, bunun mənə heç bir xeyri yoxdur.   </div><div class='p'> <span class="verse" id="V4">4&#160;</span>Məhəbbət səbirli, xeyirxahdır. Məhəbbət paxıllıq etməz, öyünməz, lovğalanmaz,   <span class="verse" id="V5">5&#160;</span>kobudluq etməz, öz xeyrini güdməz, hirslənməz, ona edilən pislikləri sayıb-hesablamaz.   <span class="verse" id="V6">6&#160;</span>Məhəbbət haqsızlığa sevinməz, həqiqətə isə şadlanar.   <span class="verse" id="V7">7&#160;</span>O hər şeyə qatlaşar, hər şeyə inanar, hər şeyə ümid bəsləyər, hər şeyə dözər.   </div><div class='p'> <span class="verse" id="V8">8&#160;</span>Məhəbbət əsla tükənməz. Amma peyğəmbərliklər sona çatacaq, dillər ənamı da qurtaracaq, bilik də aradan qalxacaq.   <span class="verse" id="V9">9&#160;</span>Çünki biliyimiz məhdud, peyğəmbərliyimiz də məhduddur.   <span class="verse" id="V10">10&#160;</span>Kamillik gələndə məhdud olan aradan qalxacaq.   <span class="verse" id="V11">11&#160;</span>Mən körpə olanda körpə kimi danışır, körpə kimi dərk edir, körpə kimi düşünürdüm. Boya-başa çatdıqda isə körpə fikirlərimi tərk etdim.   <span class="verse" id="V12">12&#160;</span>İndi biz güzgüdəki kimi tutqun görürük, o zaman isə üzbəüz görəcəyik. İndi biliyim məhduddur, o zaman isə haqqımda hər şey bilindiyi kimi mən də hər şeyi biləcəyəm.   <span class="verse" id="V13">13&#160;</span>İndi isə üç şey qalır: iman, ümid, məhəbbət. Amma bunların arasında məhəbbət üstündür.   </div>