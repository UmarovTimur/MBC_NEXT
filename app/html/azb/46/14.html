<div class='s'>Naməlum dillər və peyğəmbərlik ənamları </div> <div class='p'> <span class="verse" id="V1">1&#160;</span>Məhəbbətin ardınca gedin və ruhani ənamları, xüsusilə, peyğəmbərlik ənamını səylə istəyin.   <span class="verse" id="V2">2&#160;</span>Çünki naməlum dildə danışan, adamlarla yox, Allahla danışır. Onu heç kim başa düşmür. O, Ruh vasitəsilə sirlər söyləyir.   <span class="verse" id="V3">3&#160;</span>Peyğəmbərlik edənsə adamlarla onları ruhən inkişaf etdirmək, həvəsləndirmək və təsəlli vermək üçün danışar.   <span class="verse" id="V4">4&#160;</span>Naməlum dildə danışan özünü inkişaf etdirir, peyğəmbərlik edənsə cəmiyyəti inkişaf etdirir.   <span class="verse" id="V5">5&#160;</span>İstərdim ki, hamınız dillərdə danışasınız, daha yaxşı olar ki, peyğəmbərlik edəsiniz. Çünki cəmiyyətin inkişafı üçün peyğəmbərlik edən insan dillərdə danışan və izah etməyən insandan üstündür.   </div><div class='p'> <span class="verse" id="V6">6&#160;</span>İndi isə, qardaşlar, yanınıza gəlib dillərdə danışsam, amma nazil olan sözü, bilik, peyğəmbərlik yaxud təlim sözünü sizə deməsəm, sizə nə xeyrim dəyər?   <span class="verse" id="V7">7&#160;</span>Tütək ya da çəng kimi cansız alətlər fərqli səslər çıxarmazsa, eşidən nə çalındığını necə bilər?   <span class="verse" id="V8">8&#160;</span>Əgər şeypur aydın olmayan səs çıxararsa, döyüşə kim hazırlaşar?   <span class="verse" id="V9">9&#160;</span>Eyni tərzdə də əgər siz dilinizlə anlaşılan sözlər söyləməsəniz, dediyinizi necə başa düşərlər? Siz havaya danışmış olursunuz!   <span class="verse" id="V10">10&#160;</span>Şübhəsiz, dünyada bir çox cürbəcür danışıqlar var və onlardan heç biri mənasız deyil.   <span class="verse" id="V11">11&#160;</span>Amma söylənilən danışığın mənasını bilmirəmsə, mən danışan üçün yadelli oluram, danışan da mənə yadelli olur.   <span class="verse" id="V12">12&#160;</span>Eləcə siz də ruhani ənamları səylə istədiyiniz üçün cəmiyyəti inkişaf etdirən ənamlarda üstün olmağa çalışın.   </div><div class='p'> <span class="verse" id="V13">13&#160;</span>Bu səbəbdən də naməlum dildə danışan öz dediklərini izah edə bilməsi üçün dua etsin.   <span class="verse" id="V14">14&#160;</span>Çünki əgər mən naməlum dildə dua edirəmsə, ruhum dua edir, amma şüurum bəhrəsiz qalır.   <span class="verse" id="V15">15&#160;</span>Bəs mən nə edim? Ruhən də, şüurlu surətdə də dua edəcəyəm, ruhən də, şüurlu surətdə də ilahi oxuyacağam.   <span class="verse" id="V16">16&#160;</span>Təlim öyrənməmiş adamın vəziyyətini nəzərə al. Sən yalnız ruhən şükür duası edirsənsə, o sənin şükranına necə «Amin!» desin? Axı sənin nə dediyini başa düşmür.   <span class="verse" id="V17">17&#160;</span>Əlbəttə, sən yaxşı şükür edirsən, amma bu adam inkişaf edə bilməz.   <span class="verse" id="V18">18&#160;</span>Mən dillərdə hamınızdan çox danışdığım üçün Allaha şükür edirəm.   <span class="verse" id="V19">19&#160;</span>İmanlılar cəmiyyətində isə naməlum dildə minlərlə söz deməkdənsə başqalarını öyrətmək üçün şüurlu surətdə beş kəlmə deməyi üstün tuturam.   </div><div class='p'> <span class="verse" id="V20">20&#160;</span>Qardaşlar, əqlən uşaq olmayın. Pisliyə münasibətdə körpə olun, amma əqlən yetkin olun.   <span class="verse" id="V21">21&#160;</span>Qanunda yazılıb:  </div><div class='q'>«Rəbb deyir:  </div><div class='q'>“Bu xalqla yadellilərin ağzı ilə,  </div><div class='q'>Başqalarının dilləri ilə danışacağam.  </div><div class='q'>Amma onlar hətta o vaxt məni eşitmək istəməyəcəklər”».   </div><div class='m'> <span class="verse" id="V22">22&#160;</span>Beləliklə, naməlum dillər iman edənlər üçün deyil, imansızlar üçün bir əlamətdir. Peyğəmbərlik isə iman etməyənlər üçün deyil, imanlılar üçündür.   <span class="verse" id="V23">23&#160;</span>Əgər bütün cəmiyyət bir yerdə toplaşıb, hamı naməlum dillərdə danışmağa başlayarsa və təlim öyrənməmiş adamlar yaxud iman etməyənlər oraya girərlərsə, deməzlər ki, siz ağlınızı itirmisiniz?   <span class="verse" id="V24">24&#160;</span>Amma hamı peyğəmbərlik edirsə və oraya iman etməyən yaxud təlim öyrənməmiş adam girirsə, o hamı tərəfindən inandırılacaq, hər sözlə özünü araşdıracaq.   <span class="verse" id="V25">25&#160;</span>Ürəyindəki gizli fikirlər aşkara çıxacaq və o üzüstə yerə döşənib Allaha səcdə edəcək və «Allah, həqiqətən, aranızdadır!» deyib nida edəcək.   </div><div class='s'>Düzgün ibadət </div> <div class='p'> <span class="verse" id="V26">26&#160;</span>Bəs onda nə deyək, ey qardaşlar? Toplaşanda hər birinizin bir ilahisi, bir dərsi, bir nazil olan sözü, bir naməlum dildə sözü, bir izahı var. Qoy bunlar hamısı bir-birinizin inkişafı üçün olsun.   <span class="verse" id="V27">27&#160;</span>Əgər kimsə naməlum dildə danışırsa, iki yaxud ən çox üç adam növbə ilə danışsın, bir nəfər də izah etsin.   <span class="verse" id="V28">28&#160;</span>Əgər izah edən yoxdursa, naməlum dildə danışan cəmiyyətdə sussun, yalnız özü ilə və Allahla danışsın.   <span class="verse" id="V29">29&#160;</span>İki ya üç peyğəmbər danışsın, başqaları isə onların dediklərini ayırd etsin.   <span class="verse" id="V30">30&#160;</span>Əgər oturanlardan birinə nazil olan söz gələrsə, ilk danışan sussun.   <span class="verse" id="V31">31&#160;</span>Çünki hamınız bir-birinizin ardınca peyğəmbərlik edə bilərsiniz ki, hamınız təlim öyrənib ruhlanasınız.   <span class="verse" id="V32">32&#160;</span>Peyğəmbərlərin ruhları da peyğəmbərlərə tabe olur.   <span class="verse" id="V33">33&#160;</span>Çünki Allah qarışıqlıq deyil, sülh qaynağıdır. Müqəddəslərin bütün cəmiyyətlərində belədir.   </div><div class='p'> <span class="verse" id="V34">34&#160;</span>Qadınlar cəmiyyət toplantılarında sussun, çünki onlara danışmağa icazə verilmir; onlar Qanunun da buyurduğu kimi tabe olsunlar.   <span class="verse" id="V35">35&#160;</span>Öyrənmək istədikləri bir şey varsa, evdə ərlərindən soruşsunlar. Çünki qadına cəmiyyətdə danışmaq ayıbdır.   </div><div class='p'> <span class="verse" id="V36">36&#160;</span>Məgər Allahın kəlamı siz Korinflilərdən qaynaqlandı, yoxsa yalnız sizə çatdı?   <span class="verse" id="V37">37&#160;</span>Kim özünü peyğəmbər və ya ruhani hesab etsə, qoy bilsin ki, sizə yazdıqlarım Rəbbin əmridir.   <span class="verse" id="V38">38&#160;</span>Kim buna əhəmiyyət verməsə, ona da əhəmiyyət verilməyəcək.   <span class="verse" id="V39">39&#160;</span>Beləliklə, qardaşlarım, peyğəmbərlik etməyi səylə istəyin və naməlum dillərdə danışmağa da mane olmayın.   <span class="verse" id="V40">40&#160;</span>Amma qoy hər şey ədəblə və intizamla edilsin.   </div>