<div class='s'>İanələr haqqında </div> <div class='p'> <span class="verse" id="V1">1&#160;</span>İndi isə müqəddəslər üçün ianələr yığmağa gəlincə, Qalatiya cəmiyyətlərinə necə buyurmuşamsa, siz də elə edin.   <span class="verse" id="V2">2&#160;</span>Hər həftənin birinci günü hamınız qazancınıza görə müəyyən miqdarda pul ayırıb saxlayın ki, mən yanınıza gələndə ianə yığmağa ehtiyac qalmasın.   <span class="verse" id="V3">3&#160;</span>Oraya çatanda ianələrinizi Yerusəlimə çatdırmaq üçün seçdiyiniz adamları məktublarla göndərəcəyəm.   <span class="verse" id="V4">4&#160;</span>Əgər mənə də getmək məsləhət olsa, onlar mənimlə gedər.   </div><div class='s'>Paulun səyahət niyyətləri </div> <div class='p'> <span class="verse" id="V5">5&#160;</span>Mən Makedoniyadan keçəndən sonra yanınıza gələcəyəm, çünki Makedoniyadan keçmək niyyətindəyəm.   <span class="verse" id="V6">6&#160;</span>Bəlkə də yanınızda bir az qalacağam, hətta qışı da keçirəcəyəm ki, siz məni gedəcəyim yerlərə yola salasınız.   <span class="verse" id="V7">7&#160;</span>Çünki mən sizinlə ötəri görüşmək istəmirəm. Rəbbin izni ilə yanınızda bir müddət qalmağa ümid edirəm.   <span class="verse" id="V8">8&#160;</span>Efesdə isə Əllinci Gün bayramınadək qalacağam.   <span class="verse" id="V9">9&#160;</span>Çünki mənə fəal iş üçün geniş qapı açılıb. Mənə qarşı çıxanlar da çoxdur.   </div><div class='p'> <span class="verse" id="V10">10&#160;</span>Timotey nə vaxt yanınıza gəlsə, aranızda olanda onun heç bir şeydən qorxmamasına diqqət yetirin, çünki o da mənim kimi Rəbbin işini görür.   <span class="verse" id="V11">11&#160;</span>Bu səbəbə görə də qoy heç kim ona xor baxmasın. Fəqət onu əmin-arxayın yola salın ki, o yanıma gələ bilsin. Çünki mən qardaşlarla birgə onu gözləyirəm.   </div><div class='p'> <span class="verse" id="V12">12&#160;</span>Apollo qardaşa gəlincə, mən ondan çox xahiş etdim ki, qardaşlarla birgə yanınıza getsin, amma o indi heç bir vasitə ilə getmək istəmir. Ona münasib olan vaxt gedəcək.   </div><div class='s'>Son xahişlər </div> <div class='p'> <span class="verse" id="V13">13&#160;</span>Ayıq olun, imanda sabit durun, mərd və möhkəm olun.   <span class="verse" id="V14">14&#160;</span>Qoy etdiyiniz hər bir əməl məhəbbətlə olsun.   </div><div class='p'> <span class="verse" id="V15">15&#160;</span>Qardaşlar, sizdən bir xahişim var. Siz Stefananın ailəsini tanıyırsınız və bilirsiniz ki, onlar Axayyanın ilk imanlılarıdır. Onlar özlərini müqəddəslərin xidmətinə həsr etmişlər.   <span class="verse" id="V16">16&#160;</span>Siz də belə adamlara və onlarla birlikdə çalışan və zəhmət çəkən hər kəsə tabe olun.   <span class="verse" id="V17">17&#160;</span>Stefana, Fortunat və Axaikin gəlməsinə sevinirəm, çünki onlar gələndə sizin üçün darıxmağımı unutdum.   <span class="verse" id="V18">18&#160;</span>Onlar sizin kimi mənim də ruhumu təzələdilər. Belələrinin qədrini bilin.   </div><div class='s'>Salam göndərmə </div> <div class='p'> <span class="verse" id="V19">19&#160;</span>Sizi Asiya vilayətinin cəmiyyətləri salamlayır.  </div><div class='p'>Akila və Priskila öz evlərində toplaşan cəmiyyətlə birlikdə Rəbbin ismi ilə sizə çoxlu salam göndərirlər.   </div><div class='p'> <span class="verse" id="V20">20&#160;</span>Bütün bacı-qardaşlar sizə salam göndərir. Bir-birinizi müqəddəs öpüşlə salamlayın.   </div><div class='p'> <span class="verse" id="V21">21&#160;</span>Mən Paul bu salamı öz əlimlə yazıram.   <span class="verse" id="V22">22&#160;</span>Rəbbi sevməyənə lənət olsun. Marana ta!   <span class="verse" id="V23">23&#160;</span>Rəbbimiz İsanın lütfü sizə yar olsun!   <span class="verse" id="V24">24&#160;</span>Mənim məhəbbətim Məsih İsada olan hamınızla olsun!   </div>