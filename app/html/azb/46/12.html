<div class='s'>Ruhani ənamlar </div> <div class='p'> <span class="verse" id="V1">1&#160;</span>Qardaşlar, indi isə ruhani ənamlara gəlincə, bixəbər olmağınızı istəmirəm.   <span class="verse" id="V2">2&#160;</span>Bilirsiniz ki, siz bütpərəst olarkən necə tovlana-tovlana dilsiz-ağızsız bütlərə tərəf yönəldiniz.   <span class="verse" id="V3">3&#160;</span>Buna görə sizi xəbərdar edirəm ki, Allahın Ruhu vasitəsilə danışan heç kim «İsaya lənət olsun» deməz və heç kim Müqəddəs Ruh vasitəsi olmadan «İsa Rəbdir!» deyə bilməz.   </div><div class='p'> <span class="verse" id="V4">4&#160;</span>Müxtəlif ənamlar var, amma Ruh eynidir.   <span class="verse" id="V5">5&#160;</span>Müxtəlif növlü xidmətlər var, amma Rəbb eynidir.   <span class="verse" id="V6">6&#160;</span>Müxtəlif fəaliyyətlər də var, amma hamısını hər adamda göstərən Allah eynidir.   <span class="verse" id="V7">7&#160;</span>Lakin Ruh hər kəsə xeyri üçün aşkar olunur.   <span class="verse" id="V8">8&#160;</span>Birinə Ruh vasitəsilə hikmət sözü, başqasına isə eyni Ruhla bilik sözü verilir.   <span class="verse" id="V9">9&#160;</span>Digərinə isə eyni Ruh imanı, o birisinə həmin Ruh şəfa ənamlarını verir.   <span class="verse" id="V10">10&#160;</span>Birinə möcüzə yaratmaq, başqasına peyğəmbərlik, digərinə ruhları ayırd etmək qabiliyyəti, bir başqasına müxtəlif dillərdə danışmaq, o birisinə bu dilləri izah etmək ənamı verilir.   <span class="verse" id="V11">11&#160;</span>Bunların hamısı tək və eyni Ruhun fəaliyyətidir. Ruh bu ənamları hər kəsə Öz istədiyi tərzdə paylayır.   </div><div class='s'>İsa Məsihin bədəni barəsində </div> <div class='p'> <span class="verse" id="V12">12&#160;</span>Bədən birdir və üzvləri çoxdur. Bədən üzvləri çox olduğu halda bir bədən təşkil edir. Məsih də belədir;   <span class="verse" id="V13">13&#160;</span>çünki istər Yəhudi, istər Yunan, istər qul yaxud azad, hamımız bir bədən olmaq üçün bir Ruhla vəftiz olunmuşuq və hamımız eyni Ruhdan içirilmişik.   <span class="verse" id="V14">14&#160;</span>Bədən tək üzvdən deyil, çox üzvdən ibarətdir.   <span class="verse" id="V15">15&#160;</span>Ayaq «mən əl olmadığıma görə bədənə aid deyiləm» desə, bu səbəbdən bədəndən kənar deyil.   <span class="verse" id="V16">16&#160;</span>Qulaq «mən göz olmadığıma görə bədənə aid deyiləm» desə, bu səbəbdən bədəndən kənar deyil.   <span class="verse" id="V17">17&#160;</span>Bütün bədən gözdən ibarət olsaydı, necə eşidərdik? Bütün bədən qulaq olsaydı, necə iy bilərdik?   <span class="verse" id="V18">18&#160;</span>Amma Allah istədiyi tərzdə bədən üzvlərinin hər birini bədəndə yerləşdirdi.   <span class="verse" id="V19">19&#160;</span>Əgər hamısı bir üzv olsaydı, bədən nə vəziyyətdə qalardı?   <span class="verse" id="V20">20&#160;</span>Doğrudan da, üzv çox, bədən isə birdir.   <span class="verse" id="V21">21&#160;</span>Göz ələ «sən mənə lazım deyilsən» və yaxud baş da ayaqlara «siz mənə lazım deyilsiniz» deyə bilməz.   <span class="verse" id="V22">22&#160;</span>Əksinə, bədənin daha zəif görünən üzvləri daha çox lazımlıdır,   <span class="verse" id="V23">23&#160;</span>dəyəri az saydığımız bədən üzvlərini daha çox dəyərləndiririk, görünməyən üzvlərimizə də xüsusi qayğı göstəririk.   <span class="verse" id="V24">24&#160;</span>Görünən üzvlərimizin isə buna ehtiyacı yoxdur. Lakin Allah aşağı tutulan üzvü daha çox dəyərləndirərək bədəni elə düzəltdi ki,   <span class="verse" id="V25">25&#160;</span>bədəndə ayrı-seçkilik olmasın, əksinə, bütün üzvlər bir-birinə eyni qayğı göstərsin.   <span class="verse" id="V26">26&#160;</span>Buna görə əgər bir üzv əzab çəkirsə, başqaları da onunla birgə əzab çəkir. Üzvlərdən biri şərəfə çatırsa, başqaları da onunla birgə sevinir.   </div><div class='p'> <span class="verse" id="V27">27&#160;</span>Siz də Məsihin bədənisiniz, ayrı-ayrılıqda isə bu bədənin üzvlərisiniz.   <span class="verse" id="V28">28&#160;</span>Allah imanlılar cəmiyyətində birinci yerdə həvarilər, ikinci yerdə peyğəmbərlər, üçüncü yerdə də müəllimlər təyin etdi. Sonra bəzilərinə möcüzə yaratmağı, habelə şəfa ənamlarını, yardımçılığı, idarəçiliyi, müxtəlif dillərdə danışmağı verdi.   <span class="verse" id="V29">29&#160;</span>Hamı həvaridirmi? Hamı peyğəmbərdirmi? Hamı müəllimdirmi? Hamı möcüzə yarada bilirmi?   <span class="verse" id="V30">30&#160;</span>Hamının şəfa ənamları varmı? Hamı naməlum dillərdə danışırmı? Hamı belə dilləri izah edə bilirmi?   <span class="verse" id="V31">31&#160;</span>Amma daha böyük ənamları səylə istəyin. İndi isə sizə bundan da əla yol göstərəcəyəm.   </div>