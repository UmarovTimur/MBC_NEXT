<div class='q'> <span class="verse" id="V1">1&#160;</span>«Ey göylər, qulaq asın, söyləyəcəyəm,  </div><div class='q'>Qoy yer üzü dilimdən çıxan sözləri eşitsin.   </div><div class='q'> <span class="verse" id="V2">2&#160;</span>Qoy təlimim yağış kimi tökülsün,  </div><div class='q'>Sözüm şeh kimi düşsün,  </div><div class='q'>Çəmən üzərinə düşən narın yağış tək olsun,  </div><div class='q'>Ot üzərinə tökülən leysana oxşasın,   </div><div class='q'> <span class="verse" id="V3">3&#160;</span>Çünki Rəbbin ismini elan edəcəyəm!  </div><div class='q'>Allahımızın əzəmətini mədh edin!   </div><div class='b'> &#160; </div> <div class='q'> <span class="verse" id="V4">4&#160;</span>O, işləri kamil Qayadır,  </div><div class='q'>Çünki bütün yolları haqdır,  </div><div class='q'>Sadiq Allahdır, heç zaman haqsızlıq etməz,  </div><div class='q'>Adil və doğru olan Odur.   </div><div class='q'> <span class="verse" id="V5">5&#160;</span>Ona xəyanət etdilər,  </div><div class='q'>Ona övlad olmadılar,  </div><div class='q'>Ona görə rüsvay oldular.  </div><div class='q'>Çünki əyri və tərs nəsildirlər.   </div><div class='q'> <span class="verse" id="V6">6&#160;</span>Ey axmaq, ağılsız xalq,  </div><div class='q'>Rəbbə budurmu əvəziniz?  </div><div class='q'>Sizi yaradan, sizə görkəm verən  </div><div class='q'>Atanız, Yaradanınız O deyilmi?   </div><div class='b'> &#160; </div> <div class='q'> <span class="verse" id="V7">7&#160;</span>Ötən günləri yadınıza salın,  </div><div class='q'>Keçmiş nəsillərin dövrünə nəzər salın,  </div><div class='q'>Atanızdan soruşun, o sizə desin,  </div><div class='q'>Ağsaqqallarınızdan soruşun, onlar sizə söyləsin.   </div><div class='q'> <span class="verse" id="V8">8&#160;</span> Haqq-Taala millətlərə irsi torpaq bölərkən,  </div><div class='q'>Bəşər övladlarını ayırarkən  </div><div class='q'>İsrail övladlarının sayına görə  </div><div class='q'>Xalqlara sərhəd qoydu.   </div><div class='q'> <span class="verse" id="V9">9&#160;</span>Çünki Rəbbin payı Öz xalqıdır!  </div><div class='q'>Yaqub Onun payına düşən irsidir.   </div><div class='b'> &#160; </div> <div class='q'> <span class="verse" id="V10">10&#160;</span>Onu quraq bir torpaqda,  </div><div class='q'>Uğultulu, boş-biyaban səhrada tapdı.  </div><div class='q'>Bir sipər kimi onu hifz etdi,  </div><div class='q'>Göz bəbəyi kimi onu qorudu.   </div><div class='q'> <span class="verse" id="V11">11&#160;</span>Yuvasında balalarını sövq etdirərək uçuran,  </div><div class='q'>Onlar üzərində qanad çalan,  </div><div class='q'>Qanadlarını açıb onları tutan,  </div><div class='q'>Pərlərinin üzərində aparan qartal kimi   </div><div class='q'> <span class="verse" id="V12">12&#160;</span>Ona yol göstərən yalnız Rəbb idi.  </div><div class='q'>Yanında özgə bir allah yox idi.   </div><div class='b'> &#160; </div> <div class='q'> <span class="verse" id="V13">13&#160;</span>Onu yer üzünün yüksəkliklərinə çıxartdı,  </div><div class='q'>Zəminin məhsulundan yedirtdi.  </div><div class='q'>Onu qayadan süzülən balla,  </div><div class='q'>Çaxmaq daşından çəkilən yağla bəslədi.   </div><div class='q'> <span class="verse" id="V14">14&#160;</span>Onu inəklərin kəsmiyi, qoyunların südü ilə,  </div><div class='q'>Kökəldilmiş quzularla,  </div><div class='q'>Başandakı təkələrlə, qoçlarla.  </div><div class='q'>Ən yaxşı buğda ilə bəslədi.  </div><div class='q'>Xalq şərabı, üzümün al qanını içdi,   </div><div class='b'> &#160; </div> <div class='q'> <span class="verse" id="V15">15&#160;</span>Lakin Yeşurun  kökələrkən təpik atdı,  </div><div class='q'>Doyarkən, yoğunlaşıb piyləşərkən  </div><div class='q'>Onu yaradan Allahı tərk etdi,  </div><div class='q'>Xilaskarını, Qayasını rədd etdi.   </div><div class='q'> <span class="verse" id="V16">16&#160;</span>Yad allahlarla Allahı qısqandırdılar,  </div><div class='q'>İyrənc əməllərlə Onu qəzəbləndirdilər.   </div><div class='q'> <span class="verse" id="V17">17&#160;</span> Allah olmayan cinlərə,  </div><div class='q'>Tanımadıqları allahlara,  </div><div class='q'>Atalarının qorxmadıqları,  </div><div class='q'>Son zamanlar yeni yaranan allahlara  </div><div class='q'>Qurban kəsdilər.   </div><div class='q'> <span class="verse" id="V18">18&#160;</span>Sizi həyata gətirən Qayanı atdınız.  </div><div class='q'>Sizi yaradan Allahı unutdunuz.   </div><div class='b'> &#160; </div> <div class='q'> <span class="verse" id="V19">19&#160;</span>Rəbb bunu görəndə onları rədd etdi,  </div><div class='q'>Çünki oğul və qızları Onu hiddətləndirdi.   </div><div class='q'> <span class="verse" id="V20">20&#160;</span>O dedi: “Bax onlardan Mənim üzüm dönəcək,  </div><div class='q'>Onların aqibəti görüm necə olacaq?  </div><div class='q'>Çünki onlar etimada layiq olmayan övladlar, azğın nəsildirlər.   </div><div class='q'> <span class="verse" id="V21">21&#160;</span>  Məni Allah olmayanlarla qısqandırdılar,  </div><div class='q'>Boş bütləri ilə qəzəbləndirdilər.  </div><div class='q'>Mən də onları xalq olmayanlarla qısqandıracağam,  </div><div class='q'>Axmaq bir millətlə qəzəbləndirəcəyəm.   </div><div class='q'> <span class="verse" id="V22">22&#160;</span>Çünki qəzəbimdən bir od alovlandı,  </div><div class='q'>Ölülər diyarı dibinəcən yandı.  </div><div class='q'>Dünyanı və nemətlərini yeyib qurtaracaq,  </div><div class='q'>Dağların bünövrəsi odlanıb tutuşacaq.   </div><div class='b'> &#160; </div> <div class='q'> <span class="verse" id="V23">23&#160;</span>Mən onların üzərinə bəlalar yığacağam,  </div><div class='q'>Oxlarımı onlara tuşlayacağam.   </div><div class='q'> <span class="verse" id="V24">24&#160;</span>Qıtlıqdan tükənəcək, qızdırmadan qırılacaqlar,  </div><div class='q'>Vəbadan tələf olacaqlar.  </div><div class='q'>Heyvanların dişlərini,  </div><div class='q'>Torpaqda sürünən ilanların zəhərini  </div><div class='q'>Onlara sarı göndərəcəyəm.   </div><div class='q'> <span class="verse" id="V25">25&#160;</span>Gənc oğlanı və qızı,  </div><div class='q'>Südəmər körpəni, ağsaçlı insanı  </div><div class='q'>Bayırdan qılınc, daxildən dəhşət məhv edəcək.   </div><div class='q'> <span class="verse" id="V26">26&#160;</span>Dedim: ‹Qoy onları uzaqlara dağıdım,  </div><div class='q'>Onları insanların yaddaşından çıxarım›.   </div><div class='q'> <span class="verse" id="V27">27&#160;</span>Lakin düşmənin istehzasından çəkindim,  </div><div class='q'>İstəmədim ki, əleyhdarları yanlış anlayıb desinlər:  </div><div class='q'>‹Bütün bu işləri Rəbb görməyib,  </div><div class='q'>Özümüz zəfər qazanmışıq›”.   </div><div class='b'> &#160; </div> <div class='q'> <span class="verse" id="V28">28&#160;</span>Çünki onlar düşüncəsiz bir millətdir,  </div><div class='q'>Necə də ağılsızdırlar.   </div><div class='q'> <span class="verse" id="V29">29&#160;</span>Kaş ki müdrik olub bunu dərk edəydilər,  </div><div class='q'>Aqibətlərini düşünəydilər.   </div><div class='q'> <span class="verse" id="V30">30&#160;</span>Əgər onların Qayası onları satmasaydı,  </div><div class='q'>Rəbb onları təslim etməsəydi,  </div><div class='q'>Bir adam min nəfəri necə qova bilərdi?  </div><div class='q'>İki kişi on min nəfəri necə qaçıra bilərdi?   </div><div class='q'> <span class="verse" id="V31">31&#160;</span>Həqiqətən, onların qayası Qayamız kimi deyil,  </div><div class='q'>Hətta düşmənlərimiz bunu qəbul edir.   </div><div class='q'> <span class="verse" id="V32">32&#160;</span>Tənəkləri Sodomdakı üzüm ağaclarındandır,  </div><div class='q'>Homorra bağlarındandır.  </div><div class='q'>Üzümləri zəhərlidir,  </div><div class='q'>Salxımları acıdır.   </div><div class='q'> <span class="verse" id="V33">33&#160;</span>Şərabları əfi ilan zəhəridir,  </div><div class='q'>Gürzələrin öldürücü ağısıdır.   </div><div class='b'> &#160; </div> <div class='q'> <span class="verse" id="V34">34&#160;</span>“Məgər bunların hamısını Mən yanımda saxlamamışammı?  </div><div class='q'>Bunları xəzinəmdə möhürləyən Mən deyiləmmi?   </div><div class='q'> <span class="verse" id="V35">35&#160;</span> Qisas Mənimdir, əvəzini Mən verəcəyəm.  </div><div class='q'>Vaxtı çatarkən sürüşüb yıxılacaqlar,  </div><div class='q'>Çünki onlar həlak gününə yaxındırlar,  </div><div class='q'>Əcəlləri tez çatar”.   </div><div class='b'> &#160; </div> <div class='q'> <span class="verse" id="V36">36&#160;</span> Rəbb Öz xalqını mühakimə edəcək.  </div><div class='q'>Onların gücünün qurtardığını görərkən,  </div><div class='q'>Nə kölədən, nə azaddan kimsə qalmayarkən  </div><div class='q'>Qullarına rəhm edəcək.   </div><div class='q'> <span class="verse" id="V37">37&#160;</span>O belə deyəcək: “Hanı onların Allahı, sığınacaqları qaya?   </div><div class='q'> <span class="verse" id="V38">38&#160;</span>Qurbanlarının yağını yeyən,  </div><div class='q'>Hanı içmə təqdimlərini içən allahları?  </div><div class='q'>Qoy sizə kömək etmək üçün dursunlar,  </div><div class='q'>Pənahgahınız olsunlar.   </div><div class='b'> &#160; </div> <div class='q'> <span class="verse" id="V39">39&#160;</span>İndi görün ki, Mən, Mən Oyam,  </div><div class='q'>Məndən başqa Allah yoxdur.  </div><div class='q'>Mənəm öldürən və həyat verən,  </div><div class='q'>Mənəm yaralayan və şəfa verən,  </div><div class='q'>Heç kim əlimdən qurtara bilməz.   </div><div class='q'> <span class="verse" id="V40">40&#160;</span>Çünki əlimi göylərə qaldırıb belə bəyan edirəm:  </div><div class='q'>‹Əbədi Varlığıma and olsun ki,   </div><div class='q'> <span class="verse" id="V41">41&#160;</span>Şimşək çaxan qılıncımı itiləyib  </div><div class='q'>Hökm etmək üçün əlimə alsam,  </div><div class='q'>Düşmənlərimdən qisas alacağam,  </div><div class='q'>Mənə nifrət edənlərdən əvəz çıxacağam.   </div><div class='q'> <span class="verse" id="V42">42&#160;</span>Onların qanı ilə oxlarımı sərxoş edəcəyəm;  </div><div class='q'>Qılıncım əti, qırılanların, əsir edənlərin qanını,  </div><div class='q'>Düşmən rəhbərlərinin başını yeyəcək›”.   </div><div class='b'> &#160; </div> <div class='q'> <span class="verse" id="V43">43&#160;</span>  Ey millətlər, Onun xalqı ilə birgə sevinin!  </div><div class='q'>Çünki O, qullarının qan qisasını alacaq,  </div><div class='q'>Düşmənlərindən əvəz çıxacaq,  </div><div class='q'>Ölkəsi və xalqı üçün kəffarə edəcək».   </div><div class='p'> <span class="verse" id="V44">44&#160;</span>Musa Nun oğlu Yeşua ilə bərabər gəlib bu ilahinin bütün sözlərini xalq qarşısında söylədi.   <span class="verse" id="V45">45&#160;</span>Musa bütün İsraillilərə bu sözlərin hamısını söyləyib qurtaranda   <span class="verse" id="V46">46&#160;</span>belə dedi: «Bu gün sizə bəyan etdiyim sözlərin hamısına ürəkdən bağlanın ki, övladlarınıza bu qanunun bütün sözlərinə diqqətlə əməl etməyi əmr edəsiniz.   <span class="verse" id="V47">47&#160;</span>Axı bu sizin üçün əhəmiyyətsiz iş deyil, həyatınızdır. Bu sözlər mülk olaraq almaq üçün İordan çayını keçərək gedəcəyiniz torpaqda sizə uzun ömür verəcək».   </div><div class='s'>Musanın ölümünün əvvəldən bildirilməsi </div> <div class='p'> <span class="verse" id="V48">48&#160;</span> Rəbb elə həmin gün Musaya belə dedi:   <span class="verse" id="V49">49&#160;</span>«Yerixo qarşısında, Moav torpağında olan bu Avarim dağına, Nevo dağına çıx. İsrail övladlarına mülk olaraq verəcəyim Kənan torpağını gör.   <span class="verse" id="V50">50&#160;</span>Qardaşın Harun Hor dağında ölüb əcdadlarına qoşulduğu kimi sən də çıxacağın dağda ölüb xalqına qovuşacaqsan.   <span class="verse" id="V51">51&#160;</span>Çünki Zin səhrasında, Meriva-Qadeş sularında, İsrail övladlarının önündə Məni müqəddəs saymamaqla İsrail övladları arasında Mənə xəyanət etdiniz.   <span class="verse" id="V52">52&#160;</span>Ona görə ölkəni uzaqdan görəcəksən, lakin İsrail övladlarına verəcəyim torpağa girməyəcəksən».   </div>