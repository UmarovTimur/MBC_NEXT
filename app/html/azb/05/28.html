<div class='s'>Xeyir-dualar </div> <div class='r'>(Lev. 26:3-13; Qanun. 7:12-24)  </div><div class='p'> <span class="verse" id="V1">1&#160;</span> Əgər Allahınız Rəbbin sözlərinə yaxşı-yaxşı qulaq asıb bu gün sizə buyurduğum bütün əmrlərinə riayət etsəniz, Allahınız Rəbb sizi yer üzündəki bütün millətlərdən üstün edəcək.   <span class="verse" id="V2">2&#160;</span>Allahınız Rəbbin sözünü dinləsəniz, bütün bu xeyir-dualar sizə gələcək və üzərinizdə qalacaq.   </div><div class='p'> <span class="verse" id="V3">3&#160;</span>Şəhərdə və çöldə xeyir-dualı olacaqsınız.   </div><div class='p'> <span class="verse" id="V4">4&#160;</span>Doğulan övladlarınız, torpağınızın məhsulları, heyvanlarınızın, mal-qara və qoyun-keçilərinizin balaları artımlı olacaq.   </div><div class='p'> <span class="verse" id="V5">5&#160;</span>Səbət və xəmir təknələriniz bərəkətli olacaq.   </div><div class='p'> <span class="verse" id="V6">6&#160;</span>Hər girişiniz, hər çıxışınız xeyir-dualı olacaq.   </div><div class='p'> <span class="verse" id="V7">7&#160;</span>Rəbb sizə hücum edən düşmənlərinizi önünüzdə məğlub edəcək. Onlar sizə bir yoldan hücum edəndə önünüzdən yeddi yolla qaçacaq.   </div><div class='p'> <span class="verse" id="V8">8&#160;</span>Rəbb anbarlarınıza, əl atdığınız hər işə “Bərəkətli olsun!” deyə əmr verəcək və Allahınız Rəbb sizə verəcəyi torpağa bərəkət yağdıracaq.   </div><div class='p'> <span class="verse" id="V9">9&#160;</span>Allahınız Rəbbin əmrlərinə riayət etsəniz, Onun yolları ilə getsəniz, Rəbb vəd etdiyi kimi sizi Özü üçün müqəddəs bir xalq kimi qoruyacaq.   <span class="verse" id="V10">10&#160;</span>Yer üzərindəki bütün xalqlar Rəbbə məxsus olduğunuzu görüb sizdən qorxacaq.   <span class="verse" id="V11">11&#160;</span>Rəbb atalarınıza vəd etdiyi torpaqda sizi bolluq içərisində yaşadacaq. Doğulan övladlarınızın nəslini artırıb-çoxaldacaq, heyvanlarınızın balalarını, torpağınızın məhsulunu artımlı edəcək.   <span class="verse" id="V12">12&#160;</span>Rəbb torpağınıza yağışı vaxtlı-vaxtında yağdıracaq və bütün zəhmətinizə bərəkət vermək üçün göylərdən zəngin xəzinəsini açacaq. Siz bir çox millətlərə borc verəcək, lakin heç kimdən borc almayacaqsınız.   <span class="verse" id="V13">13&#160;</span>Rəbb sizi quyruq deyil, baş edəcək. Əgər bu gün sizə buyurduğum Allahınız Rəbbin əmrlərinə qulaq assanız, onlara dəqiq əməl etsəniz, aşağıda deyil, hər zaman yuxarıda olacaqsınız.   <span class="verse" id="V14">14&#160;</span>Bu gün sizə buyurduğum əmrlərdən kənara çıxmayın, başqa allahların ardınca getməyin, onlara sitayiş etməyin.   </div><div class='s'>Lənətlər </div> <div class='r'>(Lev. 26:14-46)  </div><div class='p'> <span class="verse" id="V15">15&#160;</span>Amma Allahınız Rəbbin sözünə qulaq asmasanız, bu gün sizə buyurduğum əmrlərin, qaydaların hamısına dəqiq əməl etməsəniz, bu lənətlər gəlib üzərinizə töküləcək.   </div><div class='p'> <span class="verse" id="V16">16&#160;</span>Şəhərdə və çöldə lənət qazanacaqsınız.   </div><div class='p'> <span class="verse" id="V17">17&#160;</span>Səbət və xəmir təknələriniz lənətli olacaq.   </div><div class='p'> <span class="verse" id="V18">18&#160;</span>Doğulan övladlarınız, torpaqlarınızın məhsulları, mal-qara və qoyun-keçilərinizin balaları lənətə düçar olacaq.   </div><div class='p'> <span class="verse" id="V19">19&#160;</span>Hər girişiniz, hər çıxışınız lənətli olacaq.   </div><div class='p'> <span class="verse" id="V20">20&#160;</span>Rəbb əl atdığınız hər işdə üzərinizə lənət göndərəcək, sizi vahiməyə salıb çaşdıracaq. Nəhayət, Rəbdən üz döndərib pislik etdiyinizə görə tezliklə sizə ziyan vurub həlak edəcək.   <span class="verse" id="V21">21&#160;</span>Rəbb mülk olaraq almaq üçün gedəcəyiniz torpaqdan sizi yox edənədək vəbaya düçar edəcək.   <span class="verse" id="V22">22&#160;</span>O sizi vərəm, qızdırma, iltihab, insanı qovuran istilik, quraqlıq, səmum küləyi və kiflə cəzalandıracaq. Siz yox olana qədər bunlar sizdən əl çəkməyəcək.   <span class="verse" id="V23">23&#160;</span>Başınız üzərində olan göylər tunc, ayağınız altındakı yer isə dəmir kimi olacaq.   <span class="verse" id="V24">24&#160;</span>Rəbb ölkənizə yağış əvəzinə toz-torpaq yağdıracaq. Siz həlak olana qədər göydən üzərinizə bunlar yağacaq.   </div><div class='p'> <span class="verse" id="V25">25&#160;</span>Rəbb sizi düşmənlərinizin önündə məğlub edəcək, onlara bir yoldan hücum edəndə önlərindən yeddi yolla qaçacaqsınız. Dünyanın bütün ölkələrinə dəhşətli ibrət olacaqsınız.   <span class="verse" id="V26">26&#160;</span> Cəsədləriniz göydəki quşlara, yerdəki heyvanlara yem olacaq, onları ürküdüb qovan olmayacaq.   <span class="verse" id="V27">27&#160;</span>Rəbb sizi sağalmaz Misir çibanları, şişlər, xoralar, qoturlarla cəzalandıracaq.   <span class="verse" id="V28">28&#160;</span>O sizi cəzalandıraraq dəli və kor edəcək, ürəyinizi qubarladacaq.   <span class="verse" id="V29">29&#160;</span>Günorta vaxtı kor adam qaranlıqda əl toxundura-toxundura gəzdiyi kimi gəzəcəksiniz. Hər işiniz uğursuz olacaq, daim iztirab çəkəcək və talan olacaqsınız. Sizi qurtaran olmayacaq.   </div><div class='p'> <span class="verse" id="V30">30&#160;</span>Nişanlandığınız qızla başqası yatacaq. Tikdiyiniz evdə yaşamayacaqsınız. Saldığınız bağın məhsulunu dərməyəcəksiniz.   <span class="verse" id="V31">31&#160;</span>Öküzünüz gözünüz önündə kəsiləcək, ətindən yeməyəcəksiniz. Eşşəkləriniz sizdən zorla alınacaq və geri qaytarılmayacaq. Sürüləriniz düşmənlərinizə veriləcək və sizi qurtaran olmayacaq.   <span class="verse" id="V32">32&#160;</span>Oğullarınız və qızlarınız gözünüz önündə başqa bir xalqa təslim ediləcək və onların həsrətindən günbəgün gözlərinizin nuru sönəcək. Əlinizdən isə heç nə gəlməyəcək.   <span class="verse" id="V33">33&#160;</span>Torpağınızın və bütün zəhmətinizin məhsulunu tanımadığınız bir xalq yeyəcək, siz isə daima iztirab çəkəcək və əziləcəksiniz.   <span class="verse" id="V34">34&#160;</span>Gözlərinizlə gördükləriniz ağlınızı başınızdan çıxaracaq.   <span class="verse" id="V35">35&#160;</span>Rəbb dizlərinizə, baldırlarınıza təpədən dırnağa qədər sağalmaz çibanlar çıxararaq sizi cəzalandıracaq.   </div><div class='p'> <span class="verse" id="V36">36&#160;</span>Rəbb sizi, öz üzərinizə təyin etdiyiniz padşahı sizin də, atalarınızın da tanımadığı bir millətə əsir apartdıracaq. Orada ağacdan, daşdan düzəldilmiş yad allahlara sitayiş edəcəksiniz.   <span class="verse" id="V37">37&#160;</span>Rəbbin sizi əsir etdiyi xalqlar arasında heyrət, məsəl və kinayə hədəfinə çevriləcəksiniz.   </div><div class='p'> <span class="verse" id="V38">38&#160;</span>Zəmiyə çox toxum səpib, az yığacaqsınız, çünki onu çəyirtkə yeyib qurtaracaq.   <span class="verse" id="V39">39&#160;</span>Üzüm bağları salacaq, becərəcəksiniz, lakin üzümündən dərməyəcək, şərabından içməyəcəksiniz, çünki onlara qurd düşəcək.   <span class="verse" id="V40">40&#160;</span>Torpağınızın hər tərəfində zeytun ağacları bitsə də, onlardan yağ çəkə bilməyəcəksiniz, çünki zeytun ağaclarınız öz meyvəsini tökəcək.   <span class="verse" id="V41">41&#160;</span>Oğullarınız, qızlarınız olacaq, lakin yanınızda qalmayacaq, çünki əsir düşəcəklər.   <span class="verse" id="V42">42&#160;</span>Bütün ağaclarınızın və əkin sahələrinizin bəhərinə çəyirtkələr daraşacaq.   </div><div class='p'> <span class="verse" id="V43">43&#160;</span>Aranızda yaşayan yadellilər sizdən olduqca üstün olacaq, siz aşağı endikcə enəcəksiniz.   <span class="verse" id="V44">44&#160;</span>Sizə onlar borc verəcək, siz onlara borc verə bilməyəcəksiniz, onlar baş, siz isə quyruq olacaqsınız.   </div><div class='p'> <span class="verse" id="V45">45&#160;</span>Bu lənətlərin hamısı sizin üzərinizə töküləcək. Sizi həlak olanadək qovub yaxalayacaqlar, çünki Allahınız Rəbbin sözünə qulaq asmadınız, sizə buyurduğu əmrlərə və qaydalara riayət etmədiniz.   <span class="verse" id="V46">46&#160;</span>Bunlar sizə və övladlarınıza əbədi bir əlamət, bir möcüzə olacaq.   </div><div class='p'> <span class="verse" id="V47">47&#160;</span>Madam ki bolluq vaxtında Allahınız Rəbbə sevinclə və xoşluqla itaət etmədiniz,   <span class="verse" id="V48">48&#160;</span>Rəbbin sizə qarşı göndərdiyi düşmənlərə ac-susuz, çılpaq və hər cür ehtiyac içərisində qulluq edəcəksiniz. Rəbb sizi həlak edənə qədər boynunuza dəmir boyunduruq salacaq.   </div><div class='p'> <span class="verse" id="V49">49&#160;</span>Rəbb uzaqdan, dünyanın ucqarlarından bir milləti – dilini başa düşmədiyiniz bir milləti qartal kimi üzərinizə şığıdacaq.   <span class="verse" id="V50">50&#160;</span>Bu elə sərt sifətli bir millətdir ki, nə qocaların şəxsiyyətinə hörməti var, nə də uşaqlara rəhmi gəlir.   <span class="verse" id="V51">51&#160;</span>Bu millət sizi həlak edənə qədər heyvanlarınızın balalarını, torpağınızın məhsulunu yeyib qurtaracaq, sizin üçün nə taxıl, nə təzə şərab, nə zeytun yağı, nə mal-qaranızın, nə də qoyun-keçilərinizin balalarını qoymayacaq.   <span class="verse" id="V52">52&#160;</span>Bütün şəhərlərinizi mühasirəyə alıb ölkənizdəki güvəndiyiniz möhkəm və hündür divarlarınızı tamamilə yerlə yeksan edəcəklər. Allahınız Rəbbin sizə verəcəyi ölkənin bütün şəhərlərini mühasirəyə alacaqlar.   </div><div class='p'> <span class="verse" id="V53">53&#160;</span>Mühasirəyə düşəndə düşmənlərinizin sizə verəcəyi aclıqdan doğulan övladlarınızın – Allahın Rəbbin sizə verdiyi oğul-qızlarınızın ətini yeyəcəksiniz.   <span class="verse" id="V54">54&#160;</span>Aranızda ən ürəyinazik və həssas adam belə, öz qardaşına, sevdiyi arvadına, sağ qalan övladlarına rəhm etməyəcək.   <span class="verse" id="V55">55&#160;</span>Yediyi uşaqların ətindən onların heç birinə verməyəcək, çünki mühasirə olunanda düşmənlərinizin yaratdığı qıtlığa görə şəhərlərinizdə yeməyə heç nə qalmayacaq.   <span class="verse" id="V56">56&#160;</span> Aranızda ən ürəyinazik, həssas qadın – zərifliyindən və incəliyindən ayağını yerə basmaq istəməyən qadın belə, sevdiyi ərinə, öz oğluna, eləcə də qızına rəhm etməyəcək.   <span class="verse" id="V57">57&#160;</span>Bətnindən çıxan cifti və doğduğu uşaqları verməyib gizli yeyəcək, çünki bütün şəhərləriniz mühasirəyə düşəndə aclıq olacaq.   </div><div class='p'> <span class="verse" id="V58">58&#160;</span>Əgər bu kitaba yazılmış bu Qanunun bütün sözlərinə diqqətlə əməl etməsəniz, Allahınız Rəbbin əzəmətli və zəhmli adından qorxmasanız,   <span class="verse" id="V59">59&#160;</span>Rəbb sizi və nəslinizi dəhşətli bəlalara, böyük və sonsuz müsibətlərə, sağalmaz, ağır xəstəliklərə düçar edəcək.   <span class="verse" id="V60">60&#160;</span>Qorxduğunuz bütün Misir xəstəliklərini yenə başınıza gətirəcək, bu xəstəliklərə tutulacaqsınız.   <span class="verse" id="V61">61&#160;</span>Rəbbin bu Qanun kitabında yazılmamış hər cür xəstəlik və bəlanı sizi yox edənədək başınıza gətirəcək.   <span class="verse" id="V62">62&#160;</span>Göydəki ulduzlar qədər çoxalmaq əvəzinə sayca çox az qalacaqsınız, çünki Allahınız Rəbbin sözünə qulaq asmadınız.   <span class="verse" id="V63">63&#160;</span>Sizə yaxşılıq etmək və artırmaqdan Rəbb necə razı qalırdısa, sizi həlak etdiyi və yox etdiyi üçün də elə razı qalacaq. Mülk olaraq almaq üçün gedəcəyiniz ölkədən qoparılacaqsınız.   </div><div class='p'> <span class="verse" id="V64">64&#160;</span>Rəbb sizi dünyanın bu başından o biri başınadək bütün xalqların arasına səpələyəcək. Orada sizin də, atalarınızın da tanımadığı, ağacdan və ya daşdan düzəldilmiş yad allahlara sitayiş edəcəksiniz.   <span class="verse" id="V65">65&#160;</span>Bu millətlər arasında nə sülhünüz, nə də rahatlığınız olacaq. Rəbb sizə orada ürəkqopması, ümidsizlik, gözləməkdən yorulan gözlər verəcək.   <span class="verse" id="V66">66&#160;</span>Daim canınızın qayğısını çəkəcək, gecə-gündüz vahimə içərisində yaşayacaqsınız. Həyatınızın asayişi olmayacaq.   <span class="verse" id="V67">67&#160;</span>Ürəyinizə dolan vahimədən və gözünüzlə gördüyünüz hadisələr üzündən səhər olanda “kaş axşam olaydı”, axşam olanda “kaş səhər olaydı” deyəcəksiniz.   <span class="verse" id="V68">68&#160;</span>Mən sizə demişdim ki, gəldiyiniz yolla geri dönməyəcəksiniz, amma Rəbb sizi gəmilərlə Misirə geri qaytaracaq. Orada qul və qarabaş kimi düşmən bazarında satılacaqsınız, amma sizi pulla alan olmayacaq».   </div>