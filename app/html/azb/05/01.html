<div class='s'>Qanunun izahı </div> <div class='p'> <span class="verse" id="V1">1&#160;</span>İordan çayının şərq tərəfində səhrada Paranla Tofel, Lavan, Xaserot və Di-Zahav arasında, Sufun qarşısında olan Arava vadisində Musanın bütün İsraillilərə söylədiyi sözlər bunlar idi:   <span class="verse" id="V2">2&#160;</span>Seir dağının yolu ilə getmək üçün Xorevdən Qadeş-Barneaya qədər on bir günlük yol var idi.   <span class="verse" id="V3">3&#160;</span>Misirdən çıxdıqlarının qırxıncı ilində, on birinci ayın birində Musa Rəbbin İsrail övladları üçün ona əmr etdiyi hər şeyi söylədi.   <span class="verse" id="V4">4&#160;</span> Musa Xeşbonda yaşayan Emorluların padşahı Sixonu və Aştarotda, Edreidə yaşayan Başan padşahı Oqu məğlub edəndən sonra bu nitqi söylədi.   <span class="verse" id="V5">5&#160;</span>İordan çayının şərq tərəfində yerləşən Moav torpağında Musa bu Qanunu izah etməyə başladı.   </div><div class='s'>Xorevdən çıxma </div> <div class='p'> <span class="verse" id="V6">6&#160;</span>«Xorevdə olanda Allahımız Rəbb bizə belə dedi: “Bəsdir bu dağda yaşadığınız!   <span class="verse" id="V7">7&#160;</span>Qalxın buradan köçüb Emorluların dağlıq bölgəsinə, Arava vadisində, dağlarda, yamaclı-düzənlikli bölgədə, Negevdə və dəniz kənarında yaşayan bütün qonşu xalqların arasına, böyük Fərat çayına qədər uzanan Kənan torpağına və Livana gedin.   <span class="verse" id="V8">8&#160;</span>Sizin qarşınıza çıxardığım torpaq budur. Rəbbin atalarınıza – İbrahimə, İshaqa, Yaquba özləri üçün və özlərindən sonra gələn övladları üçün vəd etdiyi bu torpağa girərək oranı özünüzə mülk edin”.   </div><div class='p'> <span class="verse" id="V9">9&#160;</span>O vaxt mən sizə belə dedim: “Təkbaşına sizin yükünüzü daşıya bilmərəm.   <span class="verse" id="V10">10&#160;</span>Allahınız Rəbb sizi çoxaltdı və budur, bu gün siz göydəki ulduzlar qədər çoxsunuz.   <span class="verse" id="V11">11&#160;</span>Qoy atalarınızın Allahı Rəbbin söylədiyi kimi olsun, sizə xeyir-dua verərək olduğunuzdan min qat artıq etsin.   <span class="verse" id="V12">12&#160;</span>Axı mən təkbaşına zəhmətinizə, əziyyətinizə və münaqişələrinizə necə tab gətirim?   <span class="verse" id="V13">13&#160;</span>Özünüz üçün hər qəbilədən müdrik, uzaqgörən və təcrübəli adamlar seçin. Mən onları sizə başçı təyin edəcəyəm”.   <span class="verse" id="V14">14&#160;</span>Siz də “sən deyən yaxşıdır” dediniz.   <span class="verse" id="V15">15&#160;</span>Mən qəbilələrinizin müdrik və təcrübəli ağsaqqallarından götürüb sizə minbaşı, yüzbaşı, əllibaşı, onbaşı və qəbilə məmurları təyin etdim.   <span class="verse" id="V16">16&#160;</span>O vaxt hakimlərinizə belə əmr etdim: “Aralarında münaqişəsi olan soydaşlarınızı dinləyin. Münaqişə istər İsrailli soydaşlarınız arasında, istərsə bir İsrailli ilə yadelli arasında olsun, hökm çıxararkən ədalətli olun.   <span class="verse" id="V17">17&#160;</span>Heç kimə tərəfkeşlik etmədən kiçiyi də böyük kimi dinləyərək hökm çıxarın. İnsan şəxsiyyətindən qorxmayın, hökm Allahındır. Sizin üçün çətin olan münaqişəli məsələləri isə mənim yanıma gətirin. Mən onlara qulaq asaram”.   <span class="verse" id="V18">18&#160;</span>O vaxt edəcəyiniz şeylərin hamısını sizə əmr etdim.   </div><div class='s'>Vəd edilən torpaqların gözdən keçirilməsi </div> <div class='r'>(Say. 13:1-33)  </div><div class='p'> <span class="verse" id="V19">19&#160;</span>Sonra biz Xorevdən köçdük. Allahımız Rəbbin bizə əmr etdiyi kimi gördüyünüz böyük və qorxunc səhranı keçərək Emorluların dağlıq bölgəsinə tərəf köçüb Qadeş-Barneaya çatdıq.   <span class="verse" id="V20">20&#160;</span>Mən orada sizə dedim: “Allahınız Rəbbin bizə verdiyi Emorluların dağlıq bölgəsinə çatdınız.   <span class="verse" id="V21">21&#160;</span>Budur, Allahınız Rəbb torpağı sizə verdi. Atalarınızın Allahı Rəbbin sizə söylədiyi kimi qalxın, oranı mülk edin. Heç nədən qorxub çəkinməyin”.   <span class="verse" id="V22">22&#160;</span>O zaman hamınız yanıma gəlib dediniz: “Adamlar göndərək, qoy əvvəlcə torpağı onlar nəzərdən keçirsinlər. Qoy gedəcəyimiz yol və çatacağımız şəhərlər barədə bizə məlumat gətirsinlər”.   <span class="verse" id="V23">23&#160;</span>Bu fikir xoşuma gəldi. Hər qəbilədən bir nəfər olmaqla aranızdan on iki nəfər götürdüm.   <span class="verse" id="V24">24&#160;</span>Onlar dağlıq bölgəsinə qalxdılar. Eşkol vadisinə qədər gəlib oranı gözdən keçirdilər.   <span class="verse" id="V25">25&#160;</span>Bu torpağın məhsullarından əllərinə götürüb yanımıza qayıtdılar və belə məlumat verdilər: “Allahımız Rəbbin bizə vermək istədiyi münbit torpaqdır”.   </div><div class='s'>Rəbbə qarşı üsyankarlıq </div> <div class='r'>(Say. 14:1-45)  </div><div class='p'> <span class="verse" id="V26">26&#160;</span> Siz isə Allahımız Rəbbin əmrinə qarşı çıxaraq oraya qalxmaq istəmədiniz.   <span class="verse" id="V27">27&#160;</span>Öz çadırlarınızda deyindiniz: “Rəbb bizə nifrət edir. Bizi Misir ölkəsindən ona görə çıxartdı ki, Emorlulara təslim etsin və həlak etsin.   <span class="verse" id="V28">28&#160;</span>Axı biz hara gedirik? Soydaşlarımız ‹o xalq sayca bizdən çox və ucaboydur, böyük şəhərləri, göyə çatan hasarları var, Anaqlıları da orada gördük› deyə-deyə bizdə ürək qoymadılar”.   </div><div class='p'> <span class="verse" id="V29">29&#160;</span>Onda mən sizə dedim: “Onlardan qorxub çəkinməyin.   <span class="verse" id="V30">30&#160;</span> Allahınız Rəbb qarşınızca gedir. Sizin üçün Özü döyüşəcək. Misirdə və səhrada gözünüz qarşısında sizin üçün etdiyi hər şeyi yenə də edəcəkdir.   <span class="verse" id="V31">31&#160;</span>İnsan öz balasını apardığı kimi səhradan bu yerə çatana qədər Allahınız Rəbbin də sizi elə apardığını gördünüz”.   <span class="verse" id="V32">32&#160;</span> Buna baxmayaraq, sizə düşərgə salmağa yer axtarmaq və gedəcəyiniz yolu göstərmək üçün gecə alovla, gündüz buludla   <span class="verse" id="V33">33&#160;</span>qarşınızca yol gedən Rəbbə etibar etmədiniz.   </div><div class='p'> <span class="verse" id="V34">34&#160;</span> Rəbb bu danışığınızı eşidib qəzəbləndi və and içərək dedi:   <span class="verse" id="V35">35&#160;</span>“Atalarınıza vermək üçün and etdiyim bu gözəl torpağı Yefunne oğlu Kalevdən başqa bu iyrənc nəslin adamlarından heç biri görməyəcək.   <span class="verse" id="V36">36&#160;</span>Oranı Kalev görəcək. Tamamilə Rəbbin ardınca getdiyi üçün ayaq basdığı torpağı ona və övladlarına verəcəyəm”.   <span class="verse" id="V37">37&#160;</span>Sizin ucbatınızdan Rəbb mənə də qəzəbləndi və belə dedi: “Sən də oraya girməyəcəksən.   <span class="verse" id="V38">38&#160;</span>Oraya sənin köməkçin Nun oğlu Yeşua girəcək. Onu cəsarətləndir, çünki torpağı İsraillilərə irs olaraq o böləcək.   <span class="verse" id="V39">39&#160;</span>‹Əsir olacaqlar› dediyiniz balalarınız, yaxşını pisdən hələ ayıra bilməyən uşaqlarınız oraya girəcəklər. Ölkəni onlara verəcəyəm, oranı onlar mülk olaraq alacaqlar.   <span class="verse" id="V40">40&#160;</span>Siz isə dönüb Qırmızı dəniz yolundan səhraya köçün”.   </div><div class='p'> <span class="verse" id="V41">41&#160;</span>Sonra siz mənə belə cavab verdiniz: “Rəbbə qarşı günah etdik. Allahımız Rəbbin bizə etdiyi əmrə əsasən çıxıb döyüşəcəyik”. Hamınız dağlığa çıxmağın asan olduğunu düşünərək döyüş silahlarına sarıldınız.   <span class="verse" id="V42">42&#160;</span> Rəbb mənə dedi: “Onlara de ki, aralarında Mən yoxam. Döyüşə çıxmasınlar, yoxsa düşmənlərinə məğlub olarlar”.   <span class="verse" id="V43">43&#160;</span>Siz isə mənim sözümə qulaq asmadınız. Rəbbin əmrinə qarşı çıxaraq döyüşə çıxmağa cürət etdiniz.   <span class="verse" id="V44">44&#160;</span>Bu dağlıq bölgəsində yaşayan Emorlular müqavimət göstərərək sizi arı kimi qovdular və sizi Seirdən Xormaya qədər qırdılar.   <span class="verse" id="V45">45&#160;</span>Belə olanda qayıdıb Rəbbin hüzurunda ağladınız, lakin Rəbb səsinizi eşitmədi və sizə qulaq asmadı.   <span class="verse" id="V46">46&#160;</span>Uzun müddət yerinizdəcə – Qadeşdə qaldınız.   </div>