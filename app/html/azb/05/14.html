<div class='s'>Qadağan olan matəm ənənəsi </div> <div class='p'> <span class="verse" id="V1">1&#160;</span> Siz Allahınız Rəbbin övladlarısınız. Ölən üçün bədəninizi yaralamayın və saçınızın ön tərəfini qırxmayın.   <span class="verse" id="V2">2&#160;</span> Axı siz Allahınız Rəbbin müqəddəs xalqısınız. Rəbb yer üzərində olan bütün xalqlar arasından sizi Özünə məxsus xalq olaraq seçdi.   </div><div class='s'>Əti yeyilən və yeyilməyən heyvanlar </div> <div class='r'>(Lev. 11:1-47)  </div><div class='p'> <span class="verse" id="V3">3&#160;</span>Murdar şeylər yeməyin.   <span class="verse" id="V4">4&#160;</span>Bu heyvanların ətini yeyə bilərsiniz: öküz, qoyun, keçi,   <span class="verse" id="V5">5&#160;</span>maral, ceyran, xallı maral, dağ keçisi, geyik, cüyür, dağ qoyunu.   <span class="verse" id="V6">6&#160;</span>Heyvanlardan qoşadırnaqlı, gövşəyən heyvanların hamısının ətindən yeyə bilərsiniz.   <span class="verse" id="V7">7&#160;</span>Lakin gövşəyən yaxud qoşadırnaqlı olan bu heyvanların – dəvə, dovşan, qayadovşanının ətini yeməyin, çünki onlar gövşəyir, lakin qoşadırnaqlı deyil, buna görə sizin üçün haramdır.   <span class="verse" id="V8">8&#160;</span>Donuz isə qoşadırnaqlı olsa da, gövşəmir, o sizin üçün haramdır. Onların nə ətini yeyin, nə də leşinə toxunun.   </div><div class='p'> <span class="verse" id="V9">9&#160;</span>Sularda yaşayan heyvanlardan üzgəcləri və pulcuqları olanların hamısını yeyə bilərsiniz.   <span class="verse" id="V10">10&#160;</span>Amma üzgəcləri və pulcuqları olmayanların hamısı sizə haram sayılır, yeməyin.   </div><div class='p'> <span class="verse" id="V11">11&#160;</span>Bütün pak quşların ətindən yeyə bilərsiniz.   <span class="verse" id="V12">12&#160;</span>Lakin bu quşların ətini yeməməlisiniz: qartal, keçələkərkəs, qaraquş,   <span class="verse" id="V13">13&#160;</span>çalağan, şahin, bütün çalağan cinsindən olanlar,   <span class="verse" id="V14">14&#160;</span>bütün qarğa cinsindən olanlar,   <span class="verse" id="V15">15&#160;</span>dəvəquşu, bayquş, qağayı, bütün qırğı cinsindən olanlar,   <span class="verse" id="V16">16&#160;</span>yapalaq, böyük bayquş, ağ bayquş,   <span class="verse" id="V17">17&#160;</span>qutan, leş kərkəsi, qarabatdaq,   <span class="verse" id="V18">18&#160;</span>leylək, bütün vağ cinsindən olanlar, şanapipik, yarasa.   <span class="verse" id="V19">19&#160;</span>Bütün qanadlı qaynaşan heyvanlar sizin üçün haramdır, yeməyin.   <span class="verse" id="V20">20&#160;</span>Qanadı olan pak heyvanların hamısını yeyə bilərsiniz.   </div><div class='p'> <span class="verse" id="V21">21&#160;</span> Ölü halda tapılan heyvan ətindən yeməyin. Şəhərinizdə olan əcnəbiyə verə bilərsiniz ki, yesin yaxud da yadellilərə sata bilərsiniz. Siz isə Allahın müqəddəs xalqısınız. Oğlağı anasının südündə bişirməyin.   </div><div class='s'>Ondabir hissəyə aid qayda </div> <div class='p'> <span class="verse" id="V22">22&#160;</span> İlbəil tarlalarınızda bitən bütün məhsulların onda bir hissəsini mütləq ayırın.   <span class="verse" id="V23">23&#160;</span>Daim Allahınız Rəbdən qorxmağı öyrənmək üçün taxılınızın, təzə şərabınızın, zeytun yağınızın onda bir hissəsini, mal-qaranızın, qoyun-keçilərinizin ilk balalarını Allahınız Rəbbin qarşısında, Öz isminə məskən seçdiyi yerdə yeyin.   <span class="verse" id="V24">24&#160;</span>Allahınız Rəbbin Öz isminə məskən seçdiyi yer sizdən çox uzaqdadırsa, Allahınız Rəbbin sizə bərəkət verdiyi məhsulların onda bir hissəsini siz oraya apara bilməyəcək qədər yol uzundursa,   <span class="verse" id="V25">25&#160;</span>o zaman bunları satıb pula çevirin və bu pulu götürüb Allahınız Rəbbin seçəcəyi yerə gedin.   <span class="verse" id="V26">26&#160;</span>Pulu ürəyiniz istəyəni almağa sərf edin: mal-qara, qoyun-keçi, şərab, başqa kefləndirici içki – ürəyiniz nə istəyirsə, alın. Siz və külfətiniz orada Allahınız Rəbbin qarşısında yeyib sevinin.   <span class="verse" id="V27">27&#160;</span>Şəhərlərinizdə yaşayan Levililərə etinasız yanaşmayın, çünki onların sizinlə birgə payı və irsi torpağı yoxdur.   </div><div class='p'> <span class="verse" id="V28">28&#160;</span>Hər üç ilin sonunda – üçüncü ildə bitən bütün məhsulunuzun onda bir hissəsini çıxarıb şəhərlərinizdə toplayın.   <span class="verse" id="V29">29&#160;</span>Sizinlə birgə payı və irsi torpağı olmayan Levililər, şəhərlərinizdə olan qəriblər, yetimlər və dul qadınlar qoy gəlib bundan doyunca yesinlər. Belə edin ki, Allahınız Rəbb sizə əlinizin bütün zəhmətinə xeyir-dua versin.   </div>