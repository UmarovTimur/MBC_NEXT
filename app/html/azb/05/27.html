<div class='s'>Eval dağındakı qurbangah </div> <div class='p'> <span class="verse" id="V1">1&#160;</span>Musa ilə İsrailin ağsaqqalları xalqa belə dedilər: «Bu gün sizə buyurduğum bütün əmrlərə riayət edin.   <span class="verse" id="V2">2&#160;</span> İordan çayını keçib Allahınız Rəbbin sizə verəcəyi torpağa gedəndə böyük daşları dik qoyub əhəngləyin.   <span class="verse" id="V3">3&#160;</span>Atalarınızın Allahı Rəbbin vəd etdiyi kimi Onun sizə verəcəyi ölkəyə – süd və bal axan torpağa girəndə bu qanunun bütün sözlərini bu daşlara yazın.   <span class="verse" id="V4">4&#160;</span>Bu daşları bu gün sizə əmr etdiyim kimi İordan çayını keçəndən sonra Eval dağında dikəldib əhəngləyin.   <span class="verse" id="V5">5&#160;</span> Orada Allahınız Rəbbə dəmir alət vurulmamış daşlardan bir qurbangah düzəldin.   <span class="verse" id="V6">6&#160;</span>Allahınız Rəbbin qurbangahını yonulmamış daşlardan düzəldib üzərində Allahınız Rəbbə yandırma qurbanları təqdim edin.   <span class="verse" id="V7">7&#160;</span>Ünsiyyət qurbanlarını orada kəsib yeyərək Allahınız Rəbbin önündə sevinin.   <span class="verse" id="V8">8&#160;</span>Bu qanunun bütün sözlərini bu daşlara aydın, oxunabilən tərzdə yazın».   </div><div class='p'> <span class="verse" id="V9">9&#160;</span>Sonra Musa ilə Levili kahinlər bütün İsraillilərə belə müraciət etdilər: «Ey İsraillilər, sakitcə qulaq asın! Bu gündən siz Allahın xalqı oldunuz.   <span class="verse" id="V10">10&#160;</span>Bu gün sizə buyurduğum kimi Allahınız Rəbbin sözlərinə qulaq asıb Onun əmrlərinə, qanunlarına və qaydalarına əməl edin».   </div><div class='s'>Eval dağından lənətlər </div> <div class='p'> <span class="verse" id="V11">11&#160;</span>O gün Musa xalqa belə dedi:   <span class="verse" id="V12">12&#160;</span> «İordan çayını keçəndə xalqa xeyir-dua vermək üçün bu qəbilələr Gerizim dağında dursun: Şimeon, Levi, Yəhuda, İssakar, Yusif, Binyamin.   <span class="verse" id="V13">13&#160;</span>Lənətləmək üçün bu qəbilələr Eval dağında dursun: Ruven, Qad, Aşer, Zevulun, Dan, Naftali.   <span class="verse" id="V14">14&#160;</span>Levililər bütün İsrail xalqına ucadan belə müraciət etsin:   </div><div class='b'> &#160; </div> <div class='mi'> <span class="verse" id="V15">15&#160;</span> “Qoy Rəbbin iyrəndiyi, bir sənətkarın əl işi olan oyma və ya tökmə büt yaradana, gizlicə belə şeylər saxlayana lənət olsun!”  </div><div class='pi'>Bütün xalq cavab versin: “Amin!”   </div><div class='mi'> <span class="verse" id="V16">16&#160;</span> “Qoy ata-anası ilə hörmətsiz rəftar edənə lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V17">17&#160;</span> “Qoy qonşusunun sərhədini dəyişdirənə lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V18">18&#160;</span> “Qoy kor olanı yoldan azdırana lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V19">19&#160;</span> “Qoy qəribə, yetimə, dul qadına haqsızlıq edənə lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V20">20&#160;</span> “Qoy atasının arvadı ilə yatana lənət olsun! Çünki o, atasının nikahını ləkələmişdir”.  </div><div class='pi'>Bütün xalq desin: “Amin!”   </div><div class='mi'> <span class="verse" id="V21">21&#160;</span> “Qoy hər hansı bir heyvanla cinsi əlaqəyə girənə lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V22">22&#160;</span> “Qoy anadan yaxud atadan bir olan bacısı ilə yatana lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V23">23&#160;</span> “Qoy qayınanası ilə yatana lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V24">24&#160;</span>“Qoy gizlicə qonşusunu öldürənə lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V25">25&#160;</span>“Qoy günahsız qan tökmək üçün rüşvət alana lənət olsun!”  </div><div class='pi'>Bütün xalq desin: “Amin!”   </div><div class='mi'> <span class="verse" id="V26">26&#160;</span> “Qoy bu Qanunun sözlərini əməldə təsdiq etməyənə lənət olsun!”  </div><div class='pi'>Bütün xalq desin: “Amin!”   </div>