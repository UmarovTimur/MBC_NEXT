<div class='s'>Musanın İsrail qəbilələrinə xeyir-duası </div> <div class='p'> <span class="verse" id="V1">1&#160;</span>Allah adamı Musa ölümündən əvvəl İsrail övladlarına bu xeyir-duanı oxudu.   <span class="verse" id="V2">2&#160;</span>O belə dedi:  </div><div class='q'>«Rəbb Sina dağından gəldi,  </div><div class='q'>Bizə Seirdən zühur etdi,  </div><div class='q'>Paran dağından şəfəq saçdı,  </div><div class='q'>On minlərlə müqəddəs mələklər ilə gəldi.  </div><div class='q'>Sağ əlində yanar alov var idi.   </div><div class='q'> <span class="verse" id="V3">3&#160;</span>Ya Rəbb, həqiqətən, Sən xalqları sevirsən!  </div><div class='q'>Bütün müqəddəslər Sənin əlindədir!  </div><div class='q'>Onlar ayağına düşər, sözlərini dinlər.   </div><div class='q'> <span class="verse" id="V4">4&#160;</span>Musa bizə qanuna əməl etməyi tapşırdı,  </div><div class='q'>Bu, Yaqubun camaatı üçün bir irsdir.   </div><div class='q'> <span class="verse" id="V5">5&#160;</span>İsrail qəbilələri,  </div><div class='q'>Xalqın rəhbərləri bir yerə yığılanda  </div><div class='q'>Rəbb Yeşuruna padşah oldu.   </div><div class='b'> &#160; </div> <div class='q'> <span class="verse" id="V6">6&#160;</span>Qoy Ruven ölməsin, yaşasın!  </div><div class='q'>Xalqının sayı azalmasın!»   </div><div class='b'> &#160; </div> <div class='q'> <span class="verse" id="V7">7&#160;</span>Musa Yəhuda üçün belə dedi:  </div><div class='q'>«Ya Rəbb, Yəhudanın səsini eşit,  </div><div class='q'>Onu xalqına geri qaytar.  </div><div class='q'>O özü üçün öz əlləri ilə döyüşdü,  </div><div class='q'>Düşmənlərinə görə ona kömək et!»   </div><div class='b'> &#160; </div> <div class='q'> <span class="verse" id="V8">8&#160;</span>  Levi üçün belə dedi:  </div><div class='q'>«Ya Rəbb, Tummimin və Urimin  </div><div class='q'>Sənin sadiq qulun üçündür.  </div><div class='q'>Onu Massada sınaqdan keçirdin,  </div><div class='q'>Onunla Meriva sularında mübahisə etdin.   </div><div class='q'> <span class="verse" id="V9">9&#160;</span>O, ata-anası üçün dedi:  </div><div class='q'>“Onlara nəzər salmadım”.  </div><div class='q'>Qardaşlarını tanımadı,  </div><div class='q'>Övladlarını unutdu,  </div><div class='q'>Ancaq Sənin sözünə riayət etdi,  </div><div class='q'>Sənin əhdini hifz etdi.   </div><div class='q'> <span class="verse" id="V10">10&#160;</span>Hökmlərini Yaqub nəslinə,  </div><div class='q'>Qanununu İsraillilərə öyrədəcəklər.  </div><div class='q'>Onlar hüzurunda buxuru,  </div><div class='q'>Qurbangahında bütöv yandırma qurbanını təqdim edəcək.   </div><div class='q'> <span class="verse" id="V11">11&#160;</span>Ya Rəbb, onların malına bərəkət ver,  </div><div class='q'>Əməllərindən razı qal.  </div><div class='q'>Kim onlara hücum etsə,  </div><div class='q'>Kim onlara nifrət etsə,  </div><div class='q'>Belini qır,  </div><div class='q'>Bir daha qalxmasınlar!»   </div><div class='b'> &#160; </div> <div class='q'> <span class="verse" id="V12">12&#160;</span>Binyamin üçün belə dedi:  </div><div class='q'>«Rəbbin sevimlisi  </div><div class='q'>Onun yanında əmin-amanlıqda yaşasın!  </div><div class='q'>Rəbb gün boyu onu qoruyur,  </div><div class='q'>O da Rəbbin qucağında qalır».   </div><div class='b'> &#160; </div> <div class='q'> <span class="verse" id="V13">13&#160;</span>Yusif üçün belə dedi:  </div><div class='q'>«Onun torpağı Rəbdən bərəkət alsın,  </div><div class='q'>Göydən gələn qiymətli şehlə,  </div><div class='q'>Yer altında yatan dərin sularla,   </div><div class='q'> <span class="verse" id="V14">14&#160;</span>Günəşin yetişdirdiyi ən gözəl barlarla,  </div><div class='q'>Hər ay yetişən ən gözəl bəhərlərlə,   </div><div class='q'> <span class="verse" id="V15">15&#160;</span>Qədimdən qalan dağların əla nemətləri ilə,  </div><div class='q'>Əbədi təpələrin münbitliyi ilə,   </div><div class='q'> <span class="verse" id="V16">16&#160;</span> Yerin ən qiymətli məhsulu və bolluğu ilə,  </div><div class='q'>Kolda məskən Salanın lütfü ilə  </div><div class='q'>Qoy bərəkət alsın!  </div><div class='q'>Yusifin başı üzərinə –  </div><div class='q'>Qardaşlarından ayrı düşənin başı üzərinə  </div><div class='q'>Qoy bərəkət yağsın!   </div><div class='q'> <span class="verse" id="V17">17&#160;</span>O, birinci doğulan buğa qədər heybətlidir,  </div><div class='q'>Buynuzları çöl öküzünün buynuzlarına bənzəyir.  </div><div class='q'>Bu buynuzlarla xalqları,  </div><div class='q'>Yer üzünün qurtaracağınadək hər yerdə olanları vuracaq.  </div><div class='q'>Bax belədir Efrayimin on minləri,  </div><div class='q'>Bax budur Menaşşenin minləri».   </div><div class='b'> &#160; </div> <div class='q'> <span class="verse" id="V18">18&#160;</span>Zevulun üçün belə dedi:  </div><div class='q'>«Ey Zevulun, yola düşəndə sevin,  </div><div class='q'>Ey İssakar, çadırlarında sevin!   </div><div class='q'> <span class="verse" id="V19">19&#160;</span>Onlar xalqları dağa çağıracaqlar,  </div><div class='q'>Orada salehlik qurbanları kəsəcəklər.  </div><div class='q'>Bol dəniz nemətləri ilə,  </div><div class='q'>Qumlarda gizlənən xəzinələrlə doyacaqlar».   </div><div class='b'> &#160; </div> <div class='q'> <span class="verse" id="V20">20&#160;</span>Qad üçün belə dedi:  </div><div class='q'>«Qadın ərazisini artırana şükür olsun!  </div><div class='q'>Qad aslan tək yaşayır,  </div><div class='q'>Qolu, başı qoparır.   </div><div class='q'> <span class="verse" id="V21">21&#160;</span>O özü üçün ilk torpağı seçdi.  </div><div class='q'>Çünki onun üçün sərdarın payı saxlanıldı.  </div><div class='q'>Xalq rəhbərləri yığılanda  </div><div class='q'>Rəbbin ədalətini,  </div><div class='q'>İsraillilərə gətirdiyi hökmləri icra etdi».   </div><div class='b'> &#160; </div> <div class='q'> <span class="verse" id="V22">22&#160;</span>Dan üçün belə dedi:  </div><div class='q'>«Dan Başandan sıçrayan  </div><div class='q'>Bala aslandır».   </div><div class='b'> &#160; </div> <div class='q'> <span class="verse" id="V23">23&#160;</span>Naftali üçün belə dedi:  </div><div class='q'>«Ey Rəbbin lütfü və bərəkəti ilə dolu olan Naftali,  </div><div class='q'>Qərbi və cənubu mülk edəcəksən».   </div><div class='b'> &#160; </div> <div class='q'> <span class="verse" id="V24">24&#160;</span>Aşer üçün belə dedi:  </div><div class='q'>«Oğullar arasında Aşer ən çox bərəkət alsın!  </div><div class='q'>Qardaşlarının ən çox bəyəndiyi o olsun!  </div><div class='q'>Ayağını zeytun yağına batırsın.   </div><div class='q'> <span class="verse" id="V25">25&#160;</span>Darvazalarının cəftələri dəmirdən, tuncdan olsun,  </div><div class='q'>Qüvvətin ömrün boyu qurtarmasın!   </div><div class='b'> &#160; </div> <div class='q'> <span class="verse" id="V26">26&#160;</span>Ey Yeşurun, bax sənə kömək etmək üçün  </div><div class='q'>Göylər və buludlara əzəməti ilə minən  </div><div class='q'>Allahın bənzəri yoxdur.   </div><div class='q'> <span class="verse" id="V27">27&#160;</span>Pənahgahın əzəli əbədi Allahdır,  </div><div class='q'>Səni daim qollarında gəzdirər.  </div><div class='q'>Düşmənlərini qarşından qovar,  </div><div class='q'>“Yox et onları!” sənə deyər.   </div><div class='q'> <span class="verse" id="V28">28&#160;</span>İsrail əmin-amanlıqda yaşayır.  </div><div class='q'>Taxıl və təzə şərab torpağında  </div><div class='q'>Yaqubun çeşməsi sakit qalır,  </div><div class='q'>Oraya göylərdən şeh damır.   </div><div class='q'> <span class="verse" id="V29">29&#160;</span>Ey İsrail! Nə bəxtiyarsan,  </div><div class='q'>Sənin kimisi varmı?  </div><div class='q'>Rəbbin qurtardığı xalqsan!  </div><div class='q'>Rəbb sipərdir, köməyinə çatandır,  </div><div class='q'>Əzəmətli qılıncındır.  </div><div class='q'>Sənə düşmənlər yaltaqlanır,  </div><div class='q'>Sən onların yuxarı yerlərini tapdalayırsan».   </div>