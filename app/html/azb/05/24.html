<div class='p'> <span class="verse" id="V1">1&#160;</span> Kimsə bir qadını alıb, evlilik zamanı onda ləyaqətsiz bir şey tapdığı üçün qadını bəyənməzsə, talaq kağızı yazıb əlinə verərək evindən çıxararsa,   <span class="verse" id="V2">2&#160;</span>evdən çıxmış qadın sonra başqa kişiyə ərə gedə bilər.   <span class="verse" id="V3">3&#160;</span>O biri kişi də onu bəyənməzsə, ona talaq kağızı yazıb əlinə verərək evdən çıxararsa və yaxud onu alan kişi ölərsə,   <span class="verse" id="V4">4&#160;</span>onu evdən çıxarmış əvvəlki əri onu təkrar özünə arvad edə bilməz, çünki qadını ləkələmişdir. Bu, Rəbbin hüzurunda iyrəncdir. Allahınız Rəbbin sizə irs olaraq verəcəyi ölkədə belə günaha yol verməyin.   </div><div class='p'> <span class="verse" id="V5">5&#160;</span>Təzə evlənən adam döyüşə getməsin. Ona heç bir iş tapşırmayın. Qoy bir il evində sərbəst qalıb aldığı arvadı sevindirsin.   </div><div class='p'> <span class="verse" id="V6">6&#160;</span>Dəyirmanı yaxud üst daşını kimsə girov götürməsin, çünki o adamın həyatını girov götürmüş olur.   </div><div class='p'> <span class="verse" id="V7">7&#160;</span> Əgər İsrail övladları arasında kimsə soydaşını oğurlayıb onunla kölə kimi rəftar edərsə yaxud onu satarsa, bu oğru öldürülməlidir. Beləliklə, aranızdan pisliyi atın.   </div><div class='p'> <span class="verse" id="V8">8&#160;</span> Cüzam xəstəliyinə tutulanda Levili kahinlərin əmr etdiyi kimi sizə öyrədəcəkləri hər şeyə əməl etməyə hədsiz diqqət göstərin.   <span class="verse" id="V9">9&#160;</span> Misirdən çıxan zaman Allahınız Rəbbin yolda Məryəmə etdiyi hər şeyi xatırlayın.   </div><div class='p'> <span class="verse" id="V10">10&#160;</span> Qonşunuza bir şey borc verəndə girovu onun evinə girərək özünüz götürməyin.   <span class="verse" id="V11">11&#160;</span>Bayırda dayanın, borc verdiyiniz adam qoy özü girovu bayıra çıxarsın.   <span class="verse" id="V12">12&#160;</span>Əgər o adam kasıbdırsa, onun girovu sizdə ola-ola yatmayın.   <span class="verse" id="V13">13&#160;</span>Girov götürdüyünüzün üst paltarını mütləq gün batanda geri qaytarın ki, o öz üst paltarında yatıb sizə xeyir-dua etsin və bu, Allahınız Rəbbin önündə sizin üçün salehlik sayılsın.   </div><div class='p'> <span class="verse" id="V14">14&#160;</span> Muzdla işləyəni, kasıb və möhtac bir İsrailli soydaşınızı yaxud şəhərlərinizdə yaşayan hər hansı bir qəribi istismar etməyin.   <span class="verse" id="V15">15&#160;</span>Muzdunu hər gün gün batmazdan əvvəl verin, çünki kasıbdır, ümidini yalnız ona bağlayıb. Yoxsa sizdən Rəbbə fəryad edər və siz günahkar sayılarsınız.   </div><div class='p'> <span class="verse" id="V16">16&#160;</span> Oğula görə ata, ataya görə oğul öldürülməsin, hər kəs öz günahına görə öldürülsün.   </div><div class='p'> <span class="verse" id="V17">17&#160;</span> Qəribi və yetimi ədalətdən məhrum etməyin və dul qadının geyimini girov götürməyin.   <span class="verse" id="V18">18&#160;</span>Misirdə kölə olan zaman Allahınız Rəbbin sizi oradan necə qurtardığını xatırlayın. Bunun üçün belə rəftar etməyi sizə əmr edirəm.   </div><div class='p'> <span class="verse" id="V19">19&#160;</span> Zəminizdə əkini biçən zaman bir dərz unutmusunuzsa, onu götürmək üçün geri qayıtmayın. Qoy o qəribin, yetimin və dul qadının olsun. Onda Allahınız Rəbb ələ götürdüyünüz hər işdə sizə bərəkət verəcək.   <span class="verse" id="V20">20&#160;</span>Ağacları döyüb zeytun yığan zaman budaqlarda qalanı dənləmək üçün geri qayıtmayın. Qoy o, qəribin, yetimin və dul qadının olsun.   <span class="verse" id="V21">21&#160;</span>Bağınızın üzümlərini yığan zaman tənəklərdə qalan məhsulu toplamaq üçün geri qayıtmayın. Qoy o, qəribin, yetimin və dul qadının olsun.   <span class="verse" id="V22">22&#160;</span>Misir torpağında kölə olduğunuzu xatırlayın. Bunun üçün belə rəftar etməyi sizə əmr edirəm.   </div>