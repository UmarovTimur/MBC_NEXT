<div class='s'>İsanın sınağa çəkilməsi </div> <div class='r'>(Mat. 4:1-11; Mark 1:12-13)  </div><div class='p'> <span class="verse" id="V1">1&#160;</span>İsa Müqəddəs Ruhla dolaraq İordan çayından qayıtdı və Ruh tərəfindən səhraya aparıldı.   <span class="verse" id="V2">2&#160;</span>Orada İsa qırx gün ərzində iblis tərəfindən sınağa çəkildi. Bu müddətdə İsa heç nə yemədi və qırx gün keçəndən sonra acdı.   <span class="verse" id="V3">3&#160;</span>İblis Ona dedi: «Əgər Sən Allahın Oğlusansa, bu daşa əmr et ki, çörəyə dönsün».   <span class="verse" id="V4">4&#160;</span>Lakin İsa ona belə cavab verdi: «“İnsan yalnız çörəklə yaşamaz” deyə yazılmışdır».   </div><div class='p'> <span class="verse" id="V5">5&#160;</span>Sonra iblis İsanı yuxarıya çıxardı və bir anda dünyanın bütün padşahlıqlarını Ona göstərdi.   <span class="verse" id="V6">6&#160;</span>İblis İsaya dedi: «Mən bütün bunların üzərindəki səlahiyyəti və şan-şöhrəti Sənə verəcəyəm. Çünki bunlar mənə verilib və mən kimə istəsəm, ona verə bilərəm.   <span class="verse" id="V7">7&#160;</span>Bax əgər Sən mənə səcdə etsən, bunların hamısı sənin olacaq».   <span class="verse" id="V8">8&#160;</span>İsa ona belə cavab verdi: «“Allahın Rəbbə səcdə et və yalnız Ona ibadət et” deyə yazılmışdır».   </div><div class='p'> <span class="verse" id="V9">9&#160;</span>Sonra iblis Onu Yerusəlimə apardı və məbədin qülləsinə qoyub dedi: «Əgər Sən Allahın Oğlusansa, özünü buradan aşağı at.   <span class="verse" id="V10">10&#160;</span>Axı  </div><div class='q'>“Allah Sənə görə mələklərinə əmr edər ki,  </div><div class='q'>Səni qorusunlar,   </div><div class='q'> <span class="verse" id="V11">11&#160;</span>Səni əlləri üstündə aparsınlar,  </div><div class='q'>Ayağın bir daşa dəyməsin”  </div><div class='m'>deyə yazılmışdır».   <span class="verse" id="V12">12&#160;</span>Amma İsa cavabında ona belə dedi: «“Allahın Rəbbi sınama” deyilmişdir».   </div><div class='p'> <span class="verse" id="V13">13&#160;</span>İblis sınaqların hamısını qurtarandan sonra bir müddət Onu tərk etdi.   </div><div class='s'>İsa xidmətinə başlayır </div> <div class='r'>(Mat. 4:12-17; Mark 1:14-15)  </div><div class='p'> <span class="verse" id="V14">14&#160;</span>İsa Ruhun qüdrəti ilə Qalileyaya qayıtdı. Onun haqqında xəbər bütün bölgəyə yayıldı.   <span class="verse" id="V15">15&#160;</span>İsa oranın sinaqoqlarında təlim öyrətməyə başladı. Hamı Onu izzətləndirirdi.   </div><div class='s'>İsa Nazaretdə rədd edilir </div> <div class='r'>(Mat. 13:53-58; Mark 6:1-6)  </div><div class='p'> <span class="verse" id="V16">16&#160;</span>İsa böyüdüyü Nazaret şəhərinə gəldi və adətinə görə Şənbə günü sinaqoqa getdi. O, Müqəddəs Yazılardan oxumaq üçün ayağa qalxdı.   <span class="verse" id="V17">17&#160;</span>Ona Yeşaya peyğəmbərin kitabını verdilər. İsa tumarı açıb bu sözlər yazılan hissəni tapdı:   </div><div class='q'> <span class="verse" id="V18">18&#160;</span>«Rəbbin Ruhu üzərimdədir,  </div><div class='q'>Çünki fəqirlərə Müjdəni bildirmək üçün  </div><div class='q'>O Məni məsh etdi.  </div><div class='q'>Əsirlərə azadlıq,  </div><div class='q'>Korlara gözlərinin açılmasını elan etmək üçün,  </div><div class='q'>Məzlumları sərbəstliyə buraxmaq üçün,   </div><div class='q'> <span class="verse" id="V19">19&#160;</span>Rəbbin lütf ilini bəyan etmək üçün  </div><div class='q'>Məni göndərdi».   </div><div class='p'> <span class="verse" id="V20">20&#160;</span>Sonra İsa tumarı bağladı və xidmətçiyə verib oturdu. Sinaqoqda oturanların hamısı Ona diqqətlə baxırdı.   <span class="verse" id="V21">21&#160;</span>İsa onlara «eşitdiyiniz bu Müqəddəs Yazı bu gün yerinə yetdi» deyə danışmağa başladı.   </div><div class='p'> <span class="verse" id="V22">22&#160;</span>Bu vaxt hamı Onun haqqında yaxşı sözlər deyirdi və Onun ağzından çıxan lütf dolu kəlmələrə heyrət edirdi. Onlar «Məgər bu, Yusifin Oğlu deyilmi?» deyirdilər.   <span class="verse" id="V23">23&#160;</span>İsa onlara belə dedi: «Əlbəttə, siz Mənə “Ey həkim, öz-özünə şəfa ver!” məsəlini xatırladacaqsınız. “Kefernahumda etdiklərin barəsində eşitmişik. Burada, Öz yurdunda da həmin işləri et!” deyəcəksiniz».   <span class="verse" id="V24">24&#160;</span>Sonra dedi: «Sizə doğrusunu deyirəm: heç bir peyğəmbər öz yurdunda qəbul edilməz.   <span class="verse" id="V25">25&#160;</span>Yenə də sizə həqiqəti deyirəm ki, İlyasın dövründə göy üç il altı ay ərzində bağlı qalıb bütün ölkədə böyük aclıq olanda İsraildə çoxlu dul qadın var idi.   <span class="verse" id="V26">26&#160;</span>Amma İlyas onlardan heç birinin yanına deyil, Sidonun Sarfat şəhərində olan bir dul qadının yanına göndərildi.   <span class="verse" id="V27">27&#160;</span>Elişa peyğəmbərin dövründə İsraildə çoxlu cüzamlı var idi. Ancaq onlardan heç biri deyil, yalnız Aramlı Naaman pak oldu».   </div><div class='p'> <span class="verse" id="V28">28&#160;</span>Sinaqoqdakı camaatın hamısı bu sözləri eşidib hiddətləndi.   <span class="verse" id="V29">29&#160;</span>Onlar ayağa durdular və İsanı şəhərin kənarına qovdular. Onu uçurumdan atmaq üçün şəhərin qurulduğu təpənin başına gətirdilər.   <span class="verse" id="V30">30&#160;</span>Amma İsa onların arasından keçərək oradan çıxıb getdi.   </div><div class='s'>İsa Kefernahum sinaqoqunda cini qovur </div> <div class='r'>(Mark 1:21-28)  </div><div class='p'> <span class="verse" id="V31">31&#160;</span>İsa Qalileyanın Kefernahum şəhərinə gəldi və Şənbə günü onlara təlim öyrətməyə başladı.   <span class="verse" id="V32">32&#160;</span>Onun təliminə təəccüblənirdilər, çünki O, səlahiyyətlə danışırdı.   <span class="verse" id="V33">33&#160;</span>Həmin vaxt sinaqoqda cinə – natəmiz ruha tutulmuş bir nəfər var idi. O ucadan çığırdı:   <span class="verse" id="V34">34&#160;</span>«Nə olub? Ey Nazaretli İsa, bizdən nə istəyirsən? Bizi məhv etməyəmi gəlmisən? Mən bilirəm Sən Kimsən: Allahın Müqəddəsisən!»   <span class="verse" id="V35">35&#160;</span>Amma İsa ona qadağan edib dedi: «Sus və bu adamdan çıx!» Cin bu adamı hamının qabağında yerə yıxıb heç bir zərər vermədən ondan çıxdı.   <span class="verse" id="V36">36&#160;</span>Hamı heyrətə düşdü və bir-birinə dedi: «Bu söz nədir? O, natəmiz ruhlara səlahiyyət və qüdrətlə əmr edir, onlar da çıxır!»   <span class="verse" id="V37">37&#160;</span>İsa haqqında xəbər bu bölgənin hər yerinə yayıldı.   </div><div class='s'>İsa çox adama şəfa verir </div> <div class='r'>(Mat. 8:14-17; Mark 1:29-34)  </div><div class='p'> <span class="verse" id="V38">38&#160;</span>İsa sinaqoqdan çıxıb Şimonun evinə gəldi. Şimonun qayınanası isə yüksək qızdırma içində yatırdı. Bu qadından ötrü İsadan kömək istədilər.   <span class="verse" id="V39">39&#160;</span>İsa ona yaxınlaşıb qızdırma xəstəliyinə qadağan etdi və qadının qızdırması düşdü. Qadın o anda durub onlara xidmət etməyə başladı.   </div><div class='p'> <span class="verse" id="V40">40&#160;</span>Gün batanda hamı müxtəlif xəstəliyə tutulanları İsanın yanına gətirdi. O hər birinin üzərinə əllərini qoyub onlara şəfa verdi.   <span class="verse" id="V41">41&#160;</span>Bir çoxlarındansa cinlər «Sən Allahın Oğlusan!» deyə bağıraraq çıxırdı. O isə onlara qadağan edir, danışmağa izin vermirdi. Çünki onlar İsanın Məsih olduğunu bilirdilər.   </div><div class='s'>İsa vəzini davam etdirir </div> <div class='r'>(Mark 1:35-39)  </div><div class='p'> <span class="verse" id="V42">42&#160;</span>Səhər açılanda İsa çıxıb kimsəsiz bir yerə getdi. Camaat isə Onu axtarırdı və İsanın yanına gəlib onları tərk etməsin deyə Onu yanlarında saxlamaq istədilər.   <span class="verse" id="V43">43&#160;</span>Lakin İsa onlara dedi: «Mən o biri şəhərlərə də Allahın Padşahlığının Müjdəsini yaymalıyam, çünki Mən bunun üçün göndərilmişəm».   <span class="verse" id="V44">44&#160;</span>Beləliklə, İsa Yəhudeyanın sinaqoqlarında vəz etməyə davam etdi.   </div>