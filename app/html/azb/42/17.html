<div class='s'>Günah, iman və vəzifə </div> <div class='r'>(Mat. 18:6-7; Mark 9:42)  </div><div class='p'> <span class="verse" id="V1">1&#160;</span>İsa şagirdlərinə belə dedi: «İnsanları pis yola çəkən şeylər mütləq olur. Amma vay o adamın halına ki, bunların baisidir!   <span class="verse" id="V2">2&#160;</span>Bu kiçiklərdən birini pis yola çəkməkdənsə öz boynuna böyük bir dəyirman daşı asıb dənizə atılmaq onun üçün daha yaxşı olar.   <span class="verse" id="V3">3&#160;</span>Özünüzə fikir verin. Əgər qardaşın sənə qarşı günah edərsə, ona xəbərdarlıq et. Əgər o tövbə edərsə, onu bağışla.   <span class="verse" id="V4">4&#160;</span>Əgər gündə yeddi dəfə sənə qarşı günah etsə və gündə yeddi dəfə yanına gəlib sənə “tövbə edirəm” deyərsə, onu bağışla».   </div><div class='p'> <span class="verse" id="V5">5&#160;</span>Həvarilər Rəbbə dedilər: «İmanımızı artır!»   <span class="verse" id="V6">6&#160;</span>Rəbb onlara belə dedi: «Bir xardal toxumu qədər imanınız olsaydı, bu tut ağacına “Kökündən çıx və dənizdə əkil!” deyərdiniz, o da sizin sözünüzə baxardı.   </div><div class='p'> <span class="verse" id="V7">7&#160;</span>Sizlərdən hansı biriniz cütçülük və yaxud çobanlıq edən bir qula tarladan qayıdanda “tez ol, gəl süfrəyə otur” deyər?   <span class="verse" id="V8">8&#160;</span>Əksinə, ona “axşam yeməyimi hazırla və qurşanıb mənə xidmət et ki, mən yeyib-içim, sonra da sən özün ye-iç” deməzmi?   <span class="verse" id="V9">9&#160;</span>Əmrlərini yerinə yetirdiyi üçün o, qula təşəkkür edərmi?   <span class="verse" id="V10">10&#160;</span>Beləcə siz də sizə əmr olunanların hamısını yerinə yetirəndən sonra deyin: “Biz dəyərsiz qullarıq, çünki görməli olduğumuz işləri etmişik”».   </div><div class='s'>On cüzamlının şəfası </div> <div class='p'> <span class="verse" id="V11">11&#160;</span>İsa Yerusəlimə doğru yolunu davam edərkən Samariya ilə Qalileya arasındakı sərhəddən keçirdi.   <span class="verse" id="V12">12&#160;</span>Kəndlərin birinə girəndə Onu on nəfər cüzamlı kişi qarşıladı. Onlar uzaqda durub   <span class="verse" id="V13">13&#160;</span>ucadan çığırdılar: «İsa, Ustad, bizə rəhm et!»   <span class="verse" id="V14">14&#160;</span>İsa onları görüb «gedin, özünüzü kahinlərə göstərin» dedi. Onlar yol gedə-gedə pak oldular.   <span class="verse" id="V15">15&#160;</span>Onlardan biri isə sağaldığını görəndə uca səslə Allahı izzətləndirərək qayıtdı.   <span class="verse" id="V16">16&#160;</span>O üzüstə İsanın ayaqlarına düşərək Ona təşəkkür etdi. Bu adam Samariyalı idi.   <span class="verse" id="V17">17&#160;</span>Onda İsa dedi: «Pak olanlar on nəfər deyildimi? Bəs qalan doqquz adam haradadır?   <span class="verse" id="V18">18&#160;</span>Bu yadellidən savayı geri dönüb Allaha izzət verən olmadımı?»   <span class="verse" id="V19">19&#160;</span>Sonra o adama dedi: «Ayağa qalx, get. İmanın səni xilas etdi».   </div><div class='s'>Allahın Padşahlığı nə zaman gələcək? </div> <div class='p'> <span class="verse" id="V20">20&#160;</span>Fariseylər İsadan «Allahın Padşahlığı nə zaman gələcək?» deyə soruşanda İsa onlara cavab verdi: «Allahın Padşahlığı müşahidə ilə gəlməz.   <span class="verse" id="V21">21&#160;</span>Adamlar “bax, o buradadır” yaxud “oradadır” deməyəcəklər, çünki budur, Allahın Padşahlığı sizin daxilinizdədir».   </div><div class='p'> <span class="verse" id="V22">22&#160;</span>İsa şagirdlərə də belə dedi: «Elə günlər gələcək ki, Bəşər Oğlunun günlərindən birini görməyi arzulayacaqsınız, amma görməyəcəksiniz.   <span class="verse" id="V23">23&#160;</span>Adamlar sizə “bax, O oradadır” yaxud “bax, buradadır” deyəcək. Gedib onların arxasınca düşməyin!   <span class="verse" id="V24">24&#160;</span>Çünki şimşək göyün bir kənarında çaxıb o biri kənarına qədər necə parlayırsa, Bəşər Oğlu da Öz günündə elə olacaq.   <span class="verse" id="V25">25&#160;</span>Amma əvvəlcə O, çox əzab çəkməli və indiki nəslin adamları tərəfindən rədd olunmalıdır.   </div><div class='p'> <span class="verse" id="V26">26&#160;</span>Nuhun günlərində necə idisə, Bəşər Oğlunun günlərində də elə olacaq.   <span class="verse" id="V27">27&#160;</span>Nuhun gəmiyə girdiyi günə qədər insanlar yeyib-içir, evlənir, ərə gedirdi. Sonra daşqın gəlib hamısını məhv etdi.   <span class="verse" id="V28">28&#160;</span>Lutun günlərində də belə idi: insanlar yeyib-içir, alıb-satır, əkir, tikirdi.   <span class="verse" id="V29">29&#160;</span>Lakin Lut Sodomdan çıxdığı gün göydən od və kükürd yağdı və hamısını məhv etdi.   <span class="verse" id="V30">30&#160;</span>Bəşər Oğlunun zühur edəcəyi gündə də belə olacaq.   </div><div class='p'> <span class="verse" id="V31">31&#160;</span>O gündə özü damda, əşyası isə evin içində olan adam onları götürmək üçün aşağı enməsin. Eləcə də tarlada olan geri qayıtmasın.   <span class="verse" id="V32">32&#160;</span>Lutun arvadını yadınıza salın!   <span class="verse" id="V33">33&#160;</span>Kim canını qorumaq istəsə, onu itirəcək, amma kim canını itirsə, onu yaşadacaq.   <span class="verse" id="V34">34&#160;</span>Sizə deyirəm: o gecə bir yataqda olan iki nəfərdən biri götürüləcək, o biri isə qalacaq.   <span class="verse" id="V35">35&#160;</span>Birlikdə dən üyüdən iki qadından biri götürüləcək, o biri isə qalacaq».   <span class="verse" id="V36">36&#160;</span>  </div><div class='p'> <span class="verse" id="V37">37&#160;</span>Ona müraciət edib dedilər: «Ya Rəbb, bu hadisələr harada olacaq?» O isə onlara dedi: «Leş haradadırsa, kərkəslər də orada toplaşar».   </div>