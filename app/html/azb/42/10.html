<div class='s'>İsa yetmiş nəfəri vəz etməyə yollayır </div> <div class='r'>(Mat. 10:5-16; 11:21-24; Mark 6:7-13; Luka 9:1-6)  </div><div class='p'> <span class="verse" id="V1">1&#160;</span>Bu hadisələrdən sonra Rəbb başqa yetmiş nəfəri təyin etdi və onları iki-iki Özünün gedəcəyi hər şəhərə və hər yerə Özündən əvvəl göndərdi.   <span class="verse" id="V2">2&#160;</span>Onlara dedi: «Məhsul çoxdur, işçilərsə azdır. Buna görə də məhsulun Sahibinə yalvarın ki, Öz məhsulunu yığmaq üçün işçilər göndərsin.   <span class="verse" id="V3">3&#160;</span>Gedin, sizi qurdların arasına quzular kimi göndərirəm.   <span class="verse" id="V4">4&#160;</span>Özünüzlə nə kisə, nə torba, nə də çarıq götürün. Yolda heç kimlə salamlaşıb danışmayın.   <span class="verse" id="V5">5&#160;</span>Hansı bir evə girsəniz, əvvəl “Bu evə əmin-amanlıq olsun!” deyin.   <span class="verse" id="V6">6&#160;</span>Əgər orada əmin-amanlığa layiq bir adam varsa, dilədiyiniz əmin-amanlıq onun üzərində qalacaq. Əks halda o sizə qayıdacaq.   <span class="verse" id="V7">7&#160;</span>Girdiyiniz evdə qalın, sizə nə verirlərsə, yeyib-için, çünki işçi öz haqqına layiqdir. Evdən evə köçməyin.   <span class="verse" id="V8">8&#160;</span>Hansısa bir şəhərə girdiyiniz zaman sizi qəbul edirlərsə, qabağınıza qoyulanı yeyin.   <span class="verse" id="V9">9&#160;</span>Orada olan xəstələrə şəfa verin və onlara deyin: “Allahın Padşahlığı sizə yaxınlaşıb”.   <span class="verse" id="V10">10&#160;</span>Amma hansısa bir şəhərə girdiyiniz zaman sizi qəbul etməsələr, oranın küçələrinə çıxıb belə deyin:   <span class="verse" id="V11">11&#160;</span>“Sizin əleyhinizə çıxaraq şəhərinizin ayaqlarımıza yapışan tozunu belə, çırpırıq. Amma bunu bilin ki, Allahın Padşahlığı sizə yaxınlaşıb”.   <span class="verse" id="V12">12&#160;</span>Sizə bunu deyirəm: qiyamət günü Sodomun halı o şəhərin halından daha asan olacaq.   </div><div class='p'> <span class="verse" id="V13">13&#160;</span>Vay halına, ey Korazin! Vay halına, ey Bet-Sayda! Sizdə baş vermiş möcüzələr Sur və Sidonda olsaydı, onlar çoxdan çul geyinib külün üstündə oturaraq tövbə edərdi.   <span class="verse" id="V14">14&#160;</span>Amma qiyamət günü Sur və Sidonun halı sizinkindən daha asan olacaq.   <span class="verse" id="V15">15&#160;</span>Sən, ey Kefernahum, göyə qədər ucalacaqsanmı? Ölülər diyarına qədər enəcəksən.   </div><div class='p'> <span class="verse" id="V16">16&#160;</span>Sizi dinləyən kəs Məni dinləyir, sizi rədd edən Məni rədd edir. Məni rədd edənsə Məni Göndərəni rədd edir».   </div><div class='s'>Yetmiş şagird qayıdır </div> <div class='p'> <span class="verse" id="V17">17&#160;</span>Yetmiş şagird sevinə-sevinə qayıtdı və dedi: «Ya Rəbb, Sənin adınla cinlər belə, bizə tabe olur!»   <span class="verse" id="V18">18&#160;</span>İsa onlara belə cavab verdi: «Mən Şeytanın ildırım kimi göydən düşməyini görmüşdüm.   <span class="verse" id="V19">19&#160;</span>Baxın Mən sizə səlahiyyət vermişəm ki, ilanları, əqrəbləri və düşmənin bütün gücünü ayaq altında əzəsiniz və heç nə sizə zərər vurmayacaq.   <span class="verse" id="V20">20&#160;</span>Bununla belə, ruhların sizə tabe olduğuna görə sevinməyin, amma sevinin ki, adlarınız göylərdə yazılıb».   </div><div class='s'>İsanın sevinci </div> <div class='r'>(Mat. 11:25-27; 13:16-17)  </div><div class='p'> <span class="verse" id="V21">21&#160;</span>İsa o vaxt Müqəddəs Ruhda şadlanıb dedi: «Ey yerin-göyün Sahibi olan Ata! Səndən razıyam ki, bu şeyləri müdrik və dərrakəli adamlardan gizlədib körpələrə agah etdin. Bəli, Ata! Çünki bu Sənin xoş niyyətin idi.   <span class="verse" id="V22">22&#160;</span>Atam tərəfindən hər şey Mənim ixtiyarıma verildi. Oğulun kim olduğunu Atadan başqa heç kəs bilməz. Atanın kim olduğunu da Oğuldan və Oğulun agah etmək istədiyi şəxsdən başqa heç kəs bilməz».   </div><div class='p'> <span class="verse" id="V23">23&#160;</span>Sonra İsa şagirdlərə sarı dönüb onlara ayrıca dedi: «Nə bəxtiyardır o gözlər ki, sizin gördüklərinizi görür!   <span class="verse" id="V24">24&#160;</span>Sizə bunu deyirəm: bir çox peyğəmbərlər və padşahlar sizin gördüklərinizi görmək istədilər, amma görmədilər, eşitdiklərinizi eşitmək istədilər, amma eşitmədilər».   </div><div class='s'>Xeyirxah Samariyalı </div> <div class='p'> <span class="verse" id="V25">25&#160;</span>Bir qanunşünas İsanı sınamaq məqsədi ilə qalxıb dedi: «Müəllim, əbədi həyatı irs olaraq almaq üçün mən nə etməliyəm?»   <span class="verse" id="V26">26&#160;</span>İsa ondan soruşdu: «Qanunda nə yazılıb? Orada nə oxuyursan?»   <span class="verse" id="V27">27&#160;</span>Bu adam İsaya belə cavab verdi: «“Allahın Rəbbi bütün qəlbinlə, bütün varlığınla, bütün gücünlə və bütün düşüncənlə sev” və “Qonşunu özün kimi sev”».   <span class="verse" id="V28">28&#160;</span>İsa ona dedi: «Sən düz cavab verdin, buna əməl et və yaşayacaqsan».   <span class="verse" id="V29">29&#160;</span>Amma o özünə haqq qazandırmaq üçün İsadan soruşdu: «Bəs mənim qonşum kimdir?»   </div><div class='p'> <span class="verse" id="V30">30&#160;</span>İsa belə cavab verdi: «Bir nəfər Yerusəlimdən Yerixoya gedən yolda quldurların əlinə düşdü. Quldurlar onu soyundurub döydülər və yarımcan halda qoyub getdilər.   <span class="verse" id="V31">31&#160;</span>Təsadüfən o yoldan bir kahin enirdi. Bu adamı görən kimi yolun o biri tərəfi ilə keçib getdi.   <span class="verse" id="V32">32&#160;</span>Bir Levili də ora yaxınlaşıb o adamı görəndə yolun o biri tərəfi ilə keçib getdi.   <span class="verse" id="V33">33&#160;</span>O yolla gedən bir Samariyalı isə bu adamı görəndə ona rəhmi gəldi.   <span class="verse" id="V34">34&#160;</span>Ona yaxınlaşdı və zeytun yağı ilə şərab tökərək yaralarını sarıdı. Sonra bu adamı öz heyvanına mindirib mehmanxanaya gətirdi və ona qayğı göstərdi.   <span class="verse" id="V35">35&#160;</span>Ertəsi gün o, iki dinar çıxarıb mehmanxana sahibinə verərək dedi: “Onun qayğısını çək. Əgər bundan da çox xərcin çıxsa, mən geri qayıdanda sənə verərəm”.   <span class="verse" id="V36">36&#160;</span>Səncə bu üç nəfərdən hansı quldurların əlinə düşən adamın qonşusu idi?»   <span class="verse" id="V37">37&#160;</span>Qanunşünas cavab verdi: «Ona mərhəmət göstərən». İsa da ona dedi: «Get, sən də elə et».   </div><div class='s'>İsa Marta və Məryəmin evində </div> <div class='p'> <span class="verse" id="V38">38&#160;</span>İsa şagirdləri ilə yoluna davam edərkən bir kəndə girdi. Burada Marta adlı bir qadın Onu öz evinə dəvət etdi.   <span class="verse" id="V39">39&#160;</span>Onun Məryəm adlı bir bacısı vardı. O, Rəbbin ayaqları yanında oturub Onun sözünə qulaq asırdı.   <span class="verse" id="V40">40&#160;</span>Marta isə işin çoxluğundan çaşıb-qalmışdı. O, İsaya yaxınlaşıb dedi: «Ya Rəbb! Görmürsən ki, bacım işləri tək mənim üstümə yığıb? Ona de ki, mənə kömək etsin».   <span class="verse" id="V41">41&#160;</span>Rəbb isə ona belə cavab verdi: «Marta, Marta, sən çox şeyin qayğısını çəkib təlaşa düşürsən.   <span class="verse" id="V42">42&#160;</span>Yalnız bir şey lazımdır. Məryəm yaxşısını seçdi. Bu da onun əlindən alınmayacaq».   </div>