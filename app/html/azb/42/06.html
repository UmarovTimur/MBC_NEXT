<div class='s'>Şənbə günü haqqında təlim </div> <div class='r'>(Mat. 12:1-8; Mark 2:23-28)  </div><div class='p'> <span class="verse" id="V1">1&#160;</span>Bir Şənbə günü İsa taxıl zəmiləri arasından keçirdi. Şagirdləri sünbülləri qırır və ovuclarında ovub yeyirdilər.   <span class="verse" id="V2">2&#160;</span>Fariseylərdən bəzisi dedi: «Siz nə üçün Şənbə günü qadağan olunan işləri görürsünüz?»   <span class="verse" id="V3">3&#160;</span>İsa onlara cavab verdi: «Davud və yanındakılar ac olanda nə etdiklərini oxumamısınızmı?   <span class="verse" id="V4">4&#160;</span>O, Allahın evinə girdi; kahinlərdən başqa heç kəsə yeməyə icazə verilməyən təqdis çörəklərini götürüb yedi, yanındakılara da verdi».   <span class="verse" id="V5">5&#160;</span>Sonra İsa onlara dedi: «Bəşər Oğlu Şənbə gününün Sahibidir».   </div><div class='s'>Əli qurumuş adamın şəfası </div> <div class='r'>(Mat. 12:9-14; Mark 3:1-6)  </div><div class='p'> <span class="verse" id="V6">6&#160;</span>Başqa bir Şənbə günü İsa yenə də sinaqoqa girib təlim öyrədirdi. Orada sağ əli qurumuş bir adam var idi.   <span class="verse" id="V7">7&#160;</span>İlahiyyatçılar və fariseylər İsanı ittiham etməyə bəhanə tapmaq üçün Ona göz qoyurdular ki, görsünlər, Şənbə günü şəfa verəcək ya yox.   <span class="verse" id="V8">8&#160;</span>Amma İsa onların nə düşündüklərini bilib əli qurumuş kişiyə dedi: «Ayağa qalx və qabağa çıx!» O adam da ayağa qalxıb ortaya çıxdı.   <span class="verse" id="V9">9&#160;</span>Sonra İsa onlara dedi: «Sizdən soruşuram, hansına icazə var, Şənbə günü yaxşılıq, yoxsa pislik etməyə, kiminsə canını xilas, yoxsa məhv etməyə?»   <span class="verse" id="V10">10&#160;</span>İsa ətrafındakıların hamısına baxdı və o adama dedi: «Əlini uzat!» O da elə etdi və əli əvvəlki halına qayıtdı.   <span class="verse" id="V11">11&#160;</span>Onlarsa qəzəbdən coşub İsaya nə edə biləcəkləri barədə bir-biri ilə müzakirə etməyə başladılar.   </div><div class='s'>On İki şagird </div> <div class='r'>(Mat. 10:1-4; Mark 3:13-19)  </div><div class='p'> <span class="verse" id="V12">12&#160;</span>O günlərdə İsa dua etmək üçün dağa çıxdı. O bütün gecəni Allaha dua etməklə keçirtdi.   <span class="verse" id="V13">13&#160;</span>Gün açılanda şagirdlərini yanına çağırdı və onlardan on iki nəfəri seçib həvari adlandırdı:   <span class="verse" id="V14">14&#160;</span>Peter adını verdiyi Şimon, onun qardaşı Andrey, Yaqub, Yəhya, Filip, Bartalmay,   <span class="verse" id="V15">15&#160;</span>Matta, Tomas, Halfay oğlu Yaqub, Millətçi adlanan Şimon,   <span class="verse" id="V16">16&#160;</span>Yaqub oğlu Yəhuda və sonralar xəyanətkar olan Yəhuda İskaryot.   </div><div class='s'>İsa xəstələrə şəfa verir </div> <div class='r'>(Mat. 4:24-25; Mark 3:7-12)  </div><div class='p'> <span class="verse" id="V17">17&#160;</span>İsa onlarla birgə aşağı endi və düzəngahda dayandı. Orada çox sayda şagirdlərindən ibarət izdiham var idi. Bütün Yəhudeyadan, Yerusəlimdən, Sur və Sidon yaxınlığındakı sahil bölgələrindən çoxlu adam   <span class="verse" id="V18">18&#160;</span>Onu dinləmək və öz xəstəliklərindən sağalmaq üçün gəlmişdi. Natəmiz ruhlardan əzab çəkənlər də şəfa tapdılar.   <span class="verse" id="V19">19&#160;</span>Bütün izdiham İsaya toxunmağa çalışırdı. Çünki Ondan çıxan qüdrət hamını sağaldırdı.   </div><div class='s'>İsanın Dağüstü vəzi </div> <div class='r'>(Mat. 5:1-12)  </div><div class='p'> <span class="verse" id="V20">20&#160;</span>İsa Öz şagirdlərinə nəzər salıb dedi:  </div><div class='q'>«Nə bəxtiyarsınız, ey yoxsullar!  </div><div class='q'>Çünki Allahın Padşahlığı sizindir.   </div><div class='q'> <span class="verse" id="V21">21&#160;</span>Nə bəxtiyarsınız, ey indi aclıq çəkənlər!  </div><div class='q'>Çünki doyacaqsınız.  </div><div class='q'>Nə bəxtiyarsınız, ey indi ağlayanlar!  </div><div class='q'>Çünki güləcəksiniz.   </div><div class='m'> <span class="verse" id="V22">22&#160;</span>Bəşər Oğluna görə insanlar sizə nifrət edəndə, sizi cəmiyyətdən qovub təhqir edəndə, adınızı bədnam edəndə nə bəxtiyarsınız!   <span class="verse" id="V23">23&#160;</span>O gün sevinin və sevincdən atılıb-düşün! Çünki göydə mükafatınız böyükdür. Axı onların ata-babaları da peyğəmbərlərlə belə davranıb.   </div><div class='q'> <span class="verse" id="V24">24&#160;</span>Amma vay halınıza, ey varlılar!  </div><div class='q'>Çünki artıq təsəllinizi almısınız.   </div><div class='q'> <span class="verse" id="V25">25&#160;</span>Vay halınıza, ey indi tox olan sizlər!  </div><div class='q'>Çünki aclıq çəkəcəksiniz.  </div><div class='q'>Vay halınıza, ey indi gülənlər!  </div><div class='q'>Çünki yas tutub ağlayacaqsınız.   </div><div class='m'> <span class="verse" id="V26">26&#160;</span>Bütün adamlar sizin barənizdə yaxşı şeylər danışanda vay halınıza! Axı onların ata-babaları da yalançı peyğəmbərlərlə belə davranıb.   </div><div class='s'>Düşmənlərinizi sevin </div> <div class='r'>(Mat. 5:38-48)  </div><div class='p'> <span class="verse" id="V27">27&#160;</span>Amma sizə deyirəm, ey Məni dinləyənlər: düşmənlərinizi sevin, sizə nifrət edənlərə yaxşılıq edin,   <span class="verse" id="V28">28&#160;</span>sizi lənətləyənlərə xeyir-dua verin, sizi incidənlər üçün dua edin.   </div><div class='p'> <span class="verse" id="V29">29&#160;</span>Bir üzünə şillə vurana o birini də çevir və üst paltarını aparandan köynəyini də əsirgəmə.   <span class="verse" id="V30">30&#160;</span>Səndən bir şey diləyən hər kəsə ver və sənin malını aparandan geri istəmə.   <span class="verse" id="V31">31&#160;</span>İnsanların sizinlə necə rəftar etməsini istəyirsinizsə, siz də onlarla elə rəftar edin.   </div><div class='p'> <span class="verse" id="V32">32&#160;</span>Əgər sizi sevənləri sevirsinizsə, hansı tərifə layiqsiniz? Çünki günahkarlar da onları sevənləri sevirlər.   <span class="verse" id="V33">33&#160;</span>Əgər sizə yaxşılıq edənlərə yaxşılıq edirsinizsə, hansı tərifə layiqsiniz? Çünki günahkarlar da elə edirlər.   <span class="verse" id="V34">34&#160;</span>Əgər geri almaq ümidi ilə insanlara borc verirsinizsə, hansı tərifə layiqsiniz? Günahkarlar da günahkarlara borc verirlər ki, həmin borcu tam geri alsınlar.   <span class="verse" id="V35">35&#160;</span>Sizsə düşmənlərinizi sevin, onlara yaxşılıq edin və heç bir şey ummadan borc verin. Onda alacağınız mükafat böyük olacaq və siz Haqq-Taalanın övladları olacaqsınız. Çünki O, nankorlara və pis adamlara da xeyirxahdır.   <span class="verse" id="V36">36&#160;</span>Atanız mərhəmətli olduğu kimi siz də mərhəmətli olun.   </div><div class='s'>Mühakimə etməyin </div> <div class='r'>(Mat. 7:1-5)  </div><div class='p'> <span class="verse" id="V37">37&#160;</span>Mühakimə etməyin, siz də mühakimə olunmazsınız. Hökm çıxarmayın, sizə də hökm çıxarılmaz. Başqalarını bağışlayın, siz də bağışlanacaqsınız.   <span class="verse" id="V38">38&#160;</span>Verin, sizə də veriləcək: silkələnib basa-basa dolan bol bir ölçü ilə sizə qucaq-qucaq veriləcək. Çünki hansı ölçü ilə ölçsəniz, sizin üçün də eyni ölçü ilə ölçüləcək».   </div><div class='p'> <span class="verse" id="V39">39&#160;</span>İsa onlara yenə də bir məsəl çəkdi: «Kor koru apara bilərmi? İkisi də çuxura düşməzmi?   <span class="verse" id="V40">40&#160;</span>Şagird müəllimindən üstün deyil, amma tam təlim alandan sonra hər şagird öz müəllimi kimi olacaq.   <span class="verse" id="V41">41&#160;</span>Sən nə üçün qardaşının gözündə çöpü görürsən, amma öz gözündəki tiri seçmirsən?   <span class="verse" id="V42">42&#160;</span>Öz gözündəki tiri isə görmədən qardaşına necə deyə bilərsən: “Qardaşım! Qoy gözündəki çöpü çıxarım!” Ey ikiüzlü, əvvəlcə öz gözündən tiri çıxar, onda aydın görərsən ki, qardaşının gözündəki çöpü necə çıxarmaq olar.   </div><div class='s'>Ağac və bəhrə </div> <div class='r'>(Mat. 7:15-20; 12:33-35)  </div><div class='p'> <span class="verse" id="V43">43&#160;</span>Yaxşı ağac pis bəhrə gətirməz, pis ağac da yaxşı bəhrə gətirməz.   <span class="verse" id="V44">44&#160;</span>Çünki hər ağac öz bəhrəsindən tanınır. Qaratikandan əncir yığmazlar, tikan kolundan da üzüm dərməzlər.   <span class="verse" id="V45">45&#160;</span>Yaxşı adam ürəyinin yaxşılıq xəzinəsindən yaxşı şeylər çıxarır, pis adamsa pislik xəzinəsindən pis şeylər çıxarır. Çünki ürək doluluğundan ağız danışar.   </div><div class='s'>Ağıllı bənna və ağılsız bənna </div> <div class='r'>(Mat. 7:21,24-27)  </div><div class='p'> <span class="verse" id="V46">46&#160;</span>Nə üçün Məni “ya Rəbb, ya Rəbb” deyə çağırırsınız, amma dediklərimə əməl etmirsiniz?   <span class="verse" id="V47">47&#160;</span>Mənim yanıma gələn, sözlərimi eşidib onlara əməl edən hər adamın kimə bənzədiyini sizə izah edərəm:   <span class="verse" id="V48">48&#160;</span>o, ev tikən elə bir adama bənzəyir ki, torpağı qazıb dərinə gedər və təməli qaya üzərində qurar. Daşqın gəldiyi zaman sellər o evi bassa da, onu sarsıda bilməz. Çünki ev yaxşı tikilib.   <span class="verse" id="V49">49&#160;</span>Amma sözlərimi eşidib onlara əməl etməyən kəs torpaq üzərində təməlsiz ev tikən adama bənzəyir. Sellər o evi basar və ev o anda uçar. O evin yıxılması bir müsibət olar».   </div>