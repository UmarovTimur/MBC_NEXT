<div class='s'>Şikəst dilənçinin şəfası </div> <div class='p'> <span class="verse" id="V1">1&#160;</span>Bir gün Peterlə Yəhya doqquzuncu saatda, dua vaxtı məbədə gedirdilər.   <span class="verse" id="V2">2&#160;</span>Bu zaman ayaqları anadangəlmə şikəst olan bir kişi məbədin Gözəl adlı qapısına gətirilirdi. Hər gün bu adamı ona görə oraya gətirərdilər ki, məbədə gəlib-gedənlərdən dilənərək nəzir alsın.   <span class="verse" id="V3">3&#160;</span>O, məbədə girən Peterlə Yəhyanı görüb onlardan nəzir istədi.   <span class="verse" id="V4">4&#160;</span>Peterlə Yəhya ona diqqətlə baxdı. Peter ona dedi: «Bizə bax».   <span class="verse" id="V5">5&#160;</span>Bu kişi onlardan nə isə umaraq gözlərini onların üzünə dikdi.   <span class="verse" id="V6">6&#160;</span>Peter ona dedi: «Nə qızılım, nə də gümüşüm var ki, sənə verim. Nəyim varsa, sənə onu verirəm. Nazaretli İsa Məsihin adı ilə qalx, gəz».   <span class="verse" id="V7">7&#160;</span>Sonra sağ əlindən tutub onu qaldırdı. Bu kişinin topuqları və ayaqları dərhal qüvvət aldı.   <span class="verse" id="V8">8&#160;</span>Atılaraq ayağa qalxdı və yeriməyə başladı. Qaçıb tullana-tullana, Allaha həmd edərək onlarla bərabər məbədə girdi.   <span class="verse" id="V9">9&#160;</span>Bütün xalq gördü ki, bu kişi yeriyir və Allaha həmd edir.   <span class="verse" id="V10">10&#160;</span>Onun məbədin Gözəl qapısında oturub dilənən kişi olduğunu tanıyanda hamı ondakı dəyişikliyə mat qalıb heyrətə düşdü.   </div><div class='s'>Peterin məbəddəki vəzi </div> <div class='p'> <span class="verse" id="V11">11&#160;</span>Bu kişi Peterin və Yəhyanın əlindən yapışdı. Heyrətə düşən bütün xalq onlara tərəf, Süleymanın eyvanı adlanan yerə qaçdı.   <span class="verse" id="V12">12&#160;</span>Bunu görən Peter xalqa nida etdi: «Ey İsraillilər, burada heyrətamiz nə var ki? Niyə gözlərinizi bizə dikib baxırsınız? Elə bil biz öz qüdrətimizlə, öz möminliyimizlə bu kişinin yeriməsinə səbəb olmuşuq.   <span class="verse" id="V13">13&#160;</span>İbrahimin Allahı, İshaqın Allahı və Yaqubun Allahı, ata-babalarımızın Allahı Qulu İsanı izzətləndirib. Siz Onu sataraq Pilatın qarşısında rədd etdiniz. Pilat Onu azad etmək üçün qərar vermişdi,   <span class="verse" id="V14">14&#160;</span>amma siz Müqəddəs və Saleh Olanı rədd edib bir qatilin azad edilməsini istədiniz.   <span class="verse" id="V15">15&#160;</span>Siz Həyat Banisini öldürdünüz, amma Allah Onu ölülər arasından diriltdi. Biz bunun şahidləriyik.   <span class="verse" id="V16">16&#160;</span>Gördüyünüz və tanıdığınız bu kişi İsanın adı sayəsində, Onun adına olan imanla sağaldı. İsa vasitəsilə olan imanla bu kişi hamınızın gözü qarşısında tam şəfa tapdı.   </div><div class='p'> <span class="verse" id="V17">17&#160;</span>İndi, ey qardaşlar, bilirəm ki, rəhbərləriniz kimi siz də bunu bilmədən etmisiniz.   <span class="verse" id="V18">18&#160;</span>Amma Allah peyğəmbərlərin dili ilə Öz Məsihinin əzab çəkməsi barədə əvvəlcədən bəyan etdiyini yerinə yetirdi.   <span class="verse" id="V19">19&#160;</span>Beləliklə, günahlarınız silinsin deyə tövbə edib Allaha tərəf dönün ki,   <span class="verse" id="V20">20&#160;</span>Rəbbin hüzurunda rahatlıq vaxtı tapasınız və O da sizin üçün əvvəlcədən təyin olunan Məsihi, yəni İsanı göndərsin.   <span class="verse" id="V21">21&#160;</span>Çünki Allahın qədimdən bəri müqəddəs peyğəmbərlərinin dili ilə məlum etdiyi kimi hər şeyin yenidən hazırlanacağı vaxtacan İsanın səmada qalması lazımdır.   <span class="verse" id="V22">22&#160;</span>Musa belə demişdi: “Allahınız Rəbb sizin üçün öz soydaşlarınız içərisindən mənim kimi bir peyğəmbər yetirəcək. Sizə nə söyləyəcəksə, ona qulaq asın”.   <span class="verse" id="V23">23&#160;</span>“Bu peyğəmbərə qulaq asmayan hər adam xalqı arasından ayrılıb məhv ediləcək”.   <span class="verse" id="V24">24&#160;</span>Şamueldən başlayaraq bütün peyğəmbərlər bu günləri elan etdilər.   <span class="verse" id="V25">25&#160;</span>Siz də peyğəmbərlərin varisləri, Allahın ata-babalarınızla kəsdiyi Əhdin varislərisiniz. Allah İbrahimə demişdi: “Yer üzünün bütün tayfaları sənin nəslin vasitəsilə xeyir-dua alacaq”.   <span class="verse" id="V26">26&#160;</span>Allah hər birinizi pis əməllərinizdən döndərmək və xeyir-dua vermək üçün Öz Qulunu dirildərək əvvəlcə sizin yanınıza göndərdi».   </div>