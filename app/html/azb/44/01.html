<div class='s'>İsanın göyə qaldırılması </div> <div class='p'> <span class="verse" id="V1">1&#160;</span>Ey Teofil, birinci yazılarım İsanın göyə qaldırıldığı günədək başladığı işlər və öyrətməyə başladığı tam təlim barəsindədir.   <span class="verse" id="V2">2&#160;</span>Göyə qaldırılmazdan əvvəl İsa seçdiyi həvarilərə Müqəddəs Ruh vasitəsilə əmrlər verdi.   <span class="verse" id="V3">3&#160;</span>Ölüm əzabını çəkəndən sonra həvarilərə çoxlu inandırıcı dəlillərlə Özünü diri olaraq göstərdi. O, qırx gün ərzində onlara görünərək Allahın Padşahlığı barədə danışırdı.   <span class="verse" id="V4">4&#160;</span>İsa onlarla duz-çörək kəsəndə bu əmri verdi: «Yerusəlimdən kənara çıxmayın, Atanın verdiyi, Məndən eşitdiyiniz vədin həyata keçməsini gözləyin.   <span class="verse" id="V5">5&#160;</span>Belə ki Yəhya su ilə vəftiz edirdi, amma siz bir neçə gündən sonra Müqəddəs Ruhla vəftiz olacaqsınız».   </div><div class='p'> <span class="verse" id="V6">6&#160;</span>Həvarilər bir yerə toplaşanda İsadan soruşdular: «Ya Rəbb, İsraildə Padşahlığı indimi bərpa edəcəksən?»   <span class="verse" id="V7">7&#160;</span>İsa cavab verdi: «Atanın hökmü ilə təyin olunan vaxtları və tarixləri bilmək sizin işiniz deyil.   <span class="verse" id="V8">8&#160;</span>Amma Müqəddəs Ruh üzərinizə enəndə siz qüdrət alacaqsınız və Yerusəlimdə, bütün Yəhudeya və Samariyada, həmçinin yer üzünün qurtaracağınadək hər yerdə Mənim şahidlərim olacaqsınız».   <span class="verse" id="V9">9&#160;</span>İsa bunları deyəndən sonra həvarilərin gözləri qarşısında yuxarı qaldırıldı. Bir bulud İsanı götürüb onlardan gizlədi.   <span class="verse" id="V10">10&#160;</span>İsa göyə qalxanda onlar səmaya baxırdılar. Elə həmin an ağ libaslı iki kişi onların yanında peyda olub   <span class="verse" id="V11">11&#160;</span>soruşdu: «Ey Qalileyalılar, niyə səmaya baxa-baxa qalmısınız? Aranızdan götürülüb göyə qaldırılan İsanın aparıldığını necə gördünüzsə, elə də qayıdacaq».   </div><div class='s'>Yəhudanın yerinə Mattiya seçilir </div> <div class='p'> <span class="verse" id="V12">12&#160;</span>Bundan sonra həvarilər Zeytun dağı adlanan yerdən Yerusəlimə endilər. Bu dağ Yerusəlimin yaxınlığındadır, oraya olan məsafə Şənbə yolu qədərdir.   <span class="verse" id="V13">13&#160;</span>Onlar şəhərə girib qaldıqları evin yuxarı otağına çıxdılar. Oradakılar bunlar idi: Peter, Yəhya, Yaqub, Andrey, Filip, Tomas, Bartalmay, Matta, Halfay oğlu Yaqub, Millətçi Şimon və Yaqub oğlu Yəhuda.   <span class="verse" id="V14">14&#160;</span>İsanın anası Məryəmlə qardaşları və başqa qadınlar da həvarilərlə birlikdə dayanmadan dua edirdilər.   </div><div class='p'> <span class="verse" id="V15">15&#160;</span>Həmin günlərdə təxminən yüz iyirmi bacı-qardaşdan ibarət olan toplantı arasından Peter qalxıb dedi:   <span class="verse" id="V16">16&#160;</span>«Qardaşlar, İsanı tutanlara yol göstərən Yəhuda haqqında Müqəddəs Ruhun Davudun dili ilə əvvəlcədən dediyi Müqəddəs Yazı sözləri yerinə yetməlidir.   <span class="verse" id="V17">17&#160;</span>Yəhuda bizə qoşuldu, bu xidmətdən ona da pay düşdü.   <span class="verse" id="V18">18&#160;</span>Bu adam etdiyi haqsızlığın haqqına bir tarla satın aldı, sonra da oradan kəlləmayallaq aşıb qarnı yırtıldı və bağırsaqları töküldü.   <span class="verse" id="V19">19&#160;</span>Bütün Yerusəlim əhalisi bunu eşitdi və o yeri öz dillərində “Haqal-Dema”, yəni “Qan tarlası” adlandırdı.   <span class="verse" id="V20">20&#160;</span>Axı Zəbur kitabında yazılıb:  </div><div class='q'>“Məskəni viran olsun,  </div><div class='q'>Kimsəsiz, boş qalsın”  </div><div class='m'>və  </div><div class='q'>“Vəzifəsini başqası tutsun”.   </div><div class='m'> <span class="verse" id="V21">21-22&#160;</span>Buna görə də Rəbb İsanın aramıza gəlib-getdiyi müddət ərzində, yəni Yəhyanın vəftizindən başlayaraq Rəbb İsanın göyə qaldırıldığı günə qədər yanımızdakılardan bir kişi Onun dirilməsinə bizimlə birgə şahid olmalıdır».   <span class="verse" id="V23">23&#160;</span>Beləliklə, iki nəfəri – Barsabba çağırılan, həm də Yust adlanan Yusifi və Mattiyanı namizəd göstərdilər.   <span class="verse" id="V24">24&#160;</span>Sonra dua etdilər: «Ya Rəbb, Sən hamının ürəyindən xəbərdarsan. Bu iki nəfərdən birini seçib bizə göstər ki,   <span class="verse" id="V25">25&#160;</span>qoy onlardan biri bu xidmətə – həvari vəzifəsinə keçsin. Çünki Yəhuda öz yerini tutsun deyə bu işi atdı».   <span class="verse" id="V26">26&#160;</span>Sonra püşk atdılar. Püşk Mattiyaya düşdü və o, həvari sırasına – on bir nəfərin yanına keçdi.   </div>