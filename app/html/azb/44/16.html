<div class='s'>Timotey Paul və Sila ilə </div> <div class='p'> <span class="verse" id="V1">1&#160;</span>Paul Derbe və Listraya gəldi. Listrada Timotey adlı bir İsa şagirdi var idi. Onun anası imanlı bir Yəhudi, atası isə Yunan idi.   <span class="verse" id="V2">2&#160;</span>Listra və Konyadakı imanlı bacı-qardaşlar onun barəsində xoş sözlər deyirdi.   <span class="verse" id="V3">3&#160;</span>Timoteyi özü ilə aparmaq istəyən Paul bu şəhərlərdəki Yəhudilərə görə onu sünnət etdi. Çünki hamı onun atasının Yunan olduğunu bilirdi.   <span class="verse" id="V4">4&#160;</span>Onlar şəhərbəşəhər gəzib-dolaşır, Yerusəlimdəki həvarilərlə ağsaqqalların qərara aldığı qaydaları imanlılara deyir və göstərirdi ki, bunlara riayət etsinlər.   <span class="verse" id="V5">5&#160;</span>Beləliklə, cəmiyyətlər imanda güclənir və sayı günbəgün artırdı.   </div><div class='s'>Paulun Makedoniyalı adam barədə görüntüsü </div> <div class='p'> <span class="verse" id="V6">6&#160;</span>Müqəddəs Ruh onlara imkan vermədi ki, Asiya vilayətində kəlamı yaysınlar. Ona görə də onlar Frigiya və Qalatiya ərazisini keçib getdilər.   <span class="verse" id="V7">7&#160;</span>Misiya sərhədinə gələrkən Bitinyaya getməyə çalışdılar. Amma İsanın Ruhu onlara izin vermədi.   <span class="verse" id="V8">8&#160;</span>Ona görə Misiyadan keçib Troasa getdilər.   <span class="verse" id="V9">9&#160;</span>O gecə Paul bir görüntü gördü. Makedoniyalı bir nəfər onun qarşısında durub yalvarırdı: «Makedoniyaya gəl və bizə kömək et!»   <span class="verse" id="V10">10&#160;</span>Paul bu görüntünü görəndən sonra Makedoniyaya getmək üçün dərhal bir yol axtardıq. Bundan nəticə çıxartdıq ki, Allah bizi orada Müjdə yaymaq üçün çağırır.   </div><div class='s'>Filipidə </div> <div class='p'> <span class="verse" id="V11">11&#160;</span>Troasdan yelkən açıb birbaşa Samotraki adasına və ertəsi gün isə Neapolisə gəldik.   <span class="verse" id="V12">12&#160;</span>Oradan Filipiyə keçdik. Bura Makedoniya bölgəsində əhəmiyyətli bir şəhərdir, əhalisi əsasən Romalılardır. Bu şəhərdə bir neçə gün qaldıq.   <span class="verse" id="V13">13&#160;</span>Şənbə günü şəhər darvazasından çıxıb çay kənarına getdik. Elə bildik ki, Yəhudilər adətən oraya dua etmək üçün yığılır. Oturduq, oraya yığılan qadınlarla söhbət etməyə başladıq.   <span class="verse" id="V14">14&#160;</span>Bizə qulaq asanlar arasında Tiatira şəhərindən tünd qırmızı parça satan, Allaha mömin olan Lidiya adlı bir qadın var idi. Paulun sözlərinə qulaq asmaq üçün Rəbb ona açıq ürək vermişdi.   <span class="verse" id="V15">15&#160;</span>Lidiya ev əhli ilə bərabər vəftiz olunduqdan sonra bizi evinə dəvət edib dedi: «Əgər siz məni Rəbbə sadiq bir insan kimi qəbul edirsinizsə, gəlin, mənim evimdə qalın». O bizi buna razı etdi.   </div><div class='p'> <span class="verse" id="V16">16&#160;</span>Bir gün biz dua yerinə gedərkən falçılıq ruhuna tutulan bir qarabaş qarşımıza çıxdı. Bu qız baxıcılıq edərək öz ağalarına nə qədər qazanc gətirmişdi.   <span class="verse" id="V17">17&#160;</span>O, Paulun və bizim ardımızca düşərək qışqıra-qışqıra deyirdi: «Bu adamlar Allah-Taalanın qullarıdır. Sizə xilas yolunu bildirirlər».   <span class="verse" id="V18">18&#160;</span>Bunu günbəgün təkrar etdi. Bu, Paulu çox bezdirdi. Nəhayət, o çevrilib ruha dedi: «İsa Məsihin adı ilə sənə əmr edirəm, bu qızdan çıx!» Ruh dərhal qızdan çıxdı.   </div><div class='p'> <span class="verse" id="V19">19&#160;</span>Qızın ağaları görəndə ki bu qazancdan ümidləri kəsildi, Paulla Silanı tutub bazar meydanına – rəhbərlərin qarşısına gətirdilər.   <span class="verse" id="V20">20&#160;</span>Onları hakimlərin qarşısına çıxararaq dedilər: «Bu adamlar Yəhudidir. Şəhərimizə qarışıqlıq salıblar.   <span class="verse" id="V21">21&#160;</span>Biz Romalılara qəbulu və icrası qadağan olunan adətləri yayırlar».   <span class="verse" id="V22">22&#160;</span>Xalq da Paulla Silanın əleyhinə çıxdı. Hakimlər əmr verdilər ki, onların əyinlərindəki paltarları soyundurub dəyənəklə döysünlər.   <span class="verse" id="V23">23&#160;</span>Onlara çox zərbə vurdular və sonra zindana atdılar. Zindanın baş mühafizəçisinə əmr etdilər ki, onları möhkəm nəzarət altında saxlasınlar.   <span class="verse" id="V24">24&#160;</span>Bu əmri alan baş mühafizəçi onları zindanın xüsusi otağına aparıb ayaqlarını kündəyə saldı.   </div><div class='p'> <span class="verse" id="V25">25&#160;</span>Gecə yarısına yaxın Paulla Sila dua edir və Allaha ilahilər oxuyurdu. Digər məhbuslar da onlara qulaq asırdılar.   <span class="verse" id="V26">26&#160;</span>Birdən elə güclü zəlzələ oldu ki, zindanın təməli belə, yerindən oynadı. Bir andaca bütün qapılar açıldı, hamının zəncirləri töküldü.   <span class="verse" id="V27">27&#160;</span>Baş mühafizəçi oyanıb zindanın qapılarını açıq görəndə qılıncını çəkib canına qəsd etmək istədi. Elə bildi ki, məhbuslar qaçıb.   <span class="verse" id="V28">28&#160;</span>Amma Paul bərkdən qışqırıb dedi: «Canına qıyma, hamımız buradayıq!»   <span class="verse" id="V29">29&#160;</span>Baş mühafizəçi işıq gətirdib içəri qaçdı. Titrəyə-titrəyə Paul və Silanın qarşısında yerə döşəndi.   <span class="verse" id="V30">30&#160;</span>Onları bayıra çıxararaq soruşdu: «Ağalar, xilas olmaq üçün nə etməliyəm?»   <span class="verse" id="V31">31&#160;</span>Onlar dedilər: «Rəbb İsaya iman et, sən də, ev əhlin də xilas olarsınız».   <span class="verse" id="V32">32&#160;</span>Sonra həm ona, həm də onun ev əhlinə Rəbbin kəlamını bildirdilər.   <span class="verse" id="V33">33&#160;</span>Gecənin bu vədəsində baş mühafizəçi onları götürüb yaralarını yudu. Sonra həm özü, həm də ev əhli dərhal vəftiz oldu.   <span class="verse" id="V34">34&#160;</span>Paulla Silanı evinə aparıb onlar üçün süfrə açdı. Allaha iman etdiklərinə görə o və bütün ev əhli şad oldular.   </div><div class='p'> <span class="verse" id="V35">35&#160;</span>Səhər açılanda hakimlər yasavullar göndərib dedilər: «Bu adamları azad et».   <span class="verse" id="V36">36&#160;</span>Baş mühafizəçi bu sözləri Paula çatdırdı: «Hakimlər xəbər göndərdi ki, siz azad ediləsiniz. İndi çıxın, arxayın gedin».   <span class="verse" id="V37">37&#160;</span>Amma Paul yasavullara belə dedi: «Roma vətəndaşı ola-ola bizi məhkəməsiz hamının qarşısında döyüb zindana atdılar. İndi bizi gizli-gizli qovmaq istəyirlərmi? Belə şey ola bilməz! Özləri gəlsin, bizi buradan çıxarsın!»   <span class="verse" id="V38">38&#160;</span>Yasavullar bu sözləri hakimlərə çatdırdılar. Hakimlər Paulla Silanın Roma vətəndaşı olduğunu eşidəndə qorxdular   <span class="verse" id="V39">39&#160;</span>və gəlib onlardan üzr istədilər. Sonra onları bayıra çıxarıb xahiş etdilər ki, şəhərdən çıxıb getsinlər.   <span class="verse" id="V40">40&#160;</span>Paulla Sila zindandan çıxandan sonra Lidiyanın evinə getdilər. İmanlı bacı-qardaşlarla görüşüb onları ruhlandırandan sonra yola düşüb getdilər.   </div>