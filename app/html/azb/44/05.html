<div class='s'>Xananya və Sapfira </div> <div class='p'> <span class="verse" id="V1">1&#160;</span>Xananya adında bir kişi arvadı Sapfira ilə razılığa gəlib bir mülk satdı.   <span class="verse" id="V2">2&#160;</span>O, pulun bir hissəsini özünə götürüb qalan hissəsini həvarilərin ixtiyarına verdi. Arvadının da bu işdən xəbəri var idi.   <span class="verse" id="V3">3&#160;</span>Peter ona dedi: «Xananya, niyə ürəyinə Şeytanı buraxıb Müqəddəs Ruha yalan söyləyərək torpağın pulunun bir hissəsini özünə götürdün?   <span class="verse" id="V4">4&#160;</span>Bu torpaq satılmamışdan əvvəl sənin deyildimi? Sən onu satandan sonra da pul sənin ixtiyarında deyildimi? Bu nə niyyətdir, ürəyində tutmusan? Sən insanlara deyil, Allaha yalan satdın».   <span class="verse" id="V5">5&#160;</span>Xananya bunları eşidən kimi yerə yıxıldı və canı çıxdı. Bunu eşidən hər kəsi böyük bir vahimə bürüdü.   <span class="verse" id="V6">6&#160;</span>Gənclər gəlib Xananyanın meyitini kəfənə bürüdülər və aparıb dəfn etdilər.   </div><div class='p'> <span class="verse" id="V7">7&#160;</span>Bundan təxminən üç saat sonra Xananyanın arvadı içəri daxil oldu. Onun olub-keçənlərdən heç bir xəbəri yox idi.   <span class="verse" id="V8">8&#160;</span>Peter ondan soruşdu: «Mənə söylə, torpağı bu qiymətəmi satdınız?» Qadın cavab verdi: «Bəli, o qiymətə».   <span class="verse" id="V9">9&#160;</span>Peter ona dedi: «Niyə əlbir olub Rəbbin Ruhunu sınamaq istədiniz? Budur, ərini dəfn edənlərin ayaq səsləri qapı ağzındadır, indi də səni aparmağa gəlirlər».   <span class="verse" id="V10">10&#160;</span>Qadın həmin an Peterin ayaqları qarşısına yıxıldı və canı çıxdı. İçəri daxil olan gənclər gördülər ki, o da ölüb. Onlar onu götürüb ərinin yanında dəfn etdilər.   <span class="verse" id="V11">11&#160;</span>Bütün imanlılar cəmiyyətini və bu hadisəni eşidənlərin hamısını böyük bir vahimə bürüdü.   </div><div class='s'>Həvarilər çox adama şəfa verdi </div> <div class='p'> <span class="verse" id="V12">12&#160;</span>Həvarilər vasitəsilə xalq arasında çox əlamətlər və xariqələr göstərilirdi. Bütün imanlılar Süleymanın eyvanına yığılardı.   <span class="verse" id="V13">13&#160;</span>Xalqın gözündə böyük nüfuz qazansalar da, kənardan heç kim onlara qoşulmağa cürət etmirdi.   <span class="verse" id="V14">14&#160;</span>Buna baxmayaraq, get-gedə daha çox qadın və kişi Rəbbə iman gətirirdi.   <span class="verse" id="V15">15&#160;</span>Buna görə də Peter yoldan keçəndə heç olmasa kölgəsi xəstələrin üstünə düşsün deyə xalq öz xəstələrini döşək və çarpayı ilə birlikdə çıxarıb küçələrə qoyardı.   <span class="verse" id="V16">16&#160;</span>Yerusəlimin ətraf şəhərlərində yaşayanlar da axın-axın gələr, öz xəstələrini və natəmiz ruhdan əzab çəkənləri gətirərdi. Onların hamısı şəfa tapardı.   </div><div class='s'>Həvarilər təqib olunur </div> <div class='p'> <span class="verse" id="V17">17&#160;</span>Bu, baş kahini və yanındakıların hamısını, yəni sadukey təriqətinə mənsub olanları hərəkətə gətirdi, çünki qısqanclıqları aşıb-daşırdı.   <span class="verse" id="V18">18&#160;</span>Ona görə də həvariləri tutub ümumi zindana atdılar.   <span class="verse" id="V19">19&#160;</span>Amma Rəbbin mələyi gecənin bir vaxtında gəlib zindanın qapısını açdı, onları bayıra çıxarıb dedi:   <span class="verse" id="V20">20&#160;</span>«Gedin, məbəddə durun və camaata yeni həyatla bağlı sözlərin hamısını deyin».   <span class="verse" id="V21">21&#160;</span>Həvarilər bunu eşidəndə səhər tezdən məbədə daxil olub təlimlərini öyrətməyə başladılar.  </div><div class='p'>Baş kahin və yanındakılar gəlib Ali Şuranı – İsrailin bütün ağsaqqallar məclisini çağırdı ki, bir yerə yığılsınlar. Onlar həvariləri gətirtmək üçün mühafizəçiləri zindana göndərdilər.   <span class="verse" id="V22">22&#160;</span>Lakin mühafizəçilər gəlib zindanda həvariləri tapa bilmədi və geri qayıdıb belə xəbər verdilər:   <span class="verse" id="V23">23&#160;</span>«Gördük ki, zindan bağlıdır, tamamilə nəzarət altındadır və gözətçilər qapıda dayanıb. Amma qapıları açanda içəridə heç kimi tapa bilmədik».   <span class="verse" id="V24">24&#160;</span>Bu sözləri eşidən məbəd mühafizəçilərinin başçısı ilə başçı kahinlər «Bu işin sonu necə qurtaracaq?» deyə çaşıb-qaldılar.   <span class="verse" id="V25">25&#160;</span>Elə bu zaman kimsə onların yanına gəlib xəbər verdi: «Baxın, zindana saldığınız adamlar məbəddə dayanıb camaata təlim öyrədir».   <span class="verse" id="V26">26&#160;</span>Bu vaxt başçı ilə mühafizəçilər gedib həvariləri gətirdilər. Xalqın onları daşqalaq etməsindən qorxduqları üçün güc tətbiq etmədilər.   </div><div class='p'> <span class="verse" id="V27">27&#160;</span>Onlar həvariləri Ali Şuranın qarşısına gətirdilər. Baş kahin onlardan soruşdu:   <span class="verse" id="V28">28&#160;</span>«Bu adla təlim öyrətməyi sizə qəti qadağan etmədikmi? Amma siz təliminizi bütün Yerusəlimə yaydınız və o Adamın qanını bizim boynumuza yükləmək istəyirsiniz».   <span class="verse" id="V29">29&#160;</span>Peter və başqa həvarilər belə cavab verdi: «İnsana deyil, Allaha itaət etmək daha vacibdir.   <span class="verse" id="V30">30&#160;</span>Ata-babamızın Allahı sizin çarmıxa çəkib öldürdüyünüz İsanı diriltdi.   <span class="verse" id="V31">31&#160;</span>İsrailə günahlarından tövbə və bağışlanma imkanı vermək üçün Allah Onu Bani və Xilaskar olaraq Öz sağ tərəfinə qaldırdı.   <span class="verse" id="V32">32&#160;</span>Bu şeylər barədə biz şahidik, Allahın Özünə itaət edənlərə verdiyi Müqəddəs Ruh da şahiddir».   </div><div class='p'> <span class="verse" id="V33">33&#160;</span>Onlar bunu eşidəndə çox qəzəbləndi və həvariləri öldürmək istədilər.   <span class="verse" id="V34">34&#160;</span>Lakin bütün xalqın hörmətini qazanmış Qanun müəllimi olan Qamliel adlı bir farisey Ali Şurada ayağa qalxdı və əmr etdi ki, bu adamları qısa müddətə bayıra çıxarsınlar.   <span class="verse" id="V35">35&#160;</span>O, Ali Şuranın üzvlərinə belə dedi: «Ey İsraillilər, bu insanlara nə edəcəyiniz barədə yaxşı-yaxşı fikirləşin.   <span class="verse" id="V36">36&#160;</span>Bir qədər bundan əvvəl Tevda özü barəsində yüksək iddiada olaraq ortaya çıxdı və ona təxminən dörd yüz nəfər qoşuldu. Lakin bu kişi öldürüldü, bütün tərəfdarları darmadağın edildi və bu hərəkat yatırıldı.   <span class="verse" id="V37">37&#160;</span>Sonra siyahıyaalma zamanı Qalileyalı Yəhuda ortaya çıxdı və camaatı ardınca apardı. O da öldü və tərəfdarlarının hamısı darmadağın edildi.   <span class="verse" id="V38">38&#160;</span>İndiki iş barəsində sizə onu deyirəm ki, bu adamlardan əl çəkin və azad buraxın. Əgər bu hərəkat, bu iş insandandırsa, məhv olub gedəcək.   <span class="verse" id="V39">39&#160;</span>Yox, əgər Allahdandırsa, bu adamların işini məhv edə bilməzsiniz. Allaha qarşı çıxanların vəziyyətinə belə, düşə bilərsiniz». Onlar Qamlielin sözünə baxdılar,   <span class="verse" id="V40">40&#160;</span>həvariləri içəri çağırıb qamçılatdılar və əmr etdilər ki, İsanın adını çəkərək heç nə danışmasınlar. Sonra onları azad etdilər.   </div><div class='p'> <span class="verse" id="V41">41&#160;</span>Həvarilər bu ad uğrunda təhqirə layiq görüldükləri üçün sevinərək Ali Şuranın önündən ayrıldılar.   <span class="verse" id="V42">42&#160;</span>Onlar hər gün məbəddə və evlərdə təlim öyrətməkdən, İsanın Məsih olması barədə Müjdəni yaymaqdan əl çəkmədilər.   </div>