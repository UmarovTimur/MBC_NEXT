<div class='s'>Peterlə Yəhya Ali Şuranın qarşısında </div> <div class='p'> <span class="verse" id="V1">1&#160;</span>Kahinlər, məbəd mühafizəçilərinin başçısı və sadukeylər xalqa vəz edən Peterlə Yəhyanın üstünə getdilər.   <span class="verse" id="V2">2&#160;</span>Çünki bu həvarilərin xalqı öyrətməsinə, İsaya şamil edərək ölülər arasından dirilməni bəyan etməsinə qıcıqlandılar.   <span class="verse" id="V3">3&#160;</span>Onları tutdular və axşam olduğu üçün sabahkı günə qədər zindanda saxladılar.   <span class="verse" id="V4">4&#160;</span>Lakin onların sözünə qulaq asanlardan bir çoxu iman etdi. Beləliklə, iman edən kişilərin sayı beş minə qədər çatdı.   </div><div class='p'> <span class="verse" id="V5">5&#160;</span>Ertəsi gün Yəhudilərin rəhbərləri, ağsaqqalları və ilahiyyatçıları Yerusəlimə toplaşdılar.   <span class="verse" id="V6">6&#160;</span>Baş kahin Xanan, Qayafa, Yəhya, İsgəndər və baş kahinin nəslindən olanların hamısı orada idi.   <span class="verse" id="V7">7&#160;</span>Peterlə Yəhyanı onların qarşısına gətirib soruşdular: «Siz bunu hansı qüdrətlə, kimin adı ilə edirsiniz?»   <span class="verse" id="V8">8&#160;</span>O zaman Peter Müqəddəs Ruhla dolub dedi: «Ey xalqın rəhbərləri və ağsaqqalları!   <span class="verse" id="V9">9&#160;</span>Əgər bu gün biz bir xəstəyə etdiyimiz yaxşılığa və onun necə sağalmasına görə sorğu-suala çəkiliriksə,   <span class="verse" id="V10">10&#160;</span>hamınız, bütün İsrail xalqı bilsin ki, bu adam sizin çarmıxa çəkdiyiniz, lakin Allahın ölülər arasından diriltdiyi Nazaretli İsa Məsihin adı ilə qarşınızda sağlam durub.   <span class="verse" id="V11">11&#160;</span>Siz “bənnaların rədd etdiyi daş guşədaşı olan” həmin İsadır.   <span class="verse" id="V12">12&#160;</span>Ondan başqa heç kimdə xilas yoxdur. Çünki səma altında biz insanlara verilən başqa bir ad yoxdur ki, onun vasitəsilə xilas olaq».   </div><div class='p'> <span class="verse" id="V13">13&#160;</span>Onlar Peter və Yəhyanın cəsarətini görəndə, onların savadsız, sadə insanlar olduğunu biləndə heyrətə düşdülər, amma tanıdılar ki, onlar İsa ilə birgə olmuşdular.   <span class="verse" id="V14">14&#160;</span>Şəfa tapan adam Peter və Yəhya ilə birgə onların gözləri qarşısında durmuşdu, buna görə onların əleyhinə heç nə deyə bilmədilər.   <span class="verse" id="V15">15&#160;</span>Ali Şuranın üzvləri onlara bayıra çıxmağı əmr edəndən sonra aralarında müzakirəyə başlayıb   <span class="verse" id="V16">16&#160;</span>dedilər: «Bu adamlara nə edək? Bütün Yerusəlim əhalisinə aydın olub ki, bu adamların əli ilə əhəmiyyətli bir əlamət göstərilib və biz bunu dana bilmərik.   <span class="verse" id="V17">17&#160;</span>Amma bu xəbərin xalq arasında daha çox yayılmasının qarşısını almaq üçün onlara hədə-qorxu gələk ki, bundan sonra bu Adı çəkib heç kimə heç nə deməsinlər».   <span class="verse" id="V18">18&#160;</span>Beləcə onları çağırıb əmr verdilər ki, İsanın adını bəyan etmək və bu adla hər hansı bir təlim öyrətmək qadağandır.   <span class="verse" id="V19">19&#160;</span>Lakin Peterlə Yəhya cavab verib dedilər: «Özünüz qərar verin, Allaha deyil, sizə qulaq asmaq Allahın gözündə nə qədər doğrudur?   <span class="verse" id="V20">20&#160;</span>Axı eşidib-gördüklərimizi deməyə bilmərik».   <span class="verse" id="V21">21&#160;</span>Ali Şuranın üzvləri onlara cəza vermək üçün imkan tapa bilmədiklərinə görə onları bir daha hədələyəndən sonra azadlığa buraxdılar. Çünki bütün xalq baş verən hadisəyə görə Allahı izzətləndirdi.   <span class="verse" id="V22">22&#160;</span>Bu əlamət vasitəsilə sağalan adamın qırxdan artıq yaşı var idi.   </div><div class='s'>İmanlılar Allahdan cəsarət istəyir </div> <div class='p'> <span class="verse" id="V23">23&#160;</span>Azadlığa buraxılan Peter və Yəhya öz yoldaşlarının yanına gəlib başçı kahinlərlə ağsaqqalların sözlərini onlara çatdırdılar.   <span class="verse" id="V24">24&#160;</span>Yoldaşları bunu eşidərkən bir nəfər kimi Allaha nida etdilər: «Ey Pərvərdigarımız, yeri, göyü, dənizi və bunların içindəki hər şeyi yaradan Sənsən.   <span class="verse" id="V25">25&#160;</span>Müqəddəs Ruh vasitəsilə Öz qulun atamız Davudun dili ilə belə dedin:  </div><div class='q'>“Nə üçün millətlər belə hirslənir,  </div><div class='q'>Ümmətlər boş şeylər düşünür?   </div><div class='q'> <span class="verse" id="V26">26&#160;</span>Dünya şahları yığışır,  </div><div class='q'>Hökmdarlar Rəbbə və Onun məsh etdiyinə qarşı birləşir”.   </div><div class='p'> <span class="verse" id="V27">27&#160;</span>Həqiqətən, Hirod və Ponti Pilat başqa millətlər və İsrail xalqı ilə birlikdə Sənin məsh etdiyin müqəddəs Qulun İsanın əleyhinə bu şəhərdə toplaşdı ki,   <span class="verse" id="V28">28&#160;</span>Sənin əvvəldən qərar verdiyin, Sənin əlində və niyyətində olan şeyləri həyata keçirsin.   <span class="verse" id="V29">29&#160;</span>İndi, ya Rəbb, onların etdikləri hədə-qorxuya bax! Biz qullarına güc ver ki, Sənin sözlərini tam cəsarətlə yayaq.   <span class="verse" id="V30">30&#160;</span>Xəstələri sağaltmaq üçün əlini uzat və müqəddəs Qulun İsanın adı ilə əlamətlər və xariqələr göstər».   <span class="verse" id="V31">31&#160;</span>Onlar dualarını qurtaran kimi toplandıqları yer lərzəyə gəldi və onların hamısı Müqəddəs Ruhla dolub Allahın kəlamını cəsarətlə yaymağa başladı.   </div><div class='s'>İlk imanlıların birlik içində həyatı </div> <div class='p'> <span class="verse" id="V32">32&#160;</span>İmanlıların hamısı canbir qəlbdə idi. Heç kim öz əmlakına «bu mənimdir» demir, bütün əmlaklarından birgə istifadə edirdi.   <span class="verse" id="V33">33&#160;</span>Həvarilər Rəbb İsanın dirilməsi barədə böyük qüdrətlə şəhadət edirdilər və hamısının üzərinə bol-bol lütf ehsan olunurdu.   <span class="verse" id="V34">34&#160;</span>Onların arasında heç kim yoxsul deyildi. Çünki onların arasında torpaq və ev sahibi olanlar mülkünü satıb pulunu gətirər,   <span class="verse" id="V35">35&#160;</span>həvarilərin ixtiyarına verərdi. Bu da hər kəsə ehtiyacına görə paylanardı.   <span class="verse" id="V36">36&#160;</span>Məsələn, Kiprdə anadan olan, həvarilərin Barnaba adlandırdığı (mənası «Təsəlli oğlu») Levili Yusif   <span class="verse" id="V37">37&#160;</span>sahib olduğu torpaq sahəsini sataraq pulunu gətirib həvarilərin ixtiyarına verdi.   </div>