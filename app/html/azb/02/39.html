<div class='s'>Kahinlərin geyimlərinin düzəldilməsi </div> <div class='r'>(Çıx. 28:1-14)  </div><div class='p'> <span class="verse" id="V1">1&#160;</span>Rəbb Musaya əmr etdiyi kimi bənövşəyi, tünd qırmızı və al rəngli iplikdən Müqəddəs yerdə xidmət üçün toxunmuş geyimlərini və Harunun müqəddəs geyimlərini hazırladılar.   </div><div class='p'> <span class="verse" id="V2">2&#160;</span>Efodu qızıldan, bənövşəyi, tünd qırmızı, al rəngli iplikdən və nəfis toxunmuş incə kətandan hazırladılar.   <span class="verse" id="V3">3&#160;</span>Qızıl lövhələri döyüb onlardan saplar kəsdilər və onlarla bənövşəyi, tünd qırmızı və al rəngli iplik və nəfis toxunmuş kətanın arasına naxışlar tikdilər.   <span class="verse" id="V4">4&#160;</span>Hər iki ucunu bir-birinə bağlayan çiyinlik düzəltdilər ki, o bərkidilsin.   <span class="verse" id="V5">5&#160;</span>Efodun üstündəki kəmər eyni hissədən idi. O da qızıldan, bənövşəyi, tünd qırmızı və al rəngli iplik və nəfis toxunmuş incə kətandan idi. Rəbbin Musaya əmr etdiyi kimi oldu.   </div><div class='p'> <span class="verse" id="V6">6&#160;</span>Hörmə qızıl sağanaqlara salınıb üstündə möhür oyması kimi İsrailin oğullarının adları həkk olunmuş damarlı əqiq daşlarını   <span class="verse" id="V7">7&#160;</span>efodun çiyinliklərinə taxdılar. Bunlar İsrailin oğullarının xatirə daşlarıdır. Rəbbin Musaya əmr etdiyi kimi oldu.   </div><div class='s'>Döşlüyün düzəldilməsi </div> <div class='r'>(Çıx. 28:15-30)  </div><div class='p'> <span class="verse" id="V8">8&#160;</span>Döşlüyü də efod kimi naxışlı qızıldan, bənövşəyi, tünd qırmızı, al rəngli iplikdən və nəfis toxunmuş incə kətandan düzəltdilər.   <span class="verse" id="V9">9&#160;</span>Döşlük ikiqat, dördbucaq şəklində olub uzunluğu bir qarış, eni də bir qarış düzəldildi.   <span class="verse" id="V10">10&#160;</span>Üstünə dörd sıra daş taxdılar. Birinci sıra yaqut, topaz, zümrüd;   <span class="verse" id="V11">11&#160;</span>ikinci sıra firuzə, göy yaqut və almaz;   <span class="verse" id="V12">12&#160;</span>üçüncü sıra sirkon, əqiq və ametist;   <span class="verse" id="V13">13&#160;</span>dördüncü sıra sarı yaqut, damarlı əqiq və yəşəm daşı idi. Bu daşlar hörmə qızıl sağanaqlara salındı.   <span class="verse" id="V14">14&#160;</span>Daşlar İsrailin oğullarının adlarına görə on iki dənə idi; hər daş on iki qəbilədən birinin adının oyma möhürü idi.   </div><div class='p'> <span class="verse" id="V15">15&#160;</span>Döşlük üçün xalis qızıldan ipəbənzər burma zəncirlər qayırdılar.   <span class="verse" id="V16">16&#160;</span>İki hörmə qızıl sağanaq və iki qızıl halqa düzəltdilər. Halqaları döşlüyün iki ucuna taxdılar.   <span class="verse" id="V17">17&#160;</span>İki qızıl ipi döşlüyün uclarındakı iki halqaya taxdılar.   <span class="verse" id="V18">18&#160;</span>İplərin o biri uclarını iki hörmə sağanağa taxıb efodun çiyinliklərinin qabaq tərəfinə bağladılar.   <span class="verse" id="V19">19&#160;</span>Yenə də iki qızıl halqa düzəldib onları döşlüyün iki ucuna, onun efodla yanaşı iç qatına taxdılar.   <span class="verse" id="V20">20&#160;</span>Digər iki qızıl halqa düzəltdilər və onu efodun çiyinliklərinin qabaq tərəfinə, aşağıya, efodun kəməri ilə birləşmələrin üzərinə bərkitdilər.   <span class="verse" id="V21">21&#160;</span>Döşlüyü halqaları ilə efodun halqalarına bənövşəyi qaytanla bağlayıb efodun kəmərinin üzərinə bərkitdilər ki, döşlük efoddan sallanmasın. Rəbbin Musaya əmr etdiyi kimi oldu.   </div><div class='s'>Kahinlərin digər geyimlərinin düzəldilməsi </div> <div class='r'>(Çıx. 28:31-43)  </div><div class='p'> <span class="verse" id="V22">22&#160;</span>Efodun cübbəsini büsbütün toxunma bənövşəyi iplikdən tikdilər.   <span class="verse" id="V23">23&#160;</span>Onun ortasında baş keçirmək üçün yer tikdilər. Onun kənarında cırılmamaq üçün yaxa toxudular.   </div><div class='p'> <span class="verse" id="V24">24&#160;</span>Cübbənin ətəyinin ətrafına nəfis toxunmuş bənövşəyi, tünd qırmızı və al rəngli iplikdən narlar düzdülər.   <span class="verse" id="V25">25&#160;</span>Xalis qızıl zınqırovlar düzəldib, cübbənin ətəyi boyunca narların arasına tikdilər.   <span class="verse" id="V26">26&#160;</span>Beləcə xidmət cübbəsinin ətəyi boyunca ətrafında zınqırov və nar sıra ilə düzüldü. Rəbbin Musaya əmr etdiyi kimi oldu.   </div><div class='p'> <span class="verse" id="V27">27&#160;</span>Harun və oğulları üçün toxunma incə kətan xirqələri,   <span class="verse" id="V28">28&#160;</span>nəfis toxunmuş incə kətandan çalma, incə kətan papaqları, əyirmə incə kətan alt paltarı,   <span class="verse" id="V29">29&#160;</span>nəfis toxunmuş incə kətan və bənövşəyi, tünd qırmızı və al rəngli iplikdən naxış tikməli qurşağı tikdilər. Rəbbin Musaya əmr etdiyi kimi oldu.   </div><div class='p'> <span class="verse" id="V30">30&#160;</span>Xalis qızıldan müqəddəslik tacı olan lövhəciyi düzəltdilər və onun üzərinə möhür oyması olaraq «Rəbbə həsr edilmiş» yazısını yazdılar.   <span class="verse" id="V31">31&#160;</span>Onu çalmanın üstünə qoymaq üçün bənövşəyi qaytan tikdilər. Rəbbin Musaya əmr etdiyi kimi oldu.   </div><div class='s'>İşin tamamlanması </div> <div class='r'>(Çıx. 35:10-19)  </div><div class='p'> <span class="verse" id="V32">32&#160;</span>Beləliklə, müqəddəs məskən, yəni Hüzur çadırı üçün bütün işlər tamamlandı. Rəbb Musaya necə əmr etmişdisə, İsrail övladları da bu işi eləcə tamamladılar.   <span class="verse" id="V33">33&#160;</span>Müqəddəs məskəni Musanın qarşısına gətirdilər. Çadırını və onun avadanlığını, bəndlərini, çərçivələrini, şüvüllərini, dirəklərini, altlıqlarını,   <span class="verse" id="V34">34&#160;</span>qırmızı boyanmış qoç dərilərindən örtüyü, suiti dərilərdən düzəldilmiş örtüyü, arakəsmə pərdəsini,   <span class="verse" id="V35">35&#160;</span>Şəhadət sandığını və onun şüvüllərini, kəffarə qapağını,   <span class="verse" id="V36">36&#160;</span>masanı və onun ləvazimatını; təqdis çörəklərini,   <span class="verse" id="V37">37&#160;</span>xalis qızıldan çıraqdanı, onun düzülmüş çıraqlarını və işıq yağını,   <span class="verse" id="V38">38&#160;</span>qızıl qurbangahını, məsh yağını, ətirli buxuru, çadırın giriş arakəsməsini,   <span class="verse" id="V39">39&#160;</span>tunc qurbangahını, onun üçün tunc şəbəkəni, onun şüvüllərini və bütün avadanlığını, ləyəni və onun altlığını,   <span class="verse" id="V40">40&#160;</span>həyətin pərdələrini, dirəklərini və altlıqlarını, həyətin darvazası üçün arakəsməni, onun iplərini və payalarını – Hüzur çadırı və məskənin ibadəti üçün bütün əşyaları,   <span class="verse" id="V41">41&#160;</span>müqəddəs yerdə xidmət üçün toxunmuş geyimləri – kahin Harunun müqəddəs geyimlərini və oğullarının kahinlik etmək üçün geyimlərini – hər şeyi ona gətirdilər.   <span class="verse" id="V42">42&#160;</span>Rəbb Musaya necə əmr etmişdisə, İsrail övladları da bu işi eləcə tamamladılar.   <span class="verse" id="V43">43&#160;</span>Musa bütün işləri nəzərdən keçirib gördü ki, onlar bu işə Rəbbin əmr etdiyi kimi əməl ediblər. Musa onlara xeyir-dua verdi.   </div>