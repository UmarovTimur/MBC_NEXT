<div class='s'>Allahla İsrail arasında əhdin bağlanması </div> <div class='p'> <span class="verse" id="V1">1&#160;</span>Rəbb Musaya dedi: «Sən, Harun, Nadav, Avihu və İsrail ağsaqqallarından yetmiş nəfər Rəbbin yanına çıxın. Uzaqdan səcdə edin.   <span class="verse" id="V2">2&#160;</span>Sonra yalnız sən, ey Musa, Rəbbin hüzuruna yaxınlaş, o biriləri yaxınlaşmasınlar. Xalq isə səninlə buraya çıxmasın».   </div><div class='p'> <span class="verse" id="V3">3&#160;</span>Musa gəlib Rəbbin bütün sözlərini və hökmlərini xalqa nəql etdi. Bütün xalq bir səslə cavab verib dedi: «Rəbbin söylədiyi sözlərin hamısına əməl edəcəyik».   <span class="verse" id="V4">4&#160;</span>Musa Rəbbin bütün sözlərini yazdı. O, səhər erkən durub dağın ətəyində qurbangah və İsrailin on iki qəbiləsinə görə on iki sütun qurdu.   <span class="verse" id="V5">5&#160;</span>Sonra Musa İsrailin cavanlarına Rəbbin önündə yandırma qurbanları və ünsiyyət qurbanları olaraq buğalar kəsdirdi.   <span class="verse" id="V6">6&#160;</span>Musa heyvanların qanının yarısını götürüb ləyənlərə tökdü. Qanın o biri yarısını isə qurbangahın üstünə səpdi.   <span class="verse" id="V7">7&#160;</span>O, əhd kitabını əlinə alıb xalqa ucadan oxudu və onlar dedilər: «Rəbbin söylədiyi bütün sözlərə əməl edib qulaq asacağıq!»   <span class="verse" id="V8">8&#160;</span>  Sonra Musa qanı götürüb xalqın üstünə səpərək dedi: «Budur bütün bu sözlərə görə Rəbbin sizinlə kəsdiyi əhdin qanı».   </div><div class='p'> <span class="verse" id="V9">9&#160;</span>Bunu edib Musa Harun, Nadav, Avihu və İsrail ağsaqqallarından yetmiş nəfərlə birgə çıxıb,   <span class="verse" id="V10">10&#160;</span>İsrailin Allahını gördülər. Onun ayaqları altında göy yaqutdan döşəməyə bənzər, səmanın özü kimi aydın bir şey var idi.   <span class="verse" id="V11">11&#160;</span>Allah İsrailin başçılarına əl qaldırmadı; onlar Allahı gördülər və yeyib-içdilər.   </div><div class='p'> <span class="verse" id="V12">12&#160;</span>Rəbb Musaya dedi: «Mənim yanıma dağa çıx və orada dur; xalqı öyrətmək üçün qanunu və əmrləri yazdığım daş lövhələri sənə verim».   <span class="verse" id="V13">13&#160;</span>Musa köməkçisi Yeşua ilə Allahın dağına çıxmaq üçün qalxdı.   <span class="verse" id="V14">14&#160;</span>Ağsaqqallara isə dedi: «Biz geri qayıdanadək burada gözləyin. Budur, Harun və Xur yanınızdadır; kimin nə çətin işi varsa, onların yanına gedə bilər».   </div><div class='p'> <span class="verse" id="V15">15&#160;</span>Musa bunu deyəndən sonra dağa çıxdı. Bulud dağı bürüdü.   <span class="verse" id="V16">16&#160;</span>Rəbbin izzəti Sina dağının üstündə məskən saldı. Bulud onu altı gün bürüdü. Yeddinci gün Rəbb Musanı buludun içindən çağırdı.   <span class="verse" id="V17">17&#160;</span>Rəbbin izzəti İsrail övladlarının gözündə dağın başında yandırıb-yaxan alov kimi görünürdü.   <span class="verse" id="V18">18&#160;</span> Musa buludun içinə girib dağa çıxdı və qırx gün-qırx gecə dağda qaldı.   </div>