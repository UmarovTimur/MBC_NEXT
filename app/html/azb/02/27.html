<div class='s'>Yandırma qurbanı üçün qurbangah </div> <div class='r'>(Çıx. 38:1-7)  </div><div class='p'> <span class="verse" id="V1">1&#160;</span>Qurbangahı əbrişim ağacından düzəlt. Qoy dördbucaq şəklində olub uzunluğu beş qulac, eni də beş qulac, hündürlüyü isə üç qulac olsun.   <span class="verse" id="V2">2&#160;</span>Qurbangahın dörd küncündən onunla bir hissədən olan dörd buynuz düzəlt. Qurbangahın üstünü tuncla ört.   <span class="verse" id="V3">3&#160;</span>Oranın kül qablarını, kürəklərini, ləyənlərini, çəngəllərini, xəkəndazlarını – bütün avadanlığını tuncdan düzəlt.   <span class="verse" id="V4">4&#160;</span>Qurbangah üçün tuncdan torlu şəbəkə düzəlt. Torun dörd bucağında tuncdan dörd halqa düzəlt.   <span class="verse" id="V5">5&#160;</span>Onu qurbangahın kənarından aşağıya qoy ki, şəbəkə onun yarısına qədər yetişsin.   <span class="verse" id="V6">6&#160;</span>Qurbangah üçün əbrişim ağacından şüvüllər düzəlt və üstünü tuncla ört.   <span class="verse" id="V7">7&#160;</span>Şüvülləri halqalara tax ki, onlar qurbangahı aparan zaman onun hər iki yanında olsun.   <span class="verse" id="V8">8&#160;</span>Qurbangahın içi boş və taxtadan olsun. Dağda sənə göstərdiyim kimi onu düzəlt.   </div><div class='s'>Müqəddəs məskənin həyəti </div> <div class='r'>(Çıx. 38:9-20)  </div><div class='p'> <span class="verse" id="V9">9&#160;</span>Müqəddəs məskənin həyətini düzəlt. Həyətin cənub tərəfində bir tərəf üçün uzunluğu yüz qulac olan pərdələr nəfis toxunmuş incə kətandan olsun.   <span class="verse" id="V10">10&#160;</span>Onların iyirmi dirəyi və iyirmi altlığı tuncdan, dirəklərin qarmaqları və bəndləri isə gümüşdən olsun.   <span class="verse" id="V11">11&#160;</span>Şimal tərəfi üçün də uzunluğu yüz qulac pərdə olsun; onların iyirmi dirəyi və iyirmi altlığı tuncdan, dirəklərin qarmaqları və bəndləri isə gümüşdən olsun.   <span class="verse" id="V12">12&#160;</span>Qərb tərəfində uzunluğu həyətin eni qədər əlli qulac pərdələr olsun. Onlar üçün on dirək və on altlıq düzəlt.   <span class="verse" id="V13">13&#160;</span>Şərq tərəfində də həyətin eni əlli qulac olsun.   <span class="verse" id="V14">14&#160;</span>Darvazanın bir tərəfi üçün üç dirəyi və üç altlığı olan uzunluğu on beş qulac pərdələr olsun.   <span class="verse" id="V15">15&#160;</span>O biri tərəf üçün də üç dirəyi və üç altlığı olan uzunluğu on beş qulac pərdələr olsun.   <span class="verse" id="V16">16&#160;</span>Həyətin darvazası üçün uzunluğu iyirmi qulac olan bənövşəyi, tünd qırmızı, al rəngli iplikdən və nəfis toxunmuş incə kətandan naxış tikməli arakəsmə, onun dörd dirəyi və dörd altlığı olsun.   </div><div class='p'> <span class="verse" id="V17">17&#160;</span>Həyətin bütün ətraf dirəkləri gümüşlə bəndlənsin; onların gümüş qarmaqları və tunc altlıqları olsun.   <span class="verse" id="V18">18&#160;</span>Həyətin uzunluğu yüz qulac və eni hər yerdə əlli qulac olsun; nəfis toxunmuş incə kətandan olan pərdənin hündürlüyü isə beş qulac, altlıqları da tuncdan olsun.   <span class="verse" id="V19">19&#160;</span>Müqəddəs məskənin ibadəti üçün işlənən bütün avadanlığı, onun bütün payaları kimi həyətin bütün payaları da tuncdan olsun.   </div><div class='s'>Kahinliyin təyin olunması </div> <div class='r'>(Lev. 24:1-4)  </div><div class='p'> <span class="verse" id="V20">20&#160;</span>Sən İsrail övladlarına əmr et ki, işıq yandırmaq üçün sənə zeytundan çəkilmiş xalis yağ gətirsinlər. Bu yağdan çıraqlar daima   <span class="verse" id="V21">21&#160;</span>Hüzur çadırında, Şəhadət sandığının qarşısındakı pərdənin bayır tərəfində yansın. Harunla oğulları onu hər axşam Rəbbin hüzurunda yandırıb səhərə qədər nəzarət etsinlər. Qoy bu, nəsildən-nəslə İsrail övladları üçün əbədi qayda olsun.   </div>