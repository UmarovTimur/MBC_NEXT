<div class='s'>Əhd sandığının düzəldilməsi </div> <div class='r'>(Çıx. 25:10-22)  </div><div class='p'> <span class="verse" id="V1">1&#160;</span>Besalel əbrişim ağacından sandıq düzəltdi. Sandığın uzunluğu iki qulac yarım, eni qulac yarım və hündürlüyü qulac yarım idi.   <span class="verse" id="V2">2&#160;</span>Onu içəridən və bayırdan xalis qızılla örtdü, ətrafına isə qızıl zolaq qoydu.   <span class="verse" id="V3">3&#160;</span>Onun dörd ayağı üçün dörd tökmə qızıl halqa, iki halqanı bir yanı, qalan iki halqanı isə o biri yanı üçün düzəltdi.   <span class="verse" id="V4">4&#160;</span>Əbrişim ağacından şüvüllər düzəldib üzərini qızılla örtdü.   <span class="verse" id="V5">5&#160;</span>Sandığı daşımaq üçün şüvülləri sandığın yanlarındakı halqalara keçirtdi.   </div><div class='p'> <span class="verse" id="V6">6&#160;</span>Xalis qızıldan kəffarə qapağını düzəltdi. Uzunluğu iki qulac yarım, eni isə qulac yarım idi.   <span class="verse" id="V7">7&#160;</span>Kəffarə qapağının hər iki ucu üçün yastılanmış qızıldan iki keruv düzəltdi.   <span class="verse" id="V8">8&#160;</span>Bir keruv qapağın bir ucunda, o birisi isə o biri ucunda olaraq qapağın iki ucunda olan keruvlar onunla bir hissədən idi.   <span class="verse" id="V9">9&#160;</span>Keruvlar yuxarıya açılmış qanadları ilə kəffarə qapağını örtdülər. Keruvların üzləri bir-birinə qarşı qapağa doğru idi.   </div><div class='s'>Təqdis çörəkləri üçün masanın düzəldilməsi </div> <div class='r'>(Çıx. 25:23-30)  </div><div class='p'> <span class="verse" id="V10">10&#160;</span>Əbrişim ağacından masa düzəltdi; uzunluğu iki qulac, eni bir qulac, hündürlüyü isə qulac yarım idi.   <span class="verse" id="V11">11&#160;</span>Onu xalis qızılla örtdü. Ətrafına qızıl zolaq qoydu.   <span class="verse" id="V12">12&#160;</span>Ətrafında eni bir ovuc olan yan lövhələr düzəltdi. Yan lövhələrin ətrafına da qızıl zolaq qoydu.   <span class="verse" id="V13">13&#160;</span>Masa üçün dörd qızıl halqa tökdü, halqaları onun dörd küncünə, dörd ayağına bərkitdi.   <span class="verse" id="V14">14&#160;</span>Halqalar yan lövhələrə yaxın olaraq masanı aparan şüvüllərin keçdiyi yerlər idi.   <span class="verse" id="V15">15&#160;</span>Masanı aparmaq üçün şüvülləri əbrişim ağacından düzəltdi və onları qızılla örtdü.   <span class="verse" id="V16">16&#160;</span>Masanın ləvazimatını – xalis qızıldan siniləri və nimçələri, piyalələri və içmə təqdimlərini tökmək üçün dolçaları düzəltdi.   </div><div class='s'>Qızıl çıraqdanın düzəldilməsi </div> <div class='r'>(Çıx. 25:31-40)  </div><div class='p'> <span class="verse" id="V17">17&#160;</span>Xalis qızıldan bir çıraqdan düzəltdi. Bu çıraqdan yastılanmış qızıldan idi; altlığı, gövdəsi, kasacıqları, qönçələri və gülləri onunla bir hissədən ibarət idi.   <span class="verse" id="V18">18&#160;</span>Çıraqdanın yanlarından altı budaq – bir yanından üç budaq, o biri yanından da üç budaq çıxdı.   <span class="verse" id="V19">19&#160;</span>Hər bir budağında badam çiçəyinə bənzər üç kasacıq, qönçə və gül var idi.   <span class="verse" id="V20">20&#160;</span>Çıraqdanın gövdəsində isə badam çiçəyinə bənzər dörd kasacıq, qönçə və gül var idi.   <span class="verse" id="V21">21&#160;</span>Çıraqdanın gövdəsindən çıxan altı budağın bir cütünün altında bir qönçə, o biri cütünün altında bir qönçə, o birinin də altında bir qönçə var idi.   <span class="verse" id="V22">22&#160;</span>Qönçələr və budaqlar onunla bir hissədən idi; hamısı eyni hissədən, yastılanmış xalis qızıldan idi.   <span class="verse" id="V23">23&#160;</span>Onun üçün yeddi çıraq düzəltdi. Maşaları və xəkəndazları da xalis qızıldan idi.   <span class="verse" id="V24">24&#160;</span>Çıraqdanı və onun bütün avadanlığını bir talant xalis qızıldan düzəltdi.   </div><div class='s'>Buxur yandırmaq üçün qurbangahın düzəldilməsi </div> <div class='r'>(Çıx. 30:1-5; 30:22-38)  </div><div class='p'> <span class="verse" id="V25">25&#160;</span>Əbrişim ağacından buxur yandırmaq üçün qurbangah düzəltdi; uzunluğu bir qulac, eni də bir qulac, hündürlüyü isə iki qulac idi. Buynuzları onunla bir hissədən idi.   <span class="verse" id="V26">26&#160;</span>Onun üzərini, hər yanını və buynuzlarını xalis qızılla örtdü, ətrafına qızıl zolaq qoydu.   <span class="verse" id="V27">27&#160;</span>Onun üçün iki qızıl halqa düzəltdi; qarşı-qarşıya olan iki yanda, zolağın altında düzəltdi. Bu onu aparan şüvüllərin keçdiyi yerlər idi.   <span class="verse" id="V28">28&#160;</span>Şüvülləri əbrişim ağacından düzəltdi və onları qızılla örtdü.   </div><div class='p'> <span class="verse" id="V29">29&#160;</span> Ətriyyatçının işi olan Müqəddəs məsh yağını və təmiz ətirli buxuru da hazırladı.   </div>