<div class='s'>Allahın On Əmri </div> <div class='r'>(Qanun. 5:1-21)  </div><div class='p'> <span class="verse" id="V1">1&#160;</span>Allah bütün bu sözləri belə söylədi:   <span class="verse" id="V2">2&#160;</span>«Səni Misir torpağından, köləlik diyarından çıxaran Allahın Rəbb Mənəm.   </div><div class='p'> <span class="verse" id="V3">3&#160;</span>Məndən başqa allahların olmasın.   </div><div class='p'> <span class="verse" id="V4">4&#160;</span> Özün üçün heç bir oyma büt, nə yuxarıda – səmada və ya aşağıda – yerdə, nə də yerdən aşağıya yığılan sulardakı şeylərin heç birinin surətini düzəltmə.   <span class="verse" id="V5">5&#160;</span> Belə şeylərə səcdə qılaraq ibadət etmə. Çünki Mən, sənin Allahın Rəbb, qısqanc Allaham. Mənə nifrət edən ataların cəzasını üç-dörd nəslə qədər övladlarına çəkdirərəm.   <span class="verse" id="V6">6&#160;</span>Məni sevib əmrlərimə əməl edənlərin isə minlərlə nəslinə məhəbbət göstərərəm.   </div><div class='p'> <span class="verse" id="V7">7&#160;</span> Allahın Rəbbin adını boş yerə dilinə gətirmə, çünki Rəbb Öz adını boş yerə dilinə gətirəni cəzasız qoymaz.   </div><div class='p'> <span class="verse" id="V8">8&#160;</span> Şənbə gününü yadda saxlayıb təqdis et.   <span class="verse" id="V9">9&#160;</span> Altı gün çalışıb bütün işlərini gör.   <span class="verse" id="V10">10&#160;</span>Lakin yeddinci gün Allahın Rəbbin Şənbə günüdür. Bu gün sən, oğlun, qızın, qulun, qarabaşın, heyvanların, yanında qalan yadelli də heç bir iş görməsin.   <span class="verse" id="V11">11&#160;</span> Çünki altı gün ərzində Rəbb göyləri və yeri, dənizi və kainatdakı hər şeyi yaratdı, yeddinci gün isə istirahət etdi. Bunun üçün Rəbb Şənbə gününə bərəkət verib onu müqəddəs saydı.   </div><div class='p'> <span class="verse" id="V12">12&#160;</span>  Ata-anana hörmət et ki, Allahın Rəbbin sənə verdiyi torpaqda ömrün uzun olsun.   </div><div class='p'> <span class="verse" id="V13">13&#160;</span> Qətl etmə.   </div><div class='p'> <span class="verse" id="V14">14&#160;</span> Zina etmə.   </div><div class='p'> <span class="verse" id="V15">15&#160;</span> Oğurluq etmə.   </div><div class='p'> <span class="verse" id="V16">16&#160;</span> Heç kimə qarşı yalandan şahidlik etmə.   </div><div class='p'> <span class="verse" id="V17">17&#160;</span> Heç kimin evinə tamah salma. Heç kimin arvadına, quluna, qarabaşına, öküzünə, eşşəyinə – heç bir şeyinə tamah salma».   </div><div class='s'>Xalqın qorxusu </div> <div class='r'>(Qanun. 5:22-33)  </div><div class='p'> <span class="verse" id="V18">18&#160;</span> Bütün xalq göy gurultusunu, şimşəkləri, şeypur səsini, dağın tüstülənməsini eşidib görəndə qorxub sarsıldı və uzaqda durdu.   <span class="verse" id="V19">19&#160;</span>Musaya dedilər: «Sən bizimlə danış, biz də eşidək. Qoy Allah bizimlə danışmasın, yoxsa ölərik».   <span class="verse" id="V20">20&#160;</span>Musa xalqa dedi: «Qorxmayın, Allah ona görə gəlib ki, sizi sınağa çəksin və siz günah etməmək üçün Onun qorxusu qarşınızda olsun».   <span class="verse" id="V21">21&#160;</span>Xalq uzaqda duranda Musa orada Allahın olduğu qatı qaranlığa yaxınlaşdı.   </div><div class='s'>Qurbangah haqqında </div> <div class='p'> <span class="verse" id="V22">22&#160;</span> Rəbb Musaya dedi: «İsrail övladlarına belə de: “Siz gördünüz ki, Mən sizinlə göylərdən danışdım.   <span class="verse" id="V23">23&#160;</span>Mənimlə yanaşı olan başqa allahlar düzəltməyin, özünüz üçün qızıldan və gümüşdən allahlar düzəltməyin.   <span class="verse" id="V24">24&#160;</span>Mənim üçün torpaqdan qurbangah düzəldib yandırma və ünsiyyət qurbanları olaraq öz qoyun-keçi və mal-qaranı onun üstündə qurban gətir. Adım çəkilən hər yerdə yanına gəlib sənə bərəkət verəcəyəm.   <span class="verse" id="V25">25&#160;</span> Əgər Mənim üçün daşdan qurbangah düzəltsən, yonma daşdan tikmə, çünki onun üzərində alətlə işləsən, onu murdar edərsən.   <span class="verse" id="V26">26&#160;</span>Ayıbın açılmamaq üçün Mənim qurbangahıma pilləkənlə çıxma”.   </div>