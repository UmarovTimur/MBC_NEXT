<div class='s'>Müqəddəs məskən </div> <div class='r'>(Çıx. 36:8-38)  </div><div class='p'> <span class="verse" id="V1">1&#160;</span>Müqəddəs məskəni on pərdədən düzəlt. Pərdələri nəfis toxunmuş incə kətandan, bənövşəyi, tünd qırmızı və al rəngli iplikdən, üstünü isə keruvlar şəklində naxışla düzəlt.   <span class="verse" id="V2">2&#160;</span>Hər pərdənin uzunluğu iyirmi səkkiz qulac, eni isə dörd qulac olsun. Qoy bütün pərdələr bir ölçüdə olsun.   <span class="verse" id="V3">3&#160;</span>Pərdələrdən beşi bir-birinə birləşdirilsin, digər beşi də bir-birinə birləşdirilsin.   <span class="verse" id="V4">4&#160;</span>Bir birləşmənin ucunda olan pərdənin kənarında bənövşəyi ilgəklər düzəlt, o biri birləşmənin ucunda olan pərdənin kənarında da eyni şəkildə ilgəklər düzəlt.   <span class="verse" id="V5">5&#160;</span>Bir pərdəyə əlli ilgək, o biri birləşmədəki pərdənin kənarında onlara uyğun gələn əlli ilgək düzəlt.   <span class="verse" id="V6">6&#160;</span>Qızıldan əlli bənd düzəlt. Bəndlərlə pərdələri bərkit və çadırı birləşdir ki, məskən bütöv olsun.   </div><div class='p'> <span class="verse" id="V7">7&#160;</span>Məskəni örtən çadır üçün keçi yunundan on bir ədəd pərdə düzəlt.   <span class="verse" id="V8">8&#160;</span>Hər pərdənin uzunluğu otuz qulac, eni isə dörd qulac olsun. On bir pərdə bir ölçüdə olsun.   <span class="verse" id="V9">9&#160;</span>Beş pərdəni ayrıca və altı pərdəni ayrıca birləşdir. Altıncı pərdəni isə çadırın qabaq tərəfindən qatla.   <span class="verse" id="V10">10&#160;</span>Bir birləşmənin qıraq pərdəsinin kənarında əlli ilgək, o biri birləşmənin qıraq pərdəsinin kənarında da əlli ilgək düzəlt.   </div><div class='p'> <span class="verse" id="V11">11&#160;</span>Tuncdan əlli bənd düzəlt; bəndləri ilgəklərə tax və çadırı birləşdir ki, o bütöv olsun.   <span class="verse" id="V12">12&#160;</span>Çadırın pərdələrindən artıq qalan pərdənin yarısını məskənin arxa tərəfindən salla.   <span class="verse" id="V13">13&#160;</span>Çadırın pərdələrinin uzunluğunun hər iki ucunda artıq qalan bir qulac parça məskəni örtmək üçün onun hər iki tərəfindən sallansın.   <span class="verse" id="V14">14&#160;</span>Çadır üçün qırmızı boyanmış qoç dərilərindən bir pərdə və onun üstündə suiti dərilərindən bir pərdə düzəlt.   </div><div class='p'> <span class="verse" id="V15">15&#160;</span>Müqəddəs məskən üçün əbrişim ağacından dik duran çərçivələr düzəlt.   <span class="verse" id="V16">16&#160;</span>Hər çərçivənin uzunluğu on qulac, eni isə qulac yarım olsun.   <span class="verse" id="V17">17&#160;</span>Hər çərçivənin üstündə iki bir-birinə bağlanan zivana olsun; məskənin bütün çərçivələrini belə düzəlt.   <span class="verse" id="V18">18&#160;</span>Məskənin cənub tərəfi üçün iyirmi çərçivə   <span class="verse" id="V19">19&#160;</span>və onların altına qoyulacaq qırx gümüş altlıq düzəlt; hər çərçivənin altında iki zivanası üçün iki altlıq olsun.   <span class="verse" id="V20">20&#160;</span>Məskənin şimal tərəfi üçün də iyirmi çərçivə   <span class="verse" id="V21">21&#160;</span>və qırx gümüş altlıq, hər çərçivənin altında iki altlıq olsun.   <span class="verse" id="V22">22&#160;</span>Məskənin qərbə doğru arxası üçün altı çərçivə düzəlt.   <span class="verse" id="V23">23&#160;</span>Məskənin arxa küncləri üçün isə iki çərçivə düzəlt ki,   <span class="verse" id="V24">24&#160;</span>bunlar aşağıda birləşib yuxarıda bir halqaya taxılsın; hər iki künc üçün elə iki çərçivə olsun.   <span class="verse" id="V25">25&#160;</span>Bu səkkiz çərçivə üçün on altı gümüş altlıq, hər çərçivənin altında iki altlıq olsun.   </div><div class='p'> <span class="verse" id="V26">26&#160;</span>Əbrişim ağacından şüvüllər düzəlt: məskənin hər iki tərəfindəki çərçivələri üçün beş şüvül,   <span class="verse" id="V27">27&#160;</span>məskənin qərbə doğru arxa tərəfdəki çərçivələri üçün də beş şüvül olsun.   <span class="verse" id="V28">28&#160;</span>Orta şüvül çərçivələrin ortasından bir ucdan o biri uca qədər uzansın.   <span class="verse" id="V29">29&#160;</span>Çərçivələri qızılla ört; şüvüllərin keçdiyi halqaları qızıldan düzəlt; şüvülləri də qızılla ört.   <span class="verse" id="V30">30&#160;</span>Dağda sənə göstərilən layihəyə görə müqəddəs məskəni qur.   </div><div class='p'> <span class="verse" id="V31">31&#160;</span>Pərdəni bənövşəyi, tünd qırmızı, al rəngli iplikdən və nəfis toxunmuş incə kətandan, üstünü isə keruvlar şəklində naxışla düzəlt.   <span class="verse" id="V32">32&#160;</span>Onu dörd dirək üstündə as; hər dirək qızılla örtülmüş əbrişim ağacından olsun. Üstündə qızıl qarmaqları olsun və dörd gümüş altlıq üstündə dursun.   <span class="verse" id="V33">33&#160;</span> Pərdəni bəndlərdən as və Şəhadət sandığını oraya, pərdənin arxasına gətir. Bu pərdə Müqəddəs yerlə Ən Müqəddəs yeri ayırsın.   <span class="verse" id="V34">34&#160;</span>Ən Müqəddəs yerdə Şəhadət sandığının üstünə kəffarə qapağını tax.   <span class="verse" id="V35">35&#160;</span>Masanı pərdənin bayır tərəfinə, çıraqdanı masanın qarşısına – məskənin cənub tərəfinə, masanı isə şimal tərəfinə qoy.   </div><div class='p'> <span class="verse" id="V36">36&#160;</span>Hüzur çadırının girişi üçün arakəsməni bənövşəyi, tünd qırmızı, al rəngli iplikdən və nəfis toxunmuş incə kətandan, naxış tikməsi ilə düzəlt.   <span class="verse" id="V37">37&#160;</span>Bu arakəsmə üçün də əbrişim ağacından beş dirək düzəlt və üstünü qızılla ört; üstündə qızıl qarmaqlar olsun və onlar üçün tuncdan beş altlıq tök.   </div>