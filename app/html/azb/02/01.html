<div class='s'>İsrail övladlarının Misirdəki vəziyyəti </div> <div class='p'> <span class="verse" id="V1">1&#160;</span> Yaqubla birlikdə ailələri ilə Misirə gələn İsrail övladlarının adları bunlar idi:   <span class="verse" id="V2">2&#160;</span>Ruven, Şimeon, Levi, Yəhuda,   <span class="verse" id="V3">3&#160;</span>İssakar, Zevulun, Binyamin,   <span class="verse" id="V4">4&#160;</span>Dan, Naftali, Qad, Aşer,   <span class="verse" id="V5">5&#160;</span>Yaqubun nəslindən törənən yetmiş nəfər idi. Yaqubun oğlu Yusif artıq Misirdə idi.   <span class="verse" id="V6">6&#160;</span>Vaxt yetişdi, Yusif, qardaşları və o nəslin hamısı öldü.   <span class="verse" id="V7">7&#160;</span> Amma İsrail övladları çoxalıb böyüdülər, sayları artdı və onlar çox qüvvətləndi; ölkə onlarla doldu.   </div><div class='p'> <span class="verse" id="V8">8&#160;</span> Misirdə Yusifi tanımayan yeni bir padşah taxta çıxdı.   <span class="verse" id="V9">9&#160;</span>O, xalqına dedi: «Baxın İsrail övladları sayca bizdən çox və daha qüvvətlidir.   <span class="verse" id="V10">10&#160;</span> Gəlin onlarla ağılla rəftar edək, yoxsa çoxalar və müharibə vaxtı düşmənlərimizlə birləşib bizə qarşı vuruşar, sonra isə ölkəni tərk edərlər».   </div><div class='p'> <span class="verse" id="V11">11&#160;</span>Misirlilər İsrail övladlarına əziyyət vermək üçün onların üzərinə zülmkar iş nəzarətçiləri qoydular. İsrail övladları firon üçün Pitom və Ramses adlanan şəhərlər tikdilər. Orada anbarlar yerləşdirdilər.   <span class="verse" id="V12">12&#160;</span>Ancaq İsrail övladlarına əziyyət vermələrinə baxmayaraq, onlar çoxalıb artırdı. Onda Misirlilər İsrail övladlarından qorxub,   <span class="verse" id="V13">13&#160;</span>onları sıxıntılı əsarətdə saxladılar.   <span class="verse" id="V14">14&#160;</span>Misirlilər İsrail övladlarını ağır işlərlə – palçıq tapdalamaqla, kərpic kəsməklə və hər cür tarla işləri ilə amansızcasına işlədib onların həyatını acı etdilər.   </div><div class='p'> <span class="verse" id="V15">15&#160;</span>Misir padşahı birinin adı Şifra, o birinin adı Pua olan İbrani mamaçalarına dedi:   <span class="verse" id="V16">16&#160;</span>«İbrani qadınlarını doğuzduranda baxın: əgər uşaq oğlan olarsa, onu öldürün, yox, əgər qız olsa, qoy yaşasın».   <span class="verse" id="V17">17&#160;</span>Ancaq mamaçalar Allahdan qorxurdular və buna görə Misir padşahının onlara əmr etdiyi kimi etmədilər və oğlan uşaqlarını sağ buraxdılar.   <span class="verse" id="V18">18&#160;</span>Misir padşahı mamaçaları çağırtdırıb onlara dedi: «Niyə belə etdiniz? Niyə oğlan uşaqlarını sağ buraxdınız?»   <span class="verse" id="V19">19&#160;</span>Mamaçalar firona dedilər: «Çünki İbrani qadınları Misirli qadınlar kimi deyil, onlar daha sağlamdırlar və mamaçalar onların yanına gəlməzdən əvvəl doğurlar».   <span class="verse" id="V20">20&#160;</span>Buna görə Allahın xalqı çoxalıb artdı. Allah mamaçalara da xeyirxahlıq göstərdi.   <span class="verse" id="V21">21&#160;</span>Ondan qorxduqlarına görə bu qadınlara da ailə nəsib etdi.   </div><div class='p'> <span class="verse" id="V22">22&#160;</span> Firon bütün xalqına əmr edib dedi: «İbranilərdən hər doğulan oğlan uşağını Nil çayına atın! Hər qız uşağını isə sağ qoyun».   </div>