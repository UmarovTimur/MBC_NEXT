<div class='s'>Ədalət və vicdan </div> <div class='p'> <span class="verse" id="V1">1&#160;</span> Boş xəbər gəzdirməyin. Yalançı şahid olmaq üçün haqsız adamla əlbir olmayın.   <span class="verse" id="V2">2&#160;</span>Şər iş görən izdihama qoşulmayın. Məhkəmədə çoxları ilə birləşərək ədaləti təhrif edib yalançı şahid olmayın.   <span class="verse" id="V3">3&#160;</span> Kasıba da məhkəmədə meylini salma.   </div><div class='p'> <span class="verse" id="V4">4&#160;</span> Sən düşməninin azmış buğasına, inəyinə yaxud eşşəyinə rast gəlsən, sahibinə qaytarmalısan.   <span class="verse" id="V5">5&#160;</span>Sənə nifrət edən adamın eşşəyini yükü altında yıxılmış halda görəndə onu tərk etmə; ona kömək et ki, bu yükdən azad olsun.   </div><div class='p'> <span class="verse" id="V6">6&#160;</span> Möhtac olan adamın məhkəmə işində ona qarşı ədaləti təhrif etmə.   <span class="verse" id="V7">7&#160;</span>Yalan işdən uzaq ol. Günahsıza və salehə ölüm hökmü vermə. Çünki Mən haqsıza bəraət qazandırmayacağam.   <span class="verse" id="V8">8&#160;</span>Rüşvət alma, çünki rüşvət gözüaçıqları kor edər, salehlərin sözlərini isə təhrif edər.   </div><div class='p'> <span class="verse" id="V9">9&#160;</span> Qəribə zülm etmə. Siz də qəribliyi hiss etmisiniz, çünki özünüz də Misir ölkəsində qərib idiniz.   </div><div class='s'>İstirahət vaxtları və bayramlar </div> <div class='r'>(Çıx. 34:18-26; Qanun. 16:1-17)  </div><div class='p'> <span class="verse" id="V10">10&#160;</span> Altı il torpağınızı əkin və məhsulunu yığın.   <span class="verse" id="V11">11&#160;</span>Yeddinci il ona əl dəyməyin ki, xalqınızdan olan möhtaclar oradan yesin. Onlardan artıq qalanı isə çöl heyvanları yesin. Üzüm və zeytun bağlarınızda da belə hərəkət edin.   </div><div class='p'> <span class="verse" id="V12">12&#160;</span> Altı gün işlərinizi görün, yeddinci gün isə istirahət edin ki, mal-qaranız və eşşəyiniz rahatlansın, evinizdə doğulan qullar və qəriblər də dincəlsin.   <span class="verse" id="V13">13&#160;</span>Mənim sizə söylədiyim hər şeyə riayət edin. Başqa allahların adını çəkməyin, qoy o adlar sizin ağzınızdan heç vaxt çıxmasın.   </div><div class='p'> <span class="verse" id="V14">14&#160;</span>Mənə ildə üç dəfə bayram edin:   <span class="verse" id="V15">15&#160;</span> Mayasız Çörək bayramını qeyd edin. Mən sizə əmr etdiyim kimi Aviv ayında təyin olunmuş vaxt yeddi gün mayasız çörək yeyin. Çünki Misirdən o ayda çıxdınız. Heç kəs önümə əliboş gəlməsin.   <span class="verse" id="V16">16&#160;</span>  Tarladakı əkinin nübarı ilə Biçin bayramını qeyd edin. İlin sonunda işinin bütün məhsulunu tarladan yığıb Yığım bayramını qeyd edin.   <span class="verse" id="V17">17&#160;</span>İldə üç dəfə sizin bütün kişiləriniz Sahibləri Rəbbin hüzuruna gəlsinlər.   </div><div class='p'> <span class="verse" id="V18">18&#160;</span>Mənə gətirilən qurbanın qanını mayalı çörəklə təqdim etməyin. Bayram qurbanımın piyi səhərə qədər qalmasın.   </div><div class='p'> <span class="verse" id="V19">19&#160;</span>  Torpağın nübarının ilk hissəsini Allahınız Rəbbin məbədinə gətirin. Oğlağı anasının südündə bişirməyin.   </div><div class='s'>Vəd və nəsihətlər </div> <div class='p'> <span class="verse" id="V20">20&#160;</span>Budur, Mən yolda sizi qorumaq və hazırladığım yerə gətirmək üçün qarşınızda bir Mələk göndərirəm.   <span class="verse" id="V21">21&#160;</span>Onun hüzurunda ehtiyatlı olun və səsinə qulaq asın. Ona qarşı üsyan qaldırmayın, O, itaətsizliyinizi bağışlamaz, çünki Mənim adım onun üzərindədir.   </div><div class='p'> <span class="verse" id="V22">22&#160;</span>Əgər Onun səsinə qulaq asıb dediyimə əməl etsəniz, onda Mən sizin düşmənlərinizə düşmən, yağılarınıza isə yağı olacağam.   </div><div class='p'> <span class="verse" id="V23">23&#160;</span>Mələyim qarşınızda gedəcək və sizi Emorluların, Xetlilərin, Perizlilərin, Kənanlıların, Xivlilərin və Yevusluların yanına gətirəcək; Mən onları silib atacağam.   <span class="verse" id="V24">24&#160;</span>Onların allahlarına səcdə etməyin, onlara ibadət etməyin və qaydalarına əməl etməyin. O allahları dağıdıb yox edin, onların daş sütunlarını parça-parça etməlisiniz.   <span class="verse" id="V25">25&#160;</span>Siz isə Allahınız Rəbbə xidmət edin, O da çörəyinizə və suyunuza bərəkət verəcək; sizin daxilinizdən xəstəliyi yox edəcəyəm.   <span class="verse" id="V26">26&#160;</span>Ölkənizdə nə uşaq salan, nə də sonsuz qadın olacaq. Ömrünüzü də uzun edəcəyəm.   </div><div class='p'> <span class="verse" id="V27">27&#160;</span>Öz dəhşətimi qarşınızca göndərirəm. Sizin aralarına getdiyiniz bütün xalqlara qarışıqlıq salacağam və bütün düşmənlərinizin dönüb sizdən qaçmasına bais olacağam.   <span class="verse" id="V28">28&#160;</span>Eşşəkarısını da qarşınızca göndərəcəyəm, o da Xivliləri, Kənanlıları və Xetliləri önünüzdən qovacaq.   <span class="verse" id="V29">29&#160;</span>Lakin bir il ərzində onları önünüzdən qovmayacağam ki, ölkə viranə qalmasın və çöl heyvanları çoxalıb sizin üstünüzə daraşmasın.   <span class="verse" id="V30">30&#160;</span>Yavaş-yavaş onları önünüzdən o vaxtacan qovacağam ki, siz törəyib çoxalaraq ölkənin sahibi olacaqsınız.   <span class="verse" id="V31">31&#160;</span>Qırmızı dənizdən Filişt dənizinə qədər, səhradan Fərat çayına qədər sərhədlərinizi çəkəcəyəm. Ölkənin sakinlərini sizə təslim edəcəyəm, siz isə onları yanınızdan qovarsınız.   <span class="verse" id="V32">32&#160;</span>Nə onlarla, nə də allahları ilə əhd kəsin.   <span class="verse" id="V33">33&#160;</span>Qoymayın ki, onlar ölkənizdə yaşasınlar və sizin Mənə qarşı günah edərək onların allahlarına ibadət etməyinizə bais olsunlar. Bu sizə tələ olacaq».   </div>