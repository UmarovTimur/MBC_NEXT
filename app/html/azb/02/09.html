<div class='s'>Beşinci cəza: qırğın </div> <div class='p'> <span class="verse" id="V1">1&#160;</span>Rəbb Musaya dedi: «Fironun yanına gedib ona söylə: “İbranilərin Allahı Rəbb belə deyir: xalqımı burax ki, Mənə ibadət etsin!   <span class="verse" id="V2">2&#160;</span>Əgər sən onları buraxmaqdan boyun qaçırıb saxlamağı davam etsən,   <span class="verse" id="V3">3&#160;</span>budur, Rəbb tarlanda olan heyvanların – at, eşşək, dəvə, mal-qara və qoyun-keçinin üzərinə əlini qaldıracaq; çox ağır qırğın olacaq.   <span class="verse" id="V4">4&#160;</span>Ancaq Rəbb İsrail övladlarının heyvanları ilə Misirlilərin heyvanları arasında fərq qoyacaq. İsrail övladlarına məxsus olan heyvanlardan heç biri ölməyəcək”».   </div><div class='p'> <span class="verse" id="V5">5&#160;</span>Rəbb vaxt təyin edib dedi: «Rəbb bunu ölkədə sabah edəcək».   </div><div class='p'> <span class="verse" id="V6">6&#160;</span>Məhz bunu da Rəbb səhəri gün etdi. Misirlilərin bütün heyvanları öldü. Ancaq İsrail övladlarının heyvanlarından heç biri ölmədi.   <span class="verse" id="V7">7&#160;</span>Firon vəziyyəti soruşdu və İsrail övladlarının heyvanlarından heç birinin ölmədiyi barədə xəbər aldı. Ancaq fironun ürəyi inadkar oldu və o, xalqı buraxmadı.   </div><div class='s'>Altıncı cəza: irinli çibanlar </div> <div class='p'> <span class="verse" id="V8">8&#160;</span>Rəbb Musaya və Haruna dedi: «Kürədən əlinizə ovuc-ovuc qurum götürün. Qoy Musa onu fironun gözü önündə göyə səpsin.   <span class="verse" id="V9">9&#160;</span>Bütün Misir torpağında toz qalxacaq, insanların və heyvanların bədənində irinli çibanlar əmələ gətirəcək».   </div><div class='p'> <span class="verse" id="V10">10&#160;</span> Onlar kürə qurumunu götürüb fironun hüzurunda dayandılar. Musa onu göyə qədər səpdi, insanların və heyvanların bədəninə irinli çibanlar çıxdı.   <span class="verse" id="V11">11&#160;</span>Sehrbazlar da bu cəzaya görə Musanın qabağında dayana bilmədilər, çünki sehrbazların və bütün Misirlilərin bədənlərinə çibanlar çıxmışdı.   <span class="verse" id="V12">12&#160;</span>Rəbbin Musaya söylədiyi kimi oldu: Rəbb fironun ürəyini inadkar etdi və firon onlara qulaq asmadı.   </div><div class='s'>Yeddinci cəza: dolu </div> <div class='p'> <span class="verse" id="V13">13&#160;</span>Rəbb Musaya dedi: «Sabah səhər tezdən qalx və fironun qarşısına gedib ona belə söylə: “İbranilərin Allahı Rəbb belə deyir: xalqımı burax ki, Mənə ibadət etsin!   <span class="verse" id="V14">14&#160;</span>Çünki Mən bu dəfə sənin ürəyinə, əyanlarının və xalqının da üzərinə bütün bəlalarımı göndərəcəyəm. Bundan biləcəksən ki, bütün dünyada Mənə bənzər yoxdur.   <span class="verse" id="V15">15&#160;</span>Əgər indi əlimi uzadıb səni və xalqını qırğınla cəzalandırmış olsaydım, yer üzündən silinib atılardın.   <span class="verse" id="V16">16&#160;</span> Amma ona görə səni qoruyub saxladım ki, Öz gücümü sənə göstərim və adım bütün dünyaya elan edilsin.   <span class="verse" id="V17">17&#160;</span>Sən hələ də Mənim xalqıma qarşı durmusan və onu buraxmırsan.   <span class="verse" id="V18">18&#160;</span>Budur, Mən sabah bu vaxt çox güclü bir dolu göndərəcəyəm: elə bir dolu ki Misir qurulandan indiyə qədər orada olmayıb.   <span class="verse" id="V19">19&#160;</span>İndi heyvanlarını və çöldə olan hər şeyini apar, çünki tarlada qalan bütün insanlar və heyvanlar evə gətirilməsə, onların üzərinə dolu yağacaq və öləcəklər”».   </div><div class='p'> <span class="verse" id="V20">20&#160;</span>Fironun əyanlarından bəzisi Rəbbin sözündən qorxub öz qul və heyvanlarını tələsik evlərinə gətirdi.   <span class="verse" id="V21">21&#160;</span>Rəbbin sözünə etinasızlıq edənlər isə öz qul və heyvanlarını tarlada qoydular.   </div><div class='p'> <span class="verse" id="V22">22&#160;</span>Rəbb Musaya dedi: «Əlini göyə uzat. Qoy bütün Misir torpağına və orada olan insanların, heyvanların və bütün tarla bitkilərinin üzərinə dolu yağsın».   <span class="verse" id="V23">23&#160;</span>Musa əsasını göyə qaldırdı. Rəbb ildırımla dolu göndərdi və yerə od düşdü; Rəbb Misir torpağı üzərinə dolu yağdırdı.   <span class="verse" id="V24">24&#160;</span> Beləliklə, çox güclü bir dolu yağdı. Dolu içində od alışırdı; Misir milləti mövcud olduğu vaxtdan bəri burada belə dolu olmamışdı.   <span class="verse" id="V25">25&#160;</span>Dolu bütün Misir torpağında insandan tutmuş heyvana və tarla bitkilərinə qədər hər şeyi məhv etdi. Çöldə bitən bütün otlar və ağaclar tələf oldu.   <span class="verse" id="V26">26&#160;</span>Ancaq İsrail övladlarının yaşadığı Qoşen torpağına dolu yağmadı.   </div><div class='p'> <span class="verse" id="V27">27&#160;</span>Firon Musanı və Harunu çağırtdırıb onlara dedi: «Bu dəfə günah etdim. Rəbb ədalətlidir, mən və xalqım isə haqsızıq.   <span class="verse" id="V28">28&#160;</span>Kifayətdir! Rəbbə yalvarın ki, bu dəhşətli ildırım və dolu dayansın. Sizi azad edərəm, daha burada qalmayın».   <span class="verse" id="V29">29&#160;</span>Musa ona dedi: «Şəhərdən çıxanda əlimi Rəbbə tərəf qaldıracağam, ildırım dayanacaq və daha dolu yağmayacaq. Bundan biləcəksən ki, dünya Rəbbə məxsusdur.   <span class="verse" id="V30">30&#160;</span>Ancaq mən bilirəm ki, sən və əyanların yenə də Rəbb Allahdan qorxmursunuz».   </div><div class='p'> <span class="verse" id="V31">31&#160;</span>Bu vaxt kətan və arpa məhsulu məhv oldu, çünki arpa dən gətirmiş, kətan isə qozalanmışdı.   <span class="verse" id="V32">32&#160;</span>Ancaq buğda və pərinc məhsulu məhv olmadı, çünki onlar gec yetişir.   </div><div class='p'> <span class="verse" id="V33">33&#160;</span>Musa fironun yanından ayrılıb şəhərdən çıxdı və əlini Rəbbə tərəf qaldırdı; ildırım və dolu dayandı və yerə yağış yağmadı.   <span class="verse" id="V34">34&#160;</span>Firon yağışın, dolunun və ildırımın dayandığını görüb yenə də günah etməyə başladı, özü və əyanları ürəklərini inadkar etdilər.   <span class="verse" id="V35">35&#160;</span>Rəbbin Musa vasitəsilə söylədiyi kimi fironun ürəyi inadkarlaşdı və o, İsrail övladlarını buraxmadı.   </div>