<div class='s'>Buxur yandırmaq üçün qurbangah </div> <div class='r'>(Çıx. 37:25-28)  </div><div class='p'> <span class="verse" id="V1">1&#160;</span>Əbrişim ağacından buxur yandırmaq üçün qurbangah düzəlt.   <span class="verse" id="V2">2&#160;</span>Qoy uzunluğu bir qulac eni də bir qulac, hündürlüyü isə iki qulac olsun, buynuzları onunla bir hissədən olsun.   <span class="verse" id="V3">3&#160;</span>Onun üzərini, hər yanını və buynuzlarını xalis qızılla ört və ətrafına qızıl zolaq qoy.   <span class="verse" id="V4">4&#160;</span>Onun üçün iki qızıl halqa düzəlt; qarşı-qarşıya olan iki yanda, zolağın altında düzəlt. Bu onu aparan şüvüllərin keçdiyi yerlər olsun.   <span class="verse" id="V5">5&#160;</span>Şüvülləri əbrişim ağacından düzəlt və qızılla ört.   <span class="verse" id="V6">6&#160;</span>Bu qurbangahı Şəhadət sandığının qarşısında olan pərdənin önünə – Mənim səninlə görüşəcəyim yerə, kəffarə qapağının önünə qoy.   </div><div class='p'> <span class="verse" id="V7">7&#160;</span>Harun qurbangahda ətirli buxur yandırsın. Həm səhər çıraqları hazırladığı zaman,   <span class="verse" id="V8">8&#160;</span>həm də axşamçağı çıraqları yandırdığı zaman onu yandırsın. Bu sizin üçün nəsildən-nəslə Rəbbin önündə daimi buxur təqdimidir.   <span class="verse" id="V9">9&#160;</span>Onun üstündə nə yad buxur, nə yandırma qurbanı, nə də taxıl təqdimi gətirin; içmə təqdimi də tökməyin.   <span class="verse" id="V10">10&#160;</span>İldə bir dəfə Harun günah üçün kəffarə qurbanının qanını qurbangahın buynuzlarına çəkərək qurbangah üçün kəffarə etsin. Nəsildən-nəslə, ildən-ilə bir dəfə belə etsin. Qurbangah Rəbb üçün ən müqəddəsdir».   </div><div class='s'>Siyahıyaalma pulu </div> <div class='p'> <span class="verse" id="V11">11&#160;</span>Rəbb Musaya belə dedi:   <span class="verse" id="V12">12&#160;</span>«İsrail övladlarını siyahıya aldığın zaman sayılan hər bir adam öz həyatının əvəzini Rəbbə versin ki, sayıldıqlarına görə aralarında bəla olmasın.   <span class="verse" id="V13">13&#160;</span> Sayılmış adamlara daxil olan hər kəs yarım şekel gümüş versin. Bu, iyirmi geradan ibarət olan Müqəddəs yerdəki şekelə görə sayılsın. Bu yarım şekel Rəbbin payıdır.   <span class="verse" id="V14">14&#160;</span>İyirmi və ondan yuxarı yaşda sayılmış adamlar arasından hər bir kişi bu payı Rəbbə versin.   <span class="verse" id="V15">15&#160;</span>Həyatlarınızı kəffarə etmək üçün Rəbbin payını verəndə varlı yarım şekeldən çox, kasıb yarım şekeldən əskik verməsin.   <span class="verse" id="V16">16&#160;</span>Bu kəffarə pulunu İsrail övladlarından götürüb Hüzur çadırının ibadəti üçün təyin et. Bu, həyatlarınızı kəffarə etmək üçün Rəbbin önündə İsrail övladlarının xatirəsi olacaq».   </div><div class='s'>Tunc ləyən </div> <div class='p'> <span class="verse" id="V17">17&#160;</span>Rəbb Musaya belə dedi:   <span class="verse" id="V18">18&#160;</span>«Yuyunmaq üçün bir tunc ləyən düzəlt. Qoy altlığı da tuncdan olsun. Onu Hüzur çadırı ilə qurbangahın arasına qoy, içini də su ilə doldur ki,   <span class="verse" id="V19">19&#160;</span>Harunla oğulları əl-ayaqlarını o su ilə yusunlar.   <span class="verse" id="V20">20&#160;</span>Onlar Hüzur çadırına daxil olduğu zaman su ilə yuyunsunlar, yoxsa öləcəklər. Xidmət etmək və Rəbb üçün yandırma təqdimi tüstülədib yandırmaq üçün qurbangaha yaxınlaşanda da   <span class="verse" id="V21">21&#160;</span>əl-ayaqlarını yusunlar, yoxsa öləcəklər. Bu, Harunla övladları üçün nəsildən-nəslə əbədi qayda olsun».   </div><div class='s'>Məsh üçün yağ </div> <div class='p'> <span class="verse" id="V22">22&#160;</span> Rəbb Musaya dedi:   <span class="verse" id="V23">23&#160;</span>«Bu gözəl ətriyyatlardan götür: beş yüz şekel duru mirra, onun yarısı qədər iki yüz əlli şekel ətirli darçın, iki yüz əlli şekel ətirli qamış   <span class="verse" id="V24">24&#160;</span>və beş yüz şekel Çin darçını, hər şey Müqəddəs yerdəki şekelə görə sayılsın; həm də bir hin zeytun yağı.   <span class="verse" id="V25">25&#160;</span>Bunların hamısından müqəddəs məsh yağı hazırla; bu ətriyyatçının tərtib etdiyi ətriyyat, müqəddəs məsh yağı olacaq.   <span class="verse" id="V26">26&#160;</span>Həmin yağla bunları məsh et: Hüzur çadırını, Şəhadət sandığını,   <span class="verse" id="V27">27&#160;</span>masanı və onun bütün ləvazimatını, çıraqdanı və onun əşyalarını, buxur qurbangahını,   <span class="verse" id="V28">28&#160;</span>yandırma qurbanları üçün qurulan qurbangahı və onun bütün avadanlığını, tunc ləyəni və onun altlığını.   <span class="verse" id="V29">29&#160;</span>Beləcə bu şeyləri təqdis et ki, ən müqəddəs olsunlar; onlara toxunan hər şey müqəddəs olacaq.   <span class="verse" id="V30">30&#160;</span>Harunla oğullarını da məsh edərək təqdis et ki, Mənə kahinlik etsinlər.   </div><div class='p'> <span class="verse" id="V31">31&#160;</span>İsrail övladlarına belə de: “Bu sizin üçün nəsildən-nəslə Mənə müqəddəs məsh yağı olacaq.   <span class="verse" id="V32">32&#160;</span>Bu yağ insan bədənlərinə tökülməsin. Tərkibinə görə ona bənzər heç nə hazırlamayın. Bu yağ müqəddəsdir, onu müqəddəs sayın.   <span class="verse" id="V33">33&#160;</span>Ona bənzərini düzəldən yaxud onu kənar şəxsin üzərinə tökən hər kəs xalqı arasından qovulsun”».   </div><div class='s'>Buxur </div> <div class='p'> <span class="verse" id="V34">34&#160;</span>Sonra Rəbb Musaya dedi: «Bu ətirli maddələrdən götür: balzam, onika, ilan kölgəsi, xalis kündür; hər şey eyni miqdarda olsun.   <span class="verse" id="V35">35&#160;</span>Bunların hamısından buxur hazırla; ətriyyatçının düzəltdiyi bu qatışıq duzlanmış, təmiz və müqəddəs olsun.   <span class="verse" id="V36">36&#160;</span>Ondan bir qədərini narın döy və Mənim səninlə görüşəcəyim yer olan Hüzur çadırında Şəhadət sandığının önünə qoy. Bu sizin üçün ən müqəddəs olsun.   <span class="verse" id="V37">37&#160;</span>Hazırladığın buxurun tərkibinə görə özünüz üçün buxur hazırlamayın; bunu Rəbb üçün müqəddəs sayın.   <span class="verse" id="V38">38&#160;</span>Ona bənzər olan ətir vurmaq üçün hazırlayan hər kəs xalqın arasından qovulsun».   </div>