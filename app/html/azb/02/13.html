<div class='s'>Çıxış xatirəsi </div> <div class='p'> <span class="verse" id="V1">1&#160;</span> Rəbb Musaya dedi:   <span class="verse" id="V2">2&#160;</span>«İsrail övladları arasında hər bətndən ilk doğulan bütün oğlanları və bütün heyvanların balalarını Mənim üçün təqdis et; onlar Mənimdir».   </div><div class='p'> <span class="verse" id="V3">3&#160;</span>Musa xalqa dedi: «Misirdən, köləlik diyarından çıxdığınız bu günü xatırlayın. Çünki Rəbb sizi qüdrətli əli ilə oradan çıxartdı və buna görə də mayalı çörək yeməyin.   <span class="verse" id="V4">4&#160;</span>Çıxdığınız bu gün Aviv ayındadır.   <span class="verse" id="V5">5&#160;</span>Rəbb atalarınıza and etmişdi ki, Kənanlıların, Xetlilərin, Emorluların, Xivlilərin, Yevusluların ölkəsini sizə verəcək. Sizi süd və bal axan torpağa gətirəcəyi vaxt bu ibadəti həmin ayda icra edin.   <span class="verse" id="V6">6&#160;</span>Yeddi gün mayasız çörək yeyin, yeddinci gün Rəbbə bayram olsun.   <span class="verse" id="V7">7&#160;</span>O yeddi gün ərzində yalnız mayasız çörək yeyilməlidir. Aranızda bütün ölkədə nə mayalı çörək, nə də maya görünməsin.   <span class="verse" id="V8">8&#160;</span>O günü övladlarınıza bildirib deyin: “Misirdən çıxdığım vaxt Rəbb mənim üçün nələr etdiyinə görə belə edirəm”.   <span class="verse" id="V9">9&#160;</span>Qoy bu əlinizdə nişanə və gözlərinizin önündə xatirə olsun ki, Rəbbin qanunu dilinizdən düşməsin. Çünki Rəbb sizi qüdrətli əli ilə Misirdən çıxartdı.   <span class="verse" id="V10">10&#160;</span>İldən-ilə təyin olunan vaxt bu qanuna riayət edin.   </div><div class='p'> <span class="verse" id="V11">11&#160;</span>Rəbb sizə və atalarınıza and içdiyi kimi Kənanlıların ölkəsinə gətirib, oranı sizə verən vaxtdan bəri   <span class="verse" id="V12">12&#160;</span> ana bətnindən hər ilk doğulan oğlanlarınızı Rəbbə təqdim etməlisiniz: ilk doğulan bütün heyvan balaları da Rəbbin olsun.   <span class="verse" id="V13">13&#160;</span>Hər ilk doğulan eşşək balası əvəzinə bir qoyun-keçi balası verin. Əgər əvəzini verməsəniz, boynunu sındırın. Övladlarınızın arasında hər ilk oğulun əvəzini ödəyin.   <span class="verse" id="V14">14&#160;</span>Gələcəkdə övladlarınız sizdən “Bu nədir?” soruşanda deyin: “Rəbb bizi Misirdən, köləlik diyarından qüdrətli əli ilə çıxartdı.   <span class="verse" id="V15">15&#160;</span>Firon bizi buraxmamağa inadkarlıq edəndə Rəbb Misir torpağında olan həm insanların bütün ilk oğlanlarını, həm də heyvanların bütün ilk balalarını öldürdü. Buna görə mən bütün ilk doğulan heyvan balalarını Rəbbə qurban verirəm, bütün ilk oğullarımın isə əvəzini ödəyirəm”.   <span class="verse" id="V16">16&#160;</span>Qoy bu əlinizdə nişanə və gözünüz önündə xatirə olsun, çünki Rəbb bizi qüdrətli əli ilə Misirdən çıxartdı».   </div><div class='s'>Allah İsrail övladlarına yol göstərir </div> <div class='p'> <span class="verse" id="V17">17&#160;</span>Firon xalqı buraxdığı zaman Allah onları Filiştlilərin ölkəsindən yol qısa olduğuna baxmayaraq, o yolla gətirmədi. Çünki O dedi: «Yoxsa xalq müharibə görəndə bəlkə peşman olub Misirə qayıdar».   <span class="verse" id="V18">18&#160;</span>Allah xalqı Qırmızı dənizə tərəf səhra yolu ilə dolayı apardı.  </div><div class='p'>İsrail övladları Misir torpağından silahlanıb çıxdılar.   <span class="verse" id="V19">19&#160;</span> Musa Yusifin sümüklərini özü ilə apardı, çünki Yusif İsrail övladlarına «Allah mütləq sizə nəzər salacaq. Gedən zaman özünüzlə sümüklərimi də buradan çıxarın» deyərək and içdirmişdi.   </div><div class='p'> <span class="verse" id="V20">20&#160;</span>İsrail övladları Sukkotdan yola düşüb səhranın kənarında olan Etamda düşərgə saldılar.   <span class="verse" id="V21">21&#160;</span>Rəbb onların qabağı ilə gündüz onlara yol göstərmək üçün bulud dirəyində, gecə isə onlara işıq vermək üçün od dirəyində gedirdi ki, gündüz də, gecə də gedə bilsinlər.   <span class="verse" id="V22">22&#160;</span>Gündüzlər bulud dirəyi, gecələr isə od dirəyi xalqın önündən ayrılmadı.   </div>