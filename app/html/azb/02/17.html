<div class='s'>Qayadan çıxan su </div> <div class='p'> <span class="verse" id="V1">1&#160;</span> Bütün İsrail övladlarının icması Sin səhrasından yola düşüb Rəbbin buyurduğuna görə dayana-dayana köç edirdilər. Onlar Refidimdə düşərgə saldılar. Orada xalqın içməyə suyu yox idi.   <span class="verse" id="V2">2&#160;</span>Ona görə də xalq Musa ilə münaqişə edib belə dedi: «Bizə içməyə su verin». Musa onlara dedi: «Niyə mənimlə münaqişə edirsiniz? Nə üçün Rəbbi sınayırsınız?»   <span class="verse" id="V3">3&#160;</span>Xalq orada olanda susamışdı. Ona görə də Musanın əlindən deyinib dedi: «Axı niyə bizi Misirdən çıxartdın? Bu bizi, oğullarımızı və heyvanlarımızı susuzluqdan öldürmək üçündürmü?»   </div><div class='p'> <span class="verse" id="V4">4&#160;</span>Musa Rəbbə fəryad edib dedi: «Axı mən bu xalq ilə nə edim? Bir az da keçsə, məni daşqalaq edəcəklər».   <span class="verse" id="V5">5&#160;</span>Rəbb Musaya dedi: «Xalqın qarşısına çıx. Özünlə bərabər bir neçə İsrail ağsaqqalı götür. Nil çayına vurduğun əsanı əlinə alıb irəli get.   <span class="verse" id="V6">6&#160;</span>Orada – Xorevdəki qayanın üstündə Mən sənin önündə dayanacağam. Zərbə ilə qayaya vur və oradan xalq üçün içməli su çıxacaq». Musa da İsrail ağsaqqallarının gözü qarşısında bunu etdi.   <span class="verse" id="V7">7&#160;</span>Musa o yeri Massa və Meriva adlandırdı, çünki orada İsrail övladları münaqişə etmişdilər və «görəsən Rəbb aramızdadır ya yox» deyə Rəbbi sınamışdılar.   </div><div class='s'>Amaleqlilərlə döyüş </div> <div class='p'> <span class="verse" id="V8">8&#160;</span>Bundan sonra Amaleqlilər gəlib Refidimdə İsrail övladları ilə döyüşdülər.   <span class="verse" id="V9">9&#160;</span>Musa Yeşuaya dedi: «Bizim üçün bir neçə adam seç, get Amaleqlilərlə döyüş. Sabah mən əlimdə Allahın əsası ilə təpənin başında dayanacağam».   <span class="verse" id="V10">10&#160;</span>Yeşua da Musa deyən kimi etdi və gedib Amaleqlilərlə döyüşdü. Musa, Harun və Xur isə təpənin başına çıxdılar.   <span class="verse" id="V11">11&#160;</span>Musa əlini qaldıranda İsrail övladları üstün gəlirdi, əlini endirəndə isə Amaleqlilər üstün gəlirdi.   <span class="verse" id="V12">12&#160;</span>Lakin Musanın əlləri yorulurdu. Ona görə də bir daş götürüb onun altına qoydular. Musa daşın üstündə oturdu. Əlinin birindən Harun, o birisindən isə Xur yapışdı. Beləcə Musanın gün batanacan əlləri möhkəm qaldı.   <span class="verse" id="V13">13&#160;</span>Yeşua Amaleq padşahını və xalqını qılıncdan keçirib qırdı.   </div><div class='p'> <span class="verse" id="V14">14&#160;</span> Rəbb Musaya dedi: «Bunu xatirə olaraq kitaba yaz, Yeşuanın qulağına çatdır ki, Mən Amaleqin adını büsbütün yer üzərindən siləcəyəm».   </div><div class='p'> <span class="verse" id="V15">15&#160;</span>Musa bir qurbangah düzəldərək adını Yahve-Nissi qoyub   <span class="verse" id="V16">16&#160;</span>dedi: «Rəbbin taxtına doğru əl uzadılırdı. O, nəsildən-nəslə Amaleqlilərə qarşı döyüşəcək».   </div>