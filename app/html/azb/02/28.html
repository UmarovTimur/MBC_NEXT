<div class='s'>Kahinlərin geyimləri </div> <div class='r'>(Çıx. 39:1-7)  </div><div class='p'> <span class="verse" id="V1">1&#160;</span>Sən isə qardaşın Harunu və onun oğulları Nadavı, Avihunu, Eleazarı və İtamarı İsrail övladlarının arasından yanına gətir ki, onlar Mənə kahinlik etsin.   <span class="verse" id="V2">2&#160;</span>Qardaşın Haruna izzət və gözəllik üçün müqəddəs geyimlər hazırla.   <span class="verse" id="V3">3&#160;</span>Sən də hikmət ruhu ilə doldurduğum bütün məharətli ustalara Harunun təqdis olunması üçün ona geyimlərin hazırlamasını tapşır ki, o Mənə kahinlik etsin.   <span class="verse" id="V4">4&#160;</span>Onların hazırlayacağı geyimlər bunlardır: döşlük, efod, üst cübbə, dama-dama xirqə, çalma və qurşaq. Bu müqəddəs geyimləri qardaşın Haruna və oğullarına hazırlasınlar ki, Mənə kahinlik etsinlər.   <span class="verse" id="V5">5&#160;</span>Qoy geyimləri hazırlayanlar qızıl, bənövşəyi, tünd qırmızı, al rəngli iplik və incə kətan götürsünlər.   </div><div class='p'> <span class="verse" id="V6">6&#160;</span>Efodu qızıldan, bənövşəyi, tünd qırmızı, al rəngli iplikdən və nəfis toxunmuş incə kətandan naxışla düzəltsinlər.   <span class="verse" id="V7">7&#160;</span>Hər iki ucunu bir-birinə bağlayan iki çiyinlik olsun ki, o bərkidilsin.   <span class="verse" id="V8">8&#160;</span>Efodun üstündəki kəmər eyni hissədən olsun. O da qızıldan, bənövşəyi, tünd qırmızı və al rəngli iplik və nəfis toxunmuş incə kətandan olsun.   <span class="verse" id="V9">9&#160;</span>İki ədəd damarlı əqiq daşı götür və üstündə İsrailin oğullarının adlarını həkk et.   <span class="verse" id="V10">10&#160;</span>Onların doğulma sırası ilə bir daşın üstündə altı ad, o birisinin üstündə qalan altı adı,   <span class="verse" id="V11">11&#160;</span>həkkakın işi olan möhür oyması kimi iki daş üstündə İsrailin oğullarının adlarını həkk et. Bunları hörmə qızıl sağanaqlara salıb,   <span class="verse" id="V12">12&#160;</span>bu iki daşı efodun çiyinliklərinə tax. Bunlar İsrailin oğullarının xatirə daşlarıdır; Harun onların adlarını Rəbbin önündə iki çiynində xatirə kimi gəzdirəcək.   <span class="verse" id="V13">13&#160;</span>Hörmə qızıldan sağanaqlar düzəlt,   <span class="verse" id="V14">14&#160;</span>xalis qızıldan iki ipə bənzər burma zəncir düzəlt; burma zəncirləri sağanaqlara tax.   </div><div class='s'>Döşlük </div> <div class='r'>(Çıx. 39:8-21)  </div><div class='p'> <span class="verse" id="V15">15&#160;</span>Hökm döşlüyünü efod kimi naxışlı düzəlt. Onu qızıldan, bənövşəyi, tünd qırmızı, al rəngli iplikdən və nəfis toxunmuş incə kətandan düzəlt.   <span class="verse" id="V16">16&#160;</span>Döşlük ikiqat, dördbucaq şəklində olub uzunluğu bir qarış, eni də bir qarış olsun.   <span class="verse" id="V17">17&#160;</span>Üstündəki bir çərçivəyə dörd sıra daş tax. Birinci sıra yaqut, topaz, zümrüd   <span class="verse" id="V18">18&#160;</span>ikinci sıra firuzə, göy yaqut və almaz,   <span class="verse" id="V19">19&#160;</span>üçüncü sıra sirkon, əqiq və ametist,   <span class="verse" id="V20">20&#160;</span>dördüncü sıra sarı yaqut, damarlı əqiq və yəşəm daşı olsun. Bu daşlar hörmə qızıl sağanaqlara taxılsın.   <span class="verse" id="V21">21&#160;</span>Daşlar İsrailin oğullarının adlarına görə on iki dənə olsun; hər daş on iki qəbilədən birinin adının oyma möhürü olsun.   <span class="verse" id="V22">22&#160;</span>Döşlük üçün xalis qızıldan ipəbənzər burma zəncirlər qayır.   <span class="verse" id="V23">23&#160;</span>Döşlük üçün iki qızıl halqa düzəlt və onları döşlüyün iki ucuna tax.   <span class="verse" id="V24">24&#160;</span>İki qızıl ipi döşlüyün uclarındakı iki halqaya tax.   <span class="verse" id="V25">25&#160;</span>İplərin o biri uclarını iki hörmə sağanağa taxıb efodun çiyinliklərinin qabaq tərəfinə bağla.   <span class="verse" id="V26">26&#160;</span>Yenə də iki qızıl halqa düzəlt və onları döşlüyün iki ucuna, efodla yanaşı iç qatına tax.   <span class="verse" id="V27">27&#160;</span>Digər iki qızıl halqa düzəlt və onu efodun çiyinliklərinin qabaq tərəfinə, aşağıya, efodun kəməri ilə birləşmə üzərinə bərkit.   <span class="verse" id="V28">28&#160;</span>Döşlük halqaları ilə efodun halqalarına bənövşəyi qaytanla bağlanıb efodun kəmərinin üzərinə bərkidilsin ki, döşlük efoddan sallanmasın.   </div><div class='p'> <span class="verse" id="V29">29&#160;</span>Harun Müqəddəs yerə daxil olduğu zaman Rəbbin önündə daima xatirə olaraq İsrailin oğullarının adlarını hökm döşlüyündə, ürəyinin üstündə daşıyacaq.   <span class="verse" id="V30">30&#160;</span>Urim və Tummimi də hökm döşlüyünə qoy ki, Rəbbin hüzuruna daxil olduğu zaman onlar da ürəyinin üstündə olsun. Beləcə Harun İsrail övladlarının hökmünü Rəbbin hüzurunda daima ürəyinin üstündə daşıyacaq.   </div><div class='s'>Kahinlərin digər geyimləri </div> <div class='r'>(Çıx. 39:22-31)  </div><div class='p'> <span class="verse" id="V31">31&#160;</span>Efodun cübbəsini büsbütün bənövşəyi iplikdən tik.   <span class="verse" id="V32">32&#160;</span>Ortasında baş keçirmək üçün yer olsun. Onun kənarında cırılmamaq üçün yaxa toxunsun.   <span class="verse" id="V33">33&#160;</span>Cübbənin ətəyinin ətrafına bənövşəyi, tünd qırmızı və al rəngli iplikdən narlar və zınqırovlar düz:   <span class="verse" id="V34">34&#160;</span>cübbənin ətəyi boyunca ətrafında qızıl zınqırov və nar sıra ilə düzülsün.   <span class="verse" id="V35">35&#160;</span>Qoy cübbə Harun xidmət etdiyi zaman əynində olsun. Verdiyi səs də onun Müqəddəs yerə – Rəbbin hüzuruna girib-çıxdığı zaman eşidilsin ki, o ölməsin.   </div><div class='p'> <span class="verse" id="V36">36&#160;</span>Xalis qızıldan bir lövhəcik düzəlt və onun üzərində möhür oyması olaraq “Rəbbə həsr edilmiş” yazısını həkk et.   <span class="verse" id="V37">37&#160;</span>Onu bənövşəyi qaytanla çalmanın üstünə – qabaq tərəfinə tik.   <span class="verse" id="V38">38&#160;</span>Beləcə lövhəcik Harunun alnının üstündə olsun. İsrail övladlarının təqdis etdikləri bütün müqəddəs hədiyyələrin Rəbbin qarşısında məqbul olub-olmamasının məsuliyyətini Harun daşıyacaq. Buna görə də qoy lövhəcik həmişə Harunun alnında olsun.   </div><div class='p'> <span class="verse" id="V39">39&#160;</span>Xirqəni incə kətandan dama-dama hör. Çalmanı da incə kətandan düzəlt. Qurşağın üzərinə naxış tikib düzəlt.   </div><div class='p'> <span class="verse" id="V40">40&#160;</span>Harunun oğullarına izzət və gözəllik üçün xirqələr, qurşaqlar və papaqlar düzəlt.   <span class="verse" id="V41">41&#160;</span>Bunları qardaşın Harunla oğullarına geyindirib onları məsh et, vəzifəyə qoy və Mənə kahinlik etmək üçün təqdis et.   <span class="verse" id="V42">42&#160;</span>Beldən buda qədər lüt bədənlərini örtən kətan alt paltarları tik.   <span class="verse" id="V43">43&#160;</span>Bunları Harunla oğulları Müqəddəs yerdə xidmət etmək üçün Hüzur çadırına daxil olanda yaxud qurbangaha yaxınlaşanda cəza çəkib ölməmək üçün geyəcəklər. Bu, Harunla övladlarına əbədi qayda olsun.   </div>