<div class='p'> <span class="verse" id="V1">1&#160;</span>Sən onların qarşısına bu hökmləri qoymalısan:   </div><div class='s'>İbrani qullar </div> <div class='r'>(Qanun. 15:12-18)  </div><div class='p'> <span class="verse" id="V2">2&#160;</span>  Sizdən biri İbrani qul alarsa, o qul altı il qulluq edib yeddinci il pulu ödəmədən azad olunsun.   <span class="verse" id="V3">3&#160;</span>Əgər qulun tək gəlib, qoy tək də getsin; yox, əgər arvadı vardısa, qoy arvadı ilə getsin.   <span class="verse" id="V4">4&#160;</span>Əgər qul sahibi quluna arvad veribsə və qulun arvadı oğlan yaxud qız doğubsa, arvadla uşaqları ağası üçün qalsın. Qul isə tək getsin.   <span class="verse" id="V5">5&#160;</span>Lakin qul təkidlə: “Ağamı, arvadımla uşaqlarımı sevirəm və azad olmaq istəmirəm” desə,   <span class="verse" id="V6">6&#160;</span>onda qoy qulun ağası onu məbədə – Allahın hüzuruna gətirsin. Qulunu qapıya yaxud qapının yan taxtasına söykəyib qulağını bizlə deşsin. Bu qul ağasına ömürlük qulluq etsin.   </div><div class='p'> <span class="verse" id="V7">7&#160;</span>Bir adam qızını qarabaş olaraq satarsa, qız kişi qullar kimi azad olmasın.   <span class="verse" id="V8">8&#160;</span>Əgər o qız onu özü üçün təyin edən ağasının gözündə pis görünərsə, ağası qızın ödənmə pulunu qəbul edib onu azad etsin; o ağanın qızı yadellilərə satmağa ixtiyarı yoxdur, çünki o qızla xaincəsinə rəftar etdi.   <span class="verse" id="V9">9&#160;</span>Əgər ağa onu oğlu üçün təyin edibsə, onunla adətə görə öz qızı kimi rəftar etməlidir.   <span class="verse" id="V10">10&#160;</span>Əgər o adam ikinci arvad alırsa, birinci arvadını yemək və paltar təminatından və arvadlıq hüququndan məhrum etməsin.   <span class="verse" id="V11">11&#160;</span>Əgər əri bu üç haqqı qadına vermirsə, qoy bu qadın heç nə ödəmədən azad edilsin.   </div><div class='s'>Ölüm cəzasına məhkum olunanlar </div> <div class='p'> <span class="verse" id="V12">12&#160;</span> Adam vurub öldürən şəxs öldürülməlidir.   <span class="verse" id="V13">13&#160;</span> Lakin o şəxs öldürmək qəsdində olmasa və ölüm Mənim iznimlə olsa, o zaman onun üçün bir yer təyin edərəm ki, oraya pənah gətirsin.   <span class="verse" id="V14">14&#160;</span>Bir adam başqa adamı qəsdən hiylə ilə öldürsə, o adamı hətta Mənim qurbangahımdan götür ki, öldürülsün.   </div><div class='p'> <span class="verse" id="V15">15&#160;</span>Atasını yaxud anasını döyən adam öldürülməlidir.   </div><div class='p'> <span class="verse" id="V16">16&#160;</span> İnsan oğurlayıb satan yaxud saxlayan adam öldürülməlidir.   </div><div class='p'> <span class="verse" id="V17">17&#160;</span> Atasını yaxud anasını söyən adam öldürülməlidir.   </div><div class='s'>Bədən xəsarəti </div> <div class='p'> <span class="verse" id="V18">18&#160;</span>Adamlar münaqişə edəndə başqa adamın daşla yaxud yumruqla vurduğu bir adam ölməyib yatağa düşərsə və   <span class="verse" id="V19">19&#160;</span>sonra yataqdan qalxıb əl ağacı ilə bayırda gəzərsə, onu vuran adam cəzasız qalsın və yatdığı müddətin əvəzini ödəsin, sağalana qədər ona qayğı göstərsin.   </div><div class='p'> <span class="verse" id="V20">20&#160;</span>Bir adamın dəyənəklə vurduğu qulu yaxud qarabaşı zərbədən ölərsə, o adam cəzalandırılmalıdır.   <span class="verse" id="V21">21&#160;</span>Əgər qul yaxud qarabaş bir-iki gün ərzində ölməsə, ağa cəzalandırılmasın; çünki qul yaxud qarabaş ağanın əmlakıdır.   </div><div class='p'> <span class="verse" id="V22">22&#160;</span>Adamlar dalaşanda bir hamilə qadın ona dəyən zərbədən uşaq salarsa və başqa ziyan ona dəyməsə, o qadının ərinin tələbi ilə təqsirkar adam hakimlərin təyin etdiyi məbləğdə cərimə ödəməlidir.   <span class="verse" id="V23">23&#160;</span> Əgər qadına ziyan dəyibsə, təqsirkar adam can əvəzinə can,   <span class="verse" id="V24">24&#160;</span>göz əvəzinə göz, diş əvəzinə diş, əl əvəzinə əl, ayaq əvəzinə ayaq,   <span class="verse" id="V25">25&#160;</span>yanıq əvəzinə yanıq, yara əvəzinə yara, zədə əvəzinə zədə ödəsin.   </div><div class='p'> <span class="verse" id="V26">26&#160;</span>Ağa qulunun yaxud kənizinin gözünə vurub onu kor edərsə, gözün əvəzinə onu azad etsin.   <span class="verse" id="V27">27&#160;</span>Əgər ağa qulunun yaxud kənizinin dişini sındırsa, dişin əvəzinə qulunu azad etsin.   </div><div class='s'>Heyvan sahibinin məsuliyyəti </div> <div class='p'> <span class="verse" id="V28">28&#160;</span>Mal-qaradan olan heyvan kişini yaxud qadını buynuzla vurub öldürərsə, heyvan daşqalaq edilsin; onun əti yeyilməsin, heyvan sahibi isə günahsız sayılsın.   <span class="verse" id="V29">29&#160;</span>Lakin əgər heyvan o vaxta qədər vurağan olub, sahibi isə bundan xəbərdar edilsə də, onun qarşısını almasa və nəticədə heyvan kişini yaxud qadını öldürərsə, heyvan daşqalaq edilsin, sahibi isə öldürülsün.   <span class="verse" id="V30">30&#160;</span>Əgər heyvanın sahibindən ödənmə pulu istənilirsə, o istənilən pulun məbləğini ödəyib canının əvəzini ödəyə bilər.   <span class="verse" id="V31">31&#160;</span>Oğlanı ya qızı buynuzlayan heyvana qarşı eyni hökm işlənsin.   <span class="verse" id="V32">32&#160;</span>Əgər heyvan qulu ya kənizi buynuzu ilə vursa, ağasına otuz şekel gümüş verilsin, heyvan isə daşqalaq olsun.   </div><div class='p'> <span class="verse" id="V33">33&#160;</span>Bir adam quyunu açıb ya da qazdığı quyunun üstünü örtməsə və ora mal-qara yaxud eşşək düşsə,   <span class="verse" id="V34">34&#160;</span>quyunun sahibi zərəri ödəsin; heyvanın dəyərini sahibinə versin, ölən heyvan isə o adama qalsın.   </div><div class='p'> <span class="verse" id="V35">35&#160;</span>Bir adamın mal-qarası başqasının mal-qarasını vurub öldürsə, sahiblər həm sağ qalan heyvanı satıb dəyərini yarı bölməli, həm də ölü heyvanı yarı bölməlidirlər.   <span class="verse" id="V36">36&#160;</span>Amma heyvanın o vaxta qədər vurağan olduğu məlum olanda onun qarşısını almayan sahibi heyvanın əvəzinə heyvan verib zərəri ödəsin; ölən heyvan isə ona qalmalıdır.   </div>