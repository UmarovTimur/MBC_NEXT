<div class='s'>İsrailin cəzası </div> <div class='q'> <span class="verse" id="V1">1&#160;</span>Ey İsrail, başqa xalqlar kimi  </div><div class='q'>Sevinib coşma,  </div><div class='q'>Çünki öz Allahına xəyanət etdin.  </div><div class='q'>Bütün xırmanlarda  </div><div class='q'>Fahişəlik muzduna könül verdin.   </div><div class='q'> <span class="verse" id="V2">2&#160;</span>Xırman və üzümsıxan xalqı doydurmayacaq,  </div><div class='q'>Təzə şərab onlara qismət olmayacaq.   </div><div class='q'> <span class="verse" id="V3">3&#160;</span>Rəbbin torpağında yaşamayacaqlar,  </div><div class='q'>Efrayim Misirə qayıdacaq,  </div><div class='q'>Aşşurda murdar yemək yeyəcək.   </div><div class='q'> <span class="verse" id="V4">4&#160;</span>Rəbbə təqdim olaraq şərab tökməyəcəklər,  </div><div class='q'>Qurbanları Ona məqbul olmayacaq.  </div><div class='q'>Qurbanlar onlara yas çörəyi olacaq,  </div><div class='q'>Onu yeyənlərin hamısı murdar olacaq.  </div><div class='q'>Çörəkləri özlərinə qismət olacaq,  </div><div class='q'>Amma Rəbbin evinə gətirilməyəcək.   </div><div class='b'> &#160; </div> <div class='q'> <span class="verse" id="V5">5&#160;</span>Təntənəli bayramda,  </div><div class='q'>Rəbbin bayram günündə nə edəcəksiniz?   </div><div class='q'> <span class="verse" id="V6">6&#160;</span>Məhvdən qaçsalar da,  </div><div class='q'>Misir onları yığacaq,  </div><div class='q'>Memfis qəbirə basdıracaq.  </div><div class='q'>Onların gümüş xəzinələrini gicitkən tutacaq,  </div><div class='q'>Çadırlarında qanqal bitəcək.   </div><div class='q'> <span class="verse" id="V7">7&#160;</span> Onların cəza günləri gəldi,  </div><div class='q'>Haqq-hesab günləri yetişdi.  </div><div class='q'>Qoy İsrail bunu bilsin!  </div><div class='q'>Təqsirlərinizin çoxluğundan,  </div><div class='q'>Düşmənçiliyinizin böyüklüyündən  </div><div class='q'>Peyğəmbəri əbləh,  </div><div class='q'>Ruhani adamı divanə saydınız.   </div><div class='q'> <span class="verse" id="V8">8&#160;</span>Peyğəmbər Allahımın Efrayim üzərində qoyduğu gözətçidir.  </div><div class='q'>Amma onun getdiyi hər yerdə tor qurdular,  </div><div class='q'>Allahın evində düşmənçilik var.   </div><div class='q'> <span class="verse" id="V9">9&#160;</span> Givea günlərində olduğu kimi  </div><div class='q'>Onlar böyük pozğunluğa düçar oldu.  </div><div class='q'>Allah onların təqsirlərini yada salacaq,  </div><div class='q'>Günahları üçün onları cəzalandıracaq.   </div><div class='b'> &#160; </div> <div class='q'> <span class="verse" id="V10">10&#160;</span> Səhrada üzüm tapan kimi  </div><div class='q'>Mən İsraili tapdım,  </div><div class='q'>İlk dəfə məhsul verən əncir nübarı kimi  </div><div class='q'>Mən atalarınızı gördüm.  </div><div class='q'>Amma onlar Baal-Peora çatanda  </div><div class='q'>Rüsvayçı bütlərə təslim oldu.  </div><div class='q'>Özləri də sevdikləri şeylər kimi  </div><div class='q'>İyrənc oldu.   </div><div class='q'> <span class="verse" id="V11">11&#160;</span>Efrayimin calalı  </div><div class='q'>Bir quş kimi uçub gedəcək.  </div><div class='q'>Nə doğum, nə hamiləlik, nə mayalanma olacaq.   </div><div class='q'> <span class="verse" id="V12">12&#160;</span>Öz uşaqlarını böyütsələr də,  </div><div class='q'>Balalarını əllərindən alacağam,  </div><div class='q'>Onları kimsəsiz qoyacağam.  </div><div class='q'>Mən onları tərk etdikdə vay hallarına!   </div><div class='q'> <span class="verse" id="V13">13&#160;</span>Mən gördüm ki, Efrayim  </div><div class='q'>Sur şəhəri kimi gözəl bir yerdə məskən salıb.  </div><div class='q'>Amma Efrayim öz övladlarını  </div><div class='q'>Qatil qabağına çıxaracaq».   </div><div class='q'> <span class="verse" id="V14">14&#160;</span>Ya Rəbb, nə verəcəksən, ver onlara,  </div><div class='q'>Onlara uşaq salan bətn, südsüz döşlər ver!   </div><div class='b'> &#160; </div> <div class='q'> <span class="verse" id="V15">15&#160;</span>Rəbb deyir: «Onlar bütün pis əməllərini  </div><div class='q'>Qilqalda edir,  </div><div class='q'>Orada onlara nifrət etdim.  </div><div class='q'>Etdikləri günahlardan ötrü  </div><div class='q'>Onları evimdən qovacağam.  </div><div class='q'>Artıq onları sevməyəcəyəm.  </div><div class='q'>Bütün başçıları üsyankardır.   </div><div class='q'> <span class="verse" id="V16">16&#160;</span>Efrayim kəsildi,  </div><div class='q'>Kökləri qurudu.  </div><div class='q'>Onlar bar verməyəcək.  </div><div class='q'>Əgər doğsalar da,  </div><div class='q'>Bətnlərinin əziz barını Mən məhv edəcəyəm».   </div><div class='b'> &#160; </div> <div class='q'> <span class="verse" id="V17">17&#160;</span>Allahım onları rədd edəcək,  </div><div class='q'>Çünki Ona qulaq asmadılar.  </div><div class='q'>Millətlər arasında sərgərdan gəzəcəklər.   </div><div class='b'> &#160; </div> 