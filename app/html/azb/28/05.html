<div class='s'>İsrailin cəzası </div> <div class='q'> <span class="verse" id="V1">1&#160;</span>Ey kahinlər, bunu eşidin!  </div><div class='q'>Ey İsrail nəsli, diqqətlə dinləyin!  </div><div class='q'>Ey padşah sarayında olanlar, qulaq verin!  </div><div class='q'>Sizin barənizdə hökm çıxarıldı,  </div><div class='q'>Çünki siz Mispada bir tələ,  </div><div class='q'>Tavor dağına sərilmiş bir tor oldunuz.   </div><div class='q'> <span class="verse" id="V2">2&#160;</span>Qanunsuzlar adam öldürməklə məşğuldur.  </div><div class='q'>Amma Mən onların hamısını cəzalandıracağam.   </div><div class='q'> <span class="verse" id="V3">3&#160;</span>Efrayimi tanıyıram,  </div><div class='q'>İsrail Məndən gizli deyil,  </div><div class='q'>Çünki indi sən fahişəlik edirsən, ey Efrayim,  </div><div class='q'>İsrail də murdarlanıb.   </div><div class='q'> <span class="verse" id="V4">4&#160;</span>Əməlləri qoymur ki, onlar  </div><div class='q'>Özlərinin Allahına tərəf dönsün,  </div><div class='q'>Çünki içlərində xəyanət ruhu var,  </div><div class='q'>Rəbbi də tanımırlar.   </div><div class='q'> <span class="verse" id="V5">5&#160;</span>İsrailin qüruru özünə qarşı şəhadət edir.  </div><div class='q'>İsraillə Efrayim  </div><div class='q'>Günahlarından ötrü büdrəyib-yıxılır.  </div><div class='q'>Yəhuda da onlarla birgə yıxılır.   </div><div class='q'> <span class="verse" id="V6">6&#160;</span>Qoyun-keçi, mal-qara qurban edərək  </div><div class='q'>Rəbbi axtarmağa gedəcəklər,  </div><div class='q'>Amma tapmayacaqlar,  </div><div class='q'>Çünki Rəbb onları tərk etdi.   </div><div class='q'> <span class="verse" id="V7">7&#160;</span>Onlar Rəbbə xəyanət etdi,  </div><div class='q'>Çünki bic uşaqlar doğdu.  </div><div class='q'>İndi Təzə Ay mərasimi olanda  </div><div class='q'>Onlar tarlaları ilə birlikdə məhv olacaq.   </div><div class='b'> &#160; </div> <div class='q'> <span class="verse" id="V8">8&#160;</span>Giveada şeypur çalın,  </div><div class='q'>Ramada kərənay çalın,  </div><div class='q'>Bet-Avendə car çəkin,  </div><div class='q'>Düşmən arxandadır, ey Binyamin!   </div><div class='q'> <span class="verse" id="V9">9&#160;</span>Efrayim cəza günündə viran olacaq,  </div><div class='q'>Bu yəqin sözü İsrail qəbilələri arasında bəyan edirəm.   </div><div class='q'> <span class="verse" id="V10">10&#160;</span>Yəhuda başçıları  </div><div class='q'>Sərhəd daşı dəyişənlərə bənzəyir.  </div><div class='q'>Qəzəbimi sel kimi onların üstünə tökəcəyəm.   </div><div class='q'> <span class="verse" id="V11">11&#160;</span>Efrayim zülm gördü,  </div><div class='q'>Hökm ilə əzildi,  </div><div class='q'>Çünki bilə-bilə  </div><div class='q'>Boş şeylərin dalınca getdi.   </div><div class='q'> <span class="verse" id="V12">12&#160;</span>Mən Efrayimlilərə qarşı güvə,  </div><div class='q'>Yəhuda nəsli üçün kif olacağam.   </div><div class='q'> <span class="verse" id="V13">13&#160;</span>Efrayim xəstəliyini,  </div><div class='q'>Yəhuda yarasını gördü.  </div><div class='q'>Efrayim Aşşura getdi,  </div><div class='q'>Böyük padşahdan kömək istədi,  </div><div class='q'>Amma o sizə şəfa verməz,  </div><div class='q'>Yaranızı sağaltmaz.   </div><div class='q'> <span class="verse" id="V14">14&#160;</span>Bəli, Mən Efrayimlilərə qarşı bir şir,  </div><div class='q'>Yəhuda nəsli üçün cavan aslan olacağam.  </div><div class='q'>Mən, Mən onu parçalayıb gedəcəyəm,  </div><div class='q'>Sürüyəcəyəm və kimsə əlimdən qurtarmayacaq.   </div><div class='q'> <span class="verse" id="V15">15&#160;</span>Sonra qayıdıb Öz məskənimə gedəcəyəm,  </div><div class='q'>O vaxtacan ki özlərini günahkar sayaraq  </div><div class='q'>Mənim hüzurumu axtaracaqlar.  </div><div class='q'>Bəlaya düşəndə həsrətlə Məni axtaracaqlar».   </div>