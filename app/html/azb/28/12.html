<div class='q'> <span class="verse" id="V1">1&#160;</span>Efrayim yellə bəslənir,  </div><div class='q'>Bütün gün şərq küləyinin dalınca düşür.  </div><div class='q'>Yalanı, qoluzorluluğu artırır.  </div><div class='q'>Aşşurla saziş bağlayır,  </div><div class='q'>Misirə zeytun yağı göndərir.   </div><div class='b'> &#160; </div> <div class='q'> <span class="verse" id="V2">2&#160;</span>Yəhuda ilə Rəbbin davası var,  </div><div class='q'>Yaqubu getdiyi yola görə cəzalandıracaq,  </div><div class='q'>Əməllərinə görə əvəz verəcək.   </div><div class='q'> <span class="verse" id="V3">3&#160;</span>  O hələ ana bətnində ikən  </div><div class='q'>Qardaşının topuğundan tutdu,  </div><div class='q'>Böyüklük çağında Allahla güləşdi.   </div><div class='q'> <span class="verse" id="V4">4&#160;</span> Mələklə güləşib ona üstün gəldi,  </div><div class='q'>Ağlayaraq Ondan xeyirxahlıq istədi.  </div><div class='q'>Allah onu Bet-Eldə tapdı.   </div><div class='q'> <span class="verse" id="V5">5&#160;</span>Ordular Allahı Rəbb  </div><div class='q'>Bizimlə orada danışdı.  </div><div class='q'>Onun adı «Rəbb»dir.   </div><div class='q'> <span class="verse" id="V6">6&#160;</span>Buna görə də sən Allahına üz tut,  </div><div class='q'>Məhəbbətə, ədalətə bağlan,  </div><div class='q'>Daim Allahına ümid bağla.   </div><div class='q'> <span class="verse" id="V7">7&#160;</span>Efrayim tacirdir,  </div><div class='q'>Əlindəki aldadıcı tərəzi ilə  </div><div class='q'>Aldatmağı sevir.   </div><div class='q'> <span class="verse" id="V8">8&#160;</span>Efrayim deyir:  </div><div class='q'>«Doğrudan da, mən varlandım,  </div><div class='q'>Özüm üçün sərvət topladım.  </div><div class='q'>Çoxlu şeylər qazansam da,  </div><div class='q'>Məndə günah sayılacaq bir təqsir tapılmayacaq».   </div><div class='b'> &#160; </div> <div class='q'> <span class="verse" id="V9">9&#160;</span> «Ancaq səni Misir torpağından çıxaran  </div><div class='q'>Allahın Rəbb Mənəm.  </div><div class='q'>Bayram günlərində olduğu kimi  </div><div class='q'>Səni yenə öz çadırlarında məskunlaşdıracağam.   </div><div class='q'> <span class="verse" id="V10">10&#160;</span>Mən peyğəmbərlərlə danışdım,  </div><div class='q'>Çoxlu görüntü göndərdim,  </div><div class='q'>Peyğəmbərlərin dilindən məsəllər söylədim».   </div><div class='b'> &#160; </div> <div class='q'> <span class="verse" id="V11">11&#160;</span>Gilead xalqı pis xalqdır,  </div><div class='q'>Doğrudan da, yaramazdır.  </div><div class='q'>Qilqalda buğaları qurban kəsirlər.  </div><div class='q'>Onların qurbangahları  </div><div class='q'>Şumlanmış tarladakı daş qalaqları kimidir.   </div><div class='b'> &#160; </div> <div class='q'> <span class="verse" id="V12">12&#160;</span> Yaqub Aram torpağına qaçdı,  </div><div class='q'>İsrail arvad üçün qul oldu,  </div><div class='q'>Arvada görə qoyun otardı.   </div><div class='q'> <span class="verse" id="V13">13&#160;</span> Rəbb İsraili bir peyğəmbər vasitəsilə  </div><div class='q'>Misirdən çıxartdı,  </div><div class='q'>Bir peyğəmbər vasitəsilə qorudu.   </div><div class='q'> <span class="verse" id="V14">14&#160;</span>Efrayim Allahı bərk qəzəbləndirdi,  </div><div class='q'>Tökdüyü qanı öz başına gətirəcək,  </div><div class='q'>Xudavənd onun rüsvayçılığını özünə qaytaracaq.   </div>