<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İBRANİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İBRANİLƏRƏ</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="main">
 <div class='mt'>İBRANİLƏRƏ MƏKTUB  </div><div class='imt'>GİRİŞ  </div><div class='im'><span class='bk'>«İbranilərə Məktub»</span> qarşıdurmalarla üzləşən və imanından dönmək təhlükəsində olan məsihçi imanlılara ünvanlanıb. Məktubun müəllifi onları imanda ruhlandırır və hər şeydən öncə göstərir ki, İsa Məsih Allahın izzətinin təzahürü və onun mahiyyətinin tam surətidir. Bunu etməklə o, üç əsas həqiqəti vurğulayır: İsa Məsih Allahın əbədi Oğludur. O çəkdiyi əzablarla Ataya itaətli olmağı öyrəndi. İsa Məsih Allahın Oğlu olaraq Əhdi-Ətiqin peyğəmbərlərindən, xüsusilə də, Musadan da üstündür. İsa Məsih kahinlərdən üstün olaraq Allah tərəfindən əbədi Kahin elan olunmuşdur. İmanlılar İsa Məsihə iman etmək vasitəsilə günahdan, qorxudan və ölümdən qurtulur. İsa Baş Kahin kimi həqiqi xilası təmin edir.  </div><div class='ip'>Məktubun müəllifi İsrail tarixində məşhur adamları nümunə gətirərək oxucuları sadiq qalmağa çağırır. O, oxuculara iztirab və təqiblər zamanı İsaya baxıb dözümlü olmağı tövsiyə edir. Məktub məsləhət və xəbərdarlıqla bitir.  </div><div class='iot'>Kitabın məzmunu:  </div><div class='io2'>1:1-14 Allahın Oğlunun mələklərdən üstünlüyü  </div><div class='io2'>2:1-18 İmanlılara öyüd-nəsihət  </div><div class='io2'>3:1–4:13 İsanın Musadan üstünlüyü  </div><div class='io2'>4:14–7:28 İsa Məsih baş kahinimizdir  </div><div class='io2'>8:1-13 Məsihin Əhdinin üstünlüyü  </div><div class='io2'>9:1-22 Yeni Əhdin qurbanı köhnəsindən üstündür  </div><div class='io2'>9:23–10:39 Son qurban  </div><div class='io2'>11:1-40 İman qəhrəmanları  </div><div class='io2'>12:1-29 Allahın ata ürəyi barəsində  </div><div class='io2'>13:1-25 Öyüd-nəsihətlər   
</div><div class='chapterlabel' id="V0"> 1</div><div class='s'>Allahın Oğlu mələklərdən üstündür </div> <div class='p'> <span class="verse" id="V1">1&#160;</span>Allah qədim zamanlarda dəfələrlə və müxtəlif yollarla əcdadlarımıza peyğəmbərlər vasitəsilə müraciət etmişdi.   <span class="verse" id="V2">2&#160;</span>Amma bu axır zamanda O bizə Oğul vasitəsilə müraciət etdi; Onu hər şeyin varisi təyin etmişdi və Onun vasitəsilə kainatı yaratmışdı.   <span class="verse" id="V3">3&#160;</span>Oğul Allahın izzətinin əksi və mahiyyətinin tam surətidir. O hər şeyi qüdrətli kəlamı ilə saxlayır. O, günahlardan təmizlənməni təmin edəndən sonra ucalarda möhtəşəm Allahın sağında oturdu.   <span class="verse" id="V4">4&#160;</span>Mələklərdən nə qədər üstün adı irs olaraq aldısa, o qədər onlardan üstün oldu.   </div><div class='p'> <span class="verse" id="V5">5&#160;</span><a href="#FN1" class="notemark">*<span class="popup">2Şam. 7:14; 1Saln. 17:13; Zəb. 2:7</span></a>Axı Allah mələklərin hansına nə vaxtsa  </div><div class='q'>«Sən Mənim Oğlumsan,  </div><div class='q'>Mən bu gün Sənə Ata oldum»  </div><div class='m'>yaxud  </div><div class='q'>«Mən Ona Ata, O isə Mənə Oğul olacaq»  </div><div class='m'>demişdir?   <span class="verse" id="V6">6&#160;</span><a href="#FN2" class="notemark">*<span class="popup">Zəb. 97:7</span></a>Yenə də Allah İlk Doğulanı dünyaya gətirəndə deyir:  </div><div class='q'>«Allahın bütün mələkləri qoy Onun qarşısında səcdə etsin».   </div><div class='m'> <span class="verse" id="V7">7&#160;</span><a href="#FN3" class="notemark">*<span class="popup">Zəb. 104:4</span></a>Mələklər barəsində isə deyir:  </div><div class='q'>«Öz mələklərini küləklərə,  </div><div class='q'>Öz xidmətçilərini yanar oda döndərir!»   </div><div class='m'> <span class="verse" id="V8">8&#160;</span><a href="#FN4" class="notemark">*<span class="popup">Zəb. 45:6-7</span></a>Amma Oğul haqqında bunu deyir:  </div><div class='q'>«Ey Allah, taxtın əbədilik, sonsuzadək qalır,  </div><div class='q'>Sənin şahlıq əsan insaf əsasıdır.   </div><div class='q'> <span class="verse" id="V9">9&#160;</span>Salehliyi sevib qanunsuzluğa nifrət etmisən.  </div><div class='q'>Ona görə Allah, Sənin Allahın  </div><div class='q'>Sevinc yağı ilə  </div><div class='q'>Yoldaşlarından çox Səni məsh edib».   </div><div class='m'> <span class="verse" id="V10">10&#160;</span><a href="#FN5" class="notemark">*<span class="popup">Zəb. 102:25-27</span></a>Yenə deyir:  </div><div class='q'>«Ya Rəbb, Sən yerin təməlini əzəldən qurmusan,  </div><div class='q'>Göylər Sənin əllərinin işidir!   </div><div class='q'> <span class="verse" id="V11">11&#160;</span>Onlar yox olacaq, amma Sən qalacaqsan,  </div><div class='q'>Hamısı paltar kimi köhnələcək,   </div><div class='q'> <span class="verse" id="V12">12&#160;</span>Onları geyim kimi bükəcəksən,  </div><div class='q'>Onları paltar kimi dəyişdirəcəksən.  </div><div class='q'>Amma Sən dəyişməzsən,  </div><div class='q'>İllərin tükənməzdir».   </div><div class='m'> <span class="verse" id="V13">13&#160;</span><a href="#FN6" class="notemark">*<span class="popup">Zəb. 110:1</span></a>Lakin Allah mələklərin hansına nə vaxtsa  </div><div class='q'>«Mən düşmənlərini ayaqlarının altına kətil kimi salanadək  </div><div class='q'>Sağımda otur»  </div><div class='m'>demişdir?   <span class="verse" id="V14">14&#160;</span>Bütün mələklər xilası irs olaraq alacaq şəxslərə xidmət etmək üçün göndərilən xidmətçi ruhlar deyilmi?   </div><ul class='tnav'>
<li><a href='index.htm'>İBRANİLƏRƏ</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">1:5</a>
<span class="xt"><a href='2SA07.htm#V14'>2Şam. 7:14</a>; <a href='1CH17.htm#V13'>1Saln. 17:13</a>; <a href='PSA002.htm#V7'>Zəb. 2:7</a></span></p>
<p class="x" id="FN2"><span class="notemark">*</span><a class="notebackref" href="#V6">1:6</a>
<span class="xt"><a href='PSA097.htm#V7'>Zəb. 97:7</a></span></p>
<p class="x" id="FN3"><span class="notemark">*</span><a class="notebackref" href="#V7">1:7</a>
<span class="xt"><a href='PSA104.htm#V4'>Zəb. 104:4</a></span></p>
<p class="x" id="FN4"><span class="notemark">*</span><a class="notebackref" href="#V8">1:8</a>
<span class="xt"><a href='PSA045.htm#V6'>Zəb. 45:6-7</a></span></p>
<p class="x" id="FN5"><span class="notemark">*</span><a class="notebackref" href="#V10">1:10</a>
<span class="xt"><a href='PSA102.htm#V25'>Zəb. 102:25-27</a></span></p>
<p class="x" id="FN6"><span class="notemark">*</span><a class="notebackref" href="#V13">1:13</a>
<span class="xt"><a href='PSA110.htm#V1'>Zəb. 110:1</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
