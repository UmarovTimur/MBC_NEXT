<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 16</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT15.htm'>&lt;</a></li>
<li><a href='MAT.htm'>16</a></li>
<li><a href='MAT17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Fariseylərin və sadukeylərin mayası </div> <div class='r'>(Mat. 12:38-39; Mark 8:11-21; Luka 12:54-56)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Luka 11:16</span></a>Fariseylər və sadukeylər yaxınlaşıb İsanı sınamaq üçün xahiş etdilər ki, onlara göydən gələn bir əlamət göstərsin.   <span class="verse" id="V2">2&#160;</span>Amma İsa onlara cavab verdi: «Axşam olanda siz: “Hava yaxşı olacaq, çünki göy qırmızıdır”,   <span class="verse" id="V3">3&#160;</span>səhər çağı “bu gün fırtına qopacaq, çünki göy qırmızıdır, tutqundur” deyirsiniz. Göyün<a href="#FN2" class="notemark">*<span class="popup">Göyün – bəzi əlyazmalarda Ey ikiüzlülər, göyün.</span></a> görünüşünü seçə bilirsiniz, ancaq zamanın əlamətlərini seçə bilmirsiniz?   <span class="verse" id="V4">4&#160;</span><a href="#FN3" class="notemark">*<span class="popup">Luka 11:29</span></a>Pis və vəfasız nəsil bir əlamət axtarır. Amma ona Yunusun əlamətindən başqa heç bir əlamət verilməyəcək». İsa onları tərk edib getdi.   </div><div class='p'> <span class="verse" id="V5">5&#160;</span>Şagirdlər o taya keçəndə çörək götürməyi yaddan çıxarmışdılar.   <span class="verse" id="V6">6&#160;</span><a href="#FN4" class="notemark">*<span class="popup">Luka 12:1</span></a>İsa onlara dedi: «Ehtiyatlı olun! Fariseylərin və sadukeylərin mayasından özünüzü gözləyin».   <span class="verse" id="V7">7&#160;</span>Şagirdlər isə öz aralarında danışıb deyirdilər: «Bunu çörək götürmədiyimiz üçün deyir».   <span class="verse" id="V8">8&#160;</span>İsa bunu bilərək dedi: «Ey imanı az olanlar! Nə üçün çörəyinizin yoxluğundan danışırsınız?   <span class="verse" id="V9">9&#160;</span><a href="#FN5" class="notemark">*<span class="popup">Mat. 14:17-21; 15:34-38</span></a>Hələ dərk etmirsinizmi? Beş min nəfər üçün beş çörəyi və neçə zənbil yığdığınızı xatırlamırsınızmı?   <span class="verse" id="V10">10&#160;</span>Dörd min nəfər üçün yeddi çörəyi və neçə səbət yığdığınızı da xatırlamırsınızmı?   <span class="verse" id="V11">11&#160;</span>Necə anlaya bilmirsiniz ki, Mən sizinlə danışanda çörəyi nəzərdə tutmamışdım? Fariseylərin və sadukeylərin mayasından özünüzü gözləyin».   <span class="verse" id="V12">12&#160;</span>O zaman onlar anladılar ki, İsa çörək mayasından yox, fariseylərin və sadukeylərin təlimindən qorunmağı nəzərdə tutmuşdu.   </div><div class='s'>Peterin Məsihi tanıması </div> <div class='r'>(Mark 8:27-30; Luka 9:18-21)  </div><div class='p'> <span class="verse" id="V13">13&#160;</span>İsa Filip Qeysəriyyəsi bölgəsinə gəldiyi zaman Öz şagirdlərindən soruşdu: «Adamların dediyinə görə Bəşər Oğlu kimdir?»   <span class="verse" id="V14">14&#160;</span><a href="#FN6" class="notemark">*<span class="popup">Mat. 14:1-2; Mark 6:14-15; Luka 9:7-8</span></a>Onlar da dedilər: «Bəziləri Vəftizçi Yəhya, başqaları İlyas, digərləri isə deyirlər ki, Yeremya yaxud peyğəmbərlərdən biridir».   <span class="verse" id="V15">15&#160;</span>İsa onlara dedi: «Bəs siz nə deyirsiniz? Sizcə Mən kiməm?»   <span class="verse" id="V16">16&#160;</span><a href="#FN7" class="notemark">*<span class="popup">Yəh. 6:68-69</span></a>Şimon Peter cavab verdi: «Sən var olan Allahın Oğlu Məsihsən».   <span class="verse" id="V17">17&#160;</span>İsa ona cavab verib dedi: «Nə bəxtiyarsan, ey Yunus oğlu Şimon! Çünki bunu sənə bildirən ət və qan<a href="#FN8" class="notemark">†<span class="popup">Ət və qan – yəni insan.</span></a> deyil, göylərdə olan Atamdır.   <span class="verse" id="V18">18&#160;</span>Mən sənə deyirəm ki, sən Petersən<a href="#FN9" class="notemark">‡<span class="popup">Peter – yunan mətnində <span class='tl'>Petros</span> sözü olub daş deməkdir.</span></a> və Mən cəmiyyətimi bu Qayanın<a href="#FN10" class="notemark">§<span class="popup">Qaya – Xilaskar Rəbbin bir rəmzi. Bax: Qanun. 32:4; 2Şam. 22:47; Zəb. 89:26; Yeş. 26:4; 1Kor. 10:4.</span></a> üzərində quracağam. Ölülər diyarının qapıları ona qalib gələ bilməyəcək.   <span class="verse" id="V19">19&#160;</span><a href="#FN11" class="notemark">*<span class="popup">Mat. 18:18; Yəh. 20:23</span></a>Səmavi Padşahlığın açarlarını sənə verəcəyəm. Yer üzündə bağlayacağın hər şey göylərdə bağlanmış olacaq və yer üzündə açacağın hər şey göylərdə açılmış olacaq».   <span class="verse" id="V20">20&#160;</span>Bu sözlərdən sonra İsa şagirdlərə qadağan etdi ki, Onun Məsih olduğunu heç kəsə danışmasınlar.   </div><div class='s'>İsa ölüb-diriləcəyi barədə əvvəlcədən xəbər verir </div> <div class='r'>(Mark 8:31–9:1; Luka 9:22-27)  </div><div class='p'> <span class="verse" id="V21">21&#160;</span><a href="#FN12" class="notemark">*<span class="popup">Mat. 17:22-23; 20:19; 27:62-63</span></a>Bundan sonra İsa şagirdlərinə danışmağa başladı ki, Özü Yerusəlimə getməli, ağsaqqallar, başçı kahinlər və ilahiyyatçılar tərəfindən çox əzab çəkməli, öldürülməli və üçüncü gün dirilməlidir.   <span class="verse" id="V22">22&#160;</span>Peter Onu bir kənara çəkib etiraz etməyə başladı: «Ya Rəbb, Özünə yazığın gəlsin! Bu əsla Sənin başına gəlməyəcək!»   <span class="verse" id="V23">23&#160;</span>Amma İsa dönüb Peterə dedi: «Çəkil qarşımdan, Şeytan! Sən Mənə mane olursan. Sən Allahın işləri haqqında deyil, insan əməlləri barəsində fikirləşirsən».   </div><div class='p'> <span class="verse" id="V24">24&#160;</span><a href="#FN13" class="notemark">*<span class="popup">Mat. 10:38; Luka 14:27</span></a>Sonra İsa şagirdlərinə dedi: «Əgər bir kəs Mənim ardımca gəlmək istəyirsə, özündən imtina etsin və çarmıxını götürüb ardımca gəlsin.   <span class="verse" id="V25">25&#160;</span><a href="#FN14" class="notemark">*<span class="popup">Mat. 10:39; Luka 17:33; Yəh. 12:25</span></a>Kim canını xilas etmək istəyirsə, onu itirəcək, amma kim Mənə görə canını itirirsə, onu qoruyacaq.   <span class="verse" id="V26">26&#160;</span>İnsan bütün dünyanı qazanıb canını itirərsə, ona nə xeyri var? Yaxud insan öz canının əvəzinə nə verə bilər?   <span class="verse" id="V27">27&#160;</span><a href="#FN15" class="notemark">*<span class="popup">Zəb. 62:12; Mat. 25:31; Rom. 2:6; Vəhy 2:23</span></a>Çünki Bəşər Oğlu Atasının izzəti içində Öz mələkləri ilə gələcək və o zaman hər kəsə öz əməlinə görə əvəzini verəcək.   <span class="verse" id="V28">28&#160;</span>Sizə doğrusunu deyirəm: burada duranlardan bəzisi Bəşər Oğlunun Padşahlığı ilə gəldiyini görmədən ölməyəcək».   </div><ul class='tnav'>
<li><a href='index.htm'>MATTA</a></li>
<li><a href='MAT15.htm'>&lt;</a></li>
<li><a href='MAT.htm'>16</a></li>
<li><a href='MAT17.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">16:1</a>
<span class="xt"><a href='LUK11.htm#V16'>Luka 11:16</a></span></p>
<p class="f" id="FN2"><span class="notemark">*</span><a class="notebackref" href="#V3">16:3</a>
<span class="fq">Göyün </span><span class="ft">– bəzi əlyazmalarda </span><span class="fq">Ey ikiüzlülər, göyün.</span></p>
<p class="x" id="FN3"><span class="notemark">*</span><a class="notebackref" href="#V4">16:4</a>
<span class="xt"><a href='LUK11.htm#V29'>Luka 11:29</a></span></p>
<p class="x" id="FN4"><span class="notemark">*</span><a class="notebackref" href="#V6">16:6</a>
<span class="xt"><a href='LUK12.htm#V1'>Luka 12:1</a></span></p>
<p class="x" id="FN5"><span class="notemark">*</span><a class="notebackref" href="#V9">16:9</a>
<span class="xt"><a href='MAT14.htm#V17'>Mat. 14:17-21</a>; <a href='MAT15.htm#V34'>15:34-38</a></span></p>
<p class="x" id="FN6"><span class="notemark">*</span><a class="notebackref" href="#V14">16:14</a>
<span class="xt"><a href='MAT14.htm#V1'>Mat. 14:1-2</a>; <a href='MRK06.htm#V14'>Mark 6:14-15</a>; <a href='LUK09.htm#V7'>Luka 9:7-8</a></span></p>
<p class="x" id="FN7"><span class="notemark">*</span><a class="notebackref" href="#V16">16:16</a>
<span class="xt"><a href='JHN06.htm#V68'>Yəh. 6:68-69</a></span></p>
<p class="f" id="FN8"><span class="notemark">†</span><a class="notebackref" href="#V17">16:17</a>
<span class="fq">Ət və qan </span><span class="ft">– yəni insan.</span></p>
<p class="f" id="FN9"><span class="notemark">‡</span><a class="notebackref" href="#V18">16:18</a>
<span class="fq">Peter </span><span class="ft">– yunan mətnində Petros sözü olub </span><span class="fq">daş </span><span class="ft">deməkdir.</span></p>
<p class="f" id="FN10"><span class="notemark">§</span><a class="notebackref" href="#V18">16:18</a>
<span class="fq">Qaya </span><span class="ft">– Xilaskar Rəbbin bir rəmzi. Bax: <a href='DEU32.htm#V4'>Qanun. 32:4</a>; <a href='2SA22.htm#V47'>2Şam. 22:47</a>; <a href='PSA089.htm#V26'>Zəb. 89:26</a>; <a href='ISA26.htm#V4'>Yeş. 26:4</a>; <a href='1CO10.htm#V4'>1Kor. 10:4</a>.</span></p>
<p class="x" id="FN11"><span class="notemark">*</span><a class="notebackref" href="#V19">16:19</a>
<span class="xt"><a href='MAT18.htm#V18'>Mat. 18:18</a>; <a href='JHN20.htm#V23'>Yəh. 20:23</a></span></p>
<p class="x" id="FN12"><span class="notemark">*</span><a class="notebackref" href="#V21">16:21</a>
<span class="xt"><a href='MAT17.htm#V22'>Mat. 17:22-23</a>; <a href='MAT20.htm#V19'>20:19</a>; <a href='MAT27.htm#V62'>27:62-63</a></span></p>
<p class="x" id="FN13"><span class="notemark">*</span><a class="notebackref" href="#V24">16:24</a>
<span class="xt"><a href='MAT10.htm#V38'>Mat. 10:38</a>; <a href='LUK14.htm#V27'>Luka 14:27</a></span></p>
<p class="x" id="FN14"><span class="notemark">*</span><a class="notebackref" href="#V25">16:25</a>
<span class="xt"><a href='MAT10.htm#V39'>Mat. 10:39</a>; <a href='LUK17.htm#V33'>Luka 17:33</a>; <a href='JHN12.htm#V25'>Yəh. 12:25</a></span></p>
<p class="x" id="FN15"><span class="notemark">*</span><a class="notebackref" href="#V27">16:27</a>
<span class="xt"><a href='PSA062.htm#V12'>Zəb. 62:12</a>; <a href='MAT25.htm#V31'>Mat. 25:31</a>; <a href='ROM02.htm#V6'>Rom. 2:6</a>; <a href='REV02.htm#V23'>Vəhy 2:23</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
