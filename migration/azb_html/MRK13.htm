<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK12.htm'>&lt;</a></li>
<li><a href='MRK.htm'>13</a></li>
<li><a href='MRK14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Axır zamanın əlamətləri </div> <div class='r'>(Mat. 24:1-28; Luka 21:5-24)  </div><div class='p'> <span class="verse" id="V1">1&#160;</span>İsa məbəddən çıxarkən şagirdlərindən biri Ona dedi: «Müəllim, bax nə gözəl daşlar, nə gözəl binalardır!»   <span class="verse" id="V2">2&#160;</span>İsa ona dedi: «Bu böyük binaları görürsənmi? Onların daşı daş üstündə qalmayacaq, hamısı yerlə yeksan olacaq».   </div><div class='p'> <span class="verse" id="V3">3&#160;</span>İsa məbədlə üzbəüz olan Zeytun dağında oturanda Peter, Yaqub, Yəhya və Andrey Ondan ayrılıqda soruşdu:   <span class="verse" id="V4">4&#160;</span>«Bizə söylə, bu dediklərin nə vaxt baş verəcək? Bunların hamısı başa çatmaq üzrə olanda hansı əlamətlər olacaq?»   <span class="verse" id="V5">5&#160;</span>İsa onlara cavab verməyə başladı: «Ehtiyatlı olun, qoy sizi heç kim aldatmasın.   <span class="verse" id="V6">6&#160;</span>Mənim adımla çox adam gəlib “mən Oyam” deyərək çoxlarını aldadacaq.   <span class="verse" id="V7">7&#160;</span>Müharibələr və müharibə xəbərləri eşidəndə təlaşa düşməyin. Bunlar baş verməlidir, amma bu hələ hər şeyin axırı deyil.   <span class="verse" id="V8">8&#160;</span>Çünki millət millətə, padşahlıq padşahlığa qarşı çıxacaq. Yerbəyer zəlzələlər və aclıq<a href="#FN1" class="notemark">*<span class="popup">Zəlzələlər və aclıq – bəzi əlyazmalarda zəlzələlər, aclıq və qarmaqarışıqlıqlar.</span></a> olacaq. Bunlar sanki doğuş ağrılarının başlanğıcıdır.   </div><div class='p'> <span class="verse" id="V9">9&#160;</span><a href="#FN2" class="notemark">*<span class="popup">Mat. 10:17-22; Luka 12:11-12</span></a>Amma siz ehtiyatlı olun. Adamlar sizi məhkəmələrə çəkəcək, sinaqoqlarda döyəcəklər. Onlara şəhadət etmək üçün siz Mənə görə valilərin və padşahların qarşısında duracaqsınız.   <span class="verse" id="V10">10&#160;</span>Əvvəlcə bütün millətlərə Müjdə vəz olunmalıdır.   <span class="verse" id="V11">11&#160;</span><a href="#FN3" class="notemark">*<span class="popup">Luka 12:11-12</span></a>Sizi aparıb məhkəməyə çəkəndə nə deyəcəyiniz barədə qabaqcadan qayğı çəkməyin,<a href="#FN4" class="notemark">†<span class="popup">Qayğı çəkməyin – bəzi əlyazmalarda qayğı çəkməyin, götür-qoy etməyin.</span></a> amma həmin vaxt sizə nə bildirilərsə, onu danışın. Çünki danışan siz yox, Müqəddəs Ruhdur.   <span class="verse" id="V12">12&#160;</span>Qardaş qardaşı, ata övladını ölümə təslim edəcək. Övladlar ata-anasına qarşı çıxıb onları edam etdirəcək.   <span class="verse" id="V13">13&#160;</span>Mənim adıma görə hamı sizə nifrət edəcək. Amma axıracan dözən xilas olacaq.   </div><div class='p'> <span class="verse" id="V14">14&#160;</span><a href="#FN5" class="notemark">*<span class="popup">Dan. 9:27; 11:31; 12:11</span></a>Viranəlik<a href="#FN6" class="notemark">‡<span class="popup">Viranəlik – bəzi əlyazmalarda Daniel peyğəmbərin bəhs etdiyi viranəlik (Mat. 24:15).</span></a> gətirən iyrənc şeyin heç olmamalı yerdə qoyulduğunu gördüyünüz zaman – qoy oxuyan bunu anlasın – Yəhudeyada olanlar dağlara qaçsın.   <span class="verse" id="V15">15&#160;</span><a href="#FN7" class="notemark">*<span class="popup">Luka 17:31</span></a>Damda olan evindən nə isə götürmək üçün aşağı enib evinə girməsin.   <span class="verse" id="V16">16&#160;</span>Tarlada olan üst paltarını götürmək üçün geri qayıtmasın.   <span class="verse" id="V17">17&#160;</span>Həmin günlər hamilələrin və körpə əmizdirənlərin vay halına!   <span class="verse" id="V18">18&#160;</span>Dua edin ki, bu hadisə qış fəslində baş verməsin.   <span class="verse" id="V19">19&#160;</span><a href="#FN8" class="notemark">*<span class="popup">Dan. 12:1; Vəhy 7:14</span></a>Çünki o günlərdə elə bir əzab-əziyyət olacaq ki, Allahın yaratdığı bu kainatın başlanğıcından indiyə qədər beləsi olmayıb və heç olmayacaq da.   <span class="verse" id="V20">20&#160;</span>Əgər Rəbb o günləri qısaltmasaydı, heç bir insan xilas ola bilməzdi. Amma Rəbb seçilmişlərə – Öz seçdiyi insanlara görə o günləri qısaldıb.   </div><div class='p'> <span class="verse" id="V21">21&#160;</span><a href="#FN9" class="notemark">*<span class="popup">Luka 17:21,23</span></a>O zaman əgər kimsə sizə desə ki, “bax, Məsih buradadır” yaxud da “bax, oradadır”, inanmayın.   <span class="verse" id="V22">22&#160;</span>Çünki yalançı məsihlər və yalançı peyğəmbərlər törəyəcək. Onlar əlamətlər və xariqələr göstərəcəklər ki, imkan taparlarsa, seçilmişləri də aldatsınlar.   <span class="verse" id="V23">23&#160;</span>Amma siz ehtiyatlı olun! Bax Mən sizə hər şeyi əvvəlcədən söyləmişəm.   </div><div class='s'>Bəşər Oğlunun zühuru </div> <div class='r'>(Mat. 24:29-35; Luka 21:25-33)  </div><div class='p'> <span class="verse" id="V24">24&#160;</span><a href="#FN10" class="notemark">*<span class="popup">Yeş. 13:10; 34:4; Yez. 32:7; Yoel 2:10,31; 3:15; Vəhy 6:12-13</span></a>Amma o günlərdə, o əzab-əziyyətdən sonra  </div><div class='q'>Günəş tutulacaq,  </div><div class='q'>Ay nurunu saçmayacaq,   </div><div class='q'> <span class="verse" id="V25">25&#160;</span>Ulduzlar göydən töküləcək,  </div><div class='q'>Səma cisimləri lərzəyə gələcək.   </div><div class='p'> <span class="verse" id="V26">26&#160;</span><a href="#FN11" class="notemark">*<span class="popup">Dan. 7:13; Vəhy 1:7</span></a>O zaman onlar Bəşər Oğlunun buludlar içində böyük qüdrət və izzətlə gəldiyini görəcək.   <span class="verse" id="V27">27&#160;</span>Onda Bəşər Oğlu mələklərini göndərəcək və yer üzünün ucundan göyün ucuna qədər dörd külək istiqamətindən Öz seçdiklərini toplayacaq.   </div><div class='p'> <span class="verse" id="V28">28&#160;</span>Əncir ağacından ibrət alın: onun budağı cücərib yarpaqlananda bilirsiniz ki, yay fəsli artıq yaxındır.   <span class="verse" id="V29">29&#160;</span>Eləcə siz də bu şeylərin baş verdiyini görəndə bilin ki, Bəşər Oğlu yaxındadır, lap qapıdadır.   <span class="verse" id="V30">30&#160;</span>Sizə doğrusunu deyirəm: bu nəsil ömrünü sona çatdırmazdan əvvəl bütün bunlar baş verəcək.   <span class="verse" id="V31">31&#160;</span>Yer və göy keçib gedəcək, amma Mənim sözlərim əsla keçib getməyəcək.   </div><div class='s'>Bilinməyən gün və saat </div> <div class='r'>(Mat. 25:13-15; Luka 12:39-48)  </div><div class='p'> <span class="verse" id="V32">32&#160;</span><a href="#FN12" class="notemark">*<span class="popup">Mat. 24:36</span></a>Lakin o günü və o saatı nə səmadakı mələklər, nə də Oğul bilir. Atadan başqa heç kim bilmir.   <span class="verse" id="V33">33&#160;</span>Ehtiyatlı olun, oyaq olun.<a href="#FN13" class="notemark">§<span class="popup">Oyaq olun – bəzi əlyazmalarda oyaq olun, dua edin.</span></a> Çünki bilmirsiniz ki, o an nə vaxt gələcək.   <span class="verse" id="V34">34&#160;</span><a href="#FN14" class="notemark">*<span class="popup">Luka 12:36-38</span></a>Bu, səyahətə çıxan bir adama bənzəyir. Evindən ayrılarkən qullarına səlahiyyət verir və hərəsinə bir iş tapşırır. Qapı nəzarətçisinə də əmr edir ki, oyaq olsun.   <span class="verse" id="V35">35&#160;</span><a href="#FN15" class="notemark">*<span class="popup">Mat. 24:42</span></a>Ona görə də oyaq olun. Çünki ev sahibinin nə vaxt – axşammı, gecə yarısımı, xoruz banlayandamı yaxud sübh tezdənmi gələcəyini bilmirsiniz.   <span class="verse" id="V36">36&#160;</span>Qoy o qəfil gəlib sizi yatan görməsin.   <span class="verse" id="V37">37&#160;</span>Sizə söylədiklərimi hamıya deyirəm, oyaq olun!»   </div><ul class='tnav'>
<li><a href='index.htm'>MARK</a></li>
<li><a href='MRK12.htm'>&lt;</a></li>
<li><a href='MRK.htm'>13</a></li>
<li><a href='MRK14.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">13:8</a>
<span class="fq">Zəlzələlər və aclıq </span><span class="ft">– bəzi əlyazmalarda </span><span class="fq">zəlzələlər, aclıq və qarmaqarışıqlıqlar.</span></p>
<p class="x" id="FN2"><span class="notemark">*</span><a class="notebackref" href="#V9">13:9</a>
<span class="xt"><a href='MAT10.htm#V17'>Mat. 10:17-22</a>; <a href='LUK12.htm#V11'>Luka 12:11-12</a></span></p>
<p class="x" id="FN3"><span class="notemark">*</span><a class="notebackref" href="#V11">13:11</a>
<span class="xt"><a href='LUK12.htm#V11'>Luka 12:11-12</a></span></p>
<p class="f" id="FN4"><span class="notemark">†</span><a class="notebackref" href="#V11">13:11</a>
<span class="fq">Qayğı çəkməyin </span><span class="ft">– bəzi əlyazmalarda </span><span class="fq">qayğı çəkməyin, götür-qoy etməyin.</span></p>
<p class="x" id="FN5"><span class="notemark">*</span><a class="notebackref" href="#V14">13:14</a>
<span class="xt"><a href='DAN09.htm#V27'>Dan. 9:27</a>; <a href='DAN11.htm#V31'>11:31</a>; <a href='DAN12.htm#V11'>12:11</a></span></p>
<p class="f" id="FN6"><span class="notemark">‡</span><a class="notebackref" href="#V14">13:14</a>
<span class="fq">Viranəlik </span><span class="ft">– bəzi əlyazmalarda </span><span class="fq">Daniel peyğəmbərin bəhs etdiyi viranəlik </span><span class="ft">(<a href='MAT24.htm#V15'>Mat. 24:15</a>).</span></p>
<p class="x" id="FN7"><span class="notemark">*</span><a class="notebackref" href="#V15">13:15</a>
<span class="xt"><a href='LUK17.htm#V31'>Luka 17:31</a></span></p>
<p class="x" id="FN8"><span class="notemark">*</span><a class="notebackref" href="#V19">13:19</a>
<span class="xt"><a href='DAN12.htm#V1'>Dan. 12:1</a>; <a href='REV07.htm#V14'>Vəhy 7:14</a></span></p>
<p class="x" id="FN9"><span class="notemark">*</span><a class="notebackref" href="#V21">13:21</a>
<span class="xt"><a href='LUK17.htm#V21'>Luka 17:21,23</a></span></p>
<p class="x" id="FN10"><span class="notemark">*</span><a class="notebackref" href="#V24">13:24</a>
<span class="xt"><a href='ISA13.htm#V10'>Yeş. 13:10</a>; <a href='ISA34.htm#V4'>34:4</a>; <a href='EZK32.htm#V7'>Yez. 32:7</a>; <a href='JOL02.htm#V10'>Yoel 2:10,31</a>; <a href='JOL03.htm#V15'>3:15</a>; <a href='REV06.htm#V12'>Vəhy 6:12-13</a></span></p>
<p class="x" id="FN11"><span class="notemark">*</span><a class="notebackref" href="#V26">13:26</a>
<span class="xt"><a href='DAN07.htm#V13'>Dan. 7:13</a>; <a href='REV01.htm#V7'>Vəhy 1:7</a></span></p>
<p class="x" id="FN12"><span class="notemark">*</span><a class="notebackref" href="#V32">13:32</a>
<span class="xt"><a href='MAT24.htm#V36'>Mat. 24:36</a></span></p>
<p class="f" id="FN13"><span class="notemark">§</span><a class="notebackref" href="#V33">13:33</a>
<span class="fq">Oyaq olun </span><span class="ft">– bəzi əlyazmalarda </span><span class="fq">oyaq olun, dua edin.</span></p>
<p class="x" id="FN14"><span class="notemark">*</span><a class="notebackref" href="#V34">13:34</a>
<span class="xt"><a href='LUK12.htm#V36'>Luka 12:36-38</a></span></p>
<p class="x" id="FN15"><span class="notemark">*</span><a class="notebackref" href="#V35">13:35</a>
<span class="xt"><a href='MAT24.htm#V42'>Mat. 24:42</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
