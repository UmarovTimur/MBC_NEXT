<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 89</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA088.htm'>&lt;</a></li>
<li><a href='PSA.htm'>89</a></li>
<li><a href='PSA090.htm'>&gt;</a></li>
</ul>
<div class="main">
 
<div class='chapterlabel' id="V0"> 89</div><div class='s'>Məzmur 89 </div> <div class='d'><a href="#FN1" class="notemark">*<span class="popup">1Pad. 4:31 </span></a> Ezrahlı Etanın maskili. </div> <div class='q'> <span class="verse" id="V1">1&#160;</span>Ya Rəbb, daim məhəbbətindən nəğmə oxuyacağam,  </div><div class='q'>Sənin sədaqətini dilim hər nəslə deyəcək.   </div><div class='q'> <span class="verse" id="V2">2&#160;</span>Deyirəm ki, məhəbbətin əbədiyaşardır,  </div><div class='q'>Sədaqətin göylər qədər sarsılmazdır.   </div><div class='q'> <span class="verse" id="V3">3&#160;</span>Dedin: «Öz seçdiyimlə əhd kəsmişəm,  </div><div class='q'>Qulum Davud üçün belə and içmişəm:   </div><div class='q'> <span class="verse" id="V4">4&#160;</span><a href="#FN2" class="notemark">*<span class="popup">2Şam. 7:12-16; 1Saln. 17:11-14; Zəb. 132:11; Həv. 2:30</span></a> “Mən nəslini əbədi sarsılmaz edəcəyəm,  </div><div class='q'>Sülaləni taxtında sonsuzadək yaşadacağam”». </div><div class='qs'>Sela</div>   <div class='b'> &#160; </div> <div class='q'> <span class="verse" id="V5">5&#160;</span>Ya Rəbb, göylər Sənin xariqələrinə şükür etsin,  </div><div class='q'>Müqəddəslər camaatı arasında sədaqətinə həmd edilsin.   </div><div class='q'> <span class="verse" id="V6">6&#160;</span>Göydə Rəbbin tayı-bərabəri varmı?  </div><div class='q'>İlahi varlıqlar arasında Rəbbin bənzəri varmı?   </div><div class='q'> <span class="verse" id="V7">7&#160;</span>Müqəddəslər məclisində Allah çox zəhmlidir,  </div><div class='q'>Ətrafında olanların hamısından O heybətlidir.   </div><div class='q'> <span class="verse" id="V8">8&#160;</span>Ya Rəbb, Ordular Allahı, Sənin tək qüdrətli varmı?  </div><div class='q'>Səni sədaqətin bürüyüb.   </div><div class='q'> <span class="verse" id="V9">9&#160;</span>Sən qabaran dənizə hökm edirsən,  </div><div class='q'>Aşıb-daşan dalğaları yatırırsan.   </div><div class='q'> <span class="verse" id="V10">10&#160;</span>Sən Rahavı<a href="#FN3" class="notemark">*<span class="popup">Rahav – burada dəniz əjdahası mənasında işlənir.</span></a> əzib leşini çıxartdın,  </div><div class='q'>Qüvvətli qolunla düşmənləri dağıtdın.   </div><div class='q'> <span class="verse" id="V11">11&#160;</span>Göylər Sənin, yer üzü Sənin,  </div><div class='q'>Qurduğun yer üzündə hər şeyin təməlini qoymusan.   </div><div class='q'> <span class="verse" id="V12">12&#160;</span>Sən şimalı, cənubu yaratmısan,  </div><div class='q'>Tavor və Xermon adına mədh oxuyur.   </div><div class='q'> <span class="verse" id="V13">13&#160;</span>Qolun nə qədər qüvvətlidir,  </div><div class='q'>Sağ əlin ucadır, əllərin qüdrətlidir!   </div><div class='q'> <span class="verse" id="V14">14&#160;</span>Salehlik və ədalət taxtının təməlidir,  </div><div class='q'>Məhəbbət və sədaqət önündə gedir!   </div><div class='q'> <span class="verse" id="V15">15&#160;</span>Bayram şənliyində olan xalq nə bəxtiyardır!  </div><div class='q'>Ya Rəbb, onlar Sənin üzünün nurunda gəzər.   </div><div class='q'> <span class="verse" id="V16">16&#160;</span>İsminə görə daim sevinirlər,  </div><div class='q'>Salehliyinə görə şərəfə çatırlar.   </div><div class='q'> <span class="verse" id="V17">17&#160;</span>Onların ehtişamı, qüvvəti Sənsən.  </div><div class='q'>Sənin lütfündən gücümüz artır.   </div><div class='q'> <span class="verse" id="V18">18&#160;</span>Çünki sipərimiz Rəbdəndir,  </div><div class='q'>Padşahımız İsrailin Müqəddəsidir.   </div><div class='b'> &#160; </div> <div class='q'> <span class="verse" id="V19">19&#160;</span>Keçmişdə bir görüntü ilə  </div><div class='q'>Möminlərinə belə söylədin:  </div><div class='q'>«Bir cəngavərə kömək etdim,  </div><div class='q'>Xalqın içindən onu seçib yüksəltdim.   </div><div class='q'> <span class="verse" id="V20">20&#160;</span><a href="#FN4" class="notemark">*<span class="popup">1Şam. 13:14; Həv. 13:22</span></a> <a href="#FN5" class="notemark">*<span class="popup">1Şam. 16:12 </span></a> Qulum Davudu tapdım,  </div><div class='q'>Müqəddəs yağımla onu məsh etdim.   </div><div class='q'> <span class="verse" id="V21">21&#160;</span>Əlim daim onu möhkəmləndirəcək,  </div><div class='q'>Qolum ona qüvvət verəcək!   </div><div class='q'> <span class="verse" id="V22">22&#160;</span>Düşmən ona qalib gələ bilməz,  </div><div class='q'>Fitnəkarlar ona zülm edə bilməz.   </div><div class='q'> <span class="verse" id="V23">23&#160;</span>Qarşısındakı düşmənləri qıracağam,  </div><div class='q'>Ona nifrət edənləri vuracağam.   </div><div class='q'> <span class="verse" id="V24">24&#160;</span>Yanında sədaqətim, məhəbbətim olacaq,  </div><div class='q'>Gücü ismimlə artacaq.   </div><div class='q'> <span class="verse" id="V25">25&#160;</span>Dənizlərə əlini,  </div><div class='q'>Çaylara sağ əlini çatdıracağam.   </div><div class='q'> <span class="verse" id="V26">26&#160;</span>Məni çağırıb deyəcək: “Atamsan, Allahımsan,  </div><div class='q'>Məni xilas edən Qaya Sənsən!”   </div><div class='q'> <span class="verse" id="V27">27&#160;</span><a href="#FN6" class="notemark">*<span class="popup">Vəhy 1:4-6</span></a> Mən də ilk oğul haqqını ona verəcəyəm,  </div><div class='q'>Onu yer üzünün ən uca padşahı edəcəyəm.   </div><div class='q'> <span class="verse" id="V28">28&#160;</span>Ona daim məhəbbətimi göstərəcəyəm,  </div><div class='q'>Sadiq qalıb əhdimi pozmayacağam.   </div><div class='q'> <span class="verse" id="V29">29&#160;</span>Onun nəslini əbədi yaşadacağam,  </div><div class='q'>Göylər durduqca taxtını saxlayacağam.   </div><div class='b'> &#160; </div> <div class='q'> <span class="verse" id="V30">30&#160;</span>Övladları qanunumu atsalar,  </div><div class='q'>Hökmlərimə görə yaşamasalar,   </div><div class='q'> <span class="verse" id="V31">31&#160;</span>Qaydalarımı pozsalar,  </div><div class='q'>Əmrlərimə əməl etməsələr,   </div><div class='q'> <span class="verse" id="V32">32&#160;</span>Bu qanunsuzluqlarını kötəklə cəzalandıracağam,  </div><div class='q'>Təqsirlərini qamçı ilə tənbeh edəcəyəm.   </div><div class='q'> <span class="verse" id="V33">33&#160;</span>Amma yenə də məhəbbətimi atmaram,  </div><div class='q'>Sədaqətimi yalan olmağa qoymaram.   </div><div class='q'> <span class="verse" id="V34">34&#160;</span>Öz əhdimi pozmaram,  </div><div class='q'>Dilimdən çıxan sözləri dəyişmərəm.   </div><div class='q'> <span class="verse" id="V35">35&#160;</span>Müqəddəsliyim naminə bir dəfə and içmişəm:  </div><div class='q'>Davuda yalandan söz verməyəcəyəm.   </div><div class='q'> <span class="verse" id="V36">36&#160;</span>Sülaləsi taxtda əbədi qalacaq,  </div><div class='q'>Taxtı hüzurumda günəş kimi duracaq.   </div><div class='q'> <span class="verse" id="V37">37&#160;</span>Ay kimi –  </div><div class='q'>Göydəki etibarlı şahid kimi sabit qalacaq». </div><div class='qs'>Sela</div>   <div class='b'> &#160; </div> <div class='q'> <span class="verse" id="V38">38&#160;</span>Amma, ya Rəbb, məsh etdiyin padşaha qəzəblənmisən,  </div><div class='q'>Sən onu rədd etmisən, ona arxa çevirmisən.   </div><div class='q'> <span class="verse" id="V39">39&#160;</span>Qulunla bağladığın əhddən imtina etmisən,  </div><div class='q'>Tacını toz-torpağa atıb bulaşdırmısan.   </div><div class='q'> <span class="verse" id="V40">40&#160;</span>Bütün divarlarını yıxmısan,  </div><div class='q'>Qalalarını viran etmisən.   </div><div class='q'> <span class="verse" id="V41">41&#160;</span>Yoldan keçənlər oranı soyub-talayırlar,  </div><div class='q'>Qonşuları ona tənə vururlar.   </div><div class='q'> <span class="verse" id="V42">42&#160;</span>Onun düşmənlərinin sağ əlini yuxarı qaldırmısan,  </div><div class='q'>Bütün yağılarını sevindirmisən.   </div><div class='q'> <span class="verse" id="V43">43&#160;</span>Qılıncının ağzını kütləşdirmisən,  </div><div class='q'>Onu döyüşdə qaldırmamısan.   </div><div class='q'> <span class="verse" id="V44">44&#160;</span>Onu şərəfdən salmısan,  </div><div class='q'>Taxtını yerlə yeksan etmisən.   </div><div class='q'> <span class="verse" id="V45">45&#160;</span>Nə tez onu gəncliyindən saldın,  </div><div class='q'>Onu xəcalətə bürüdün. </div><div class='qs'>Sela</div>   <div class='b'> &#160; </div> <div class='q'> <span class="verse" id="V46">46&#160;</span>Ya Rəbb, nə vaxta qədər,  </div><div class='q'>Yoxsa əbədilikmi bizdən gizlənəcəksən,  </div><div class='q'>Od tutub qəzəbdən yanacaqsan?   </div><div class='q'> <span class="verse" id="V47">47&#160;</span>Ömrümün nə tez keçdiyini xatırla,  </div><div class='q'>Bütün bəşər övladlarını nə fani yaratmısan!   </div><div class='q'> <span class="verse" id="V48">48&#160;</span>İnsanlar arasında ölüm görməyən kimdir?  </div><div class='q'>Kim canını ölülər diyarının pəncəsindən qurtarar? </div><div class='qs'>Sela</div>   <div class='q'> <span class="verse" id="V49">49&#160;</span>Ey Xudavənd, əvvəlki məhəbbətin harada qaldı?  </div><div class='q'>Çünki bu barədə Davuda sədaqətlə and içdin.   </div><div class='q'> <span class="verse" id="V50">50&#160;</span>Ey Xudavənd, unutma, gör bu bəndən necədir,  </div><div class='q'>Köksümdə nə qədər xalqın tənəsini gəzdirirəm.   </div><div class='q'> <span class="verse" id="V51">51&#160;</span>Ya Rəbb, düşmənlərinin etdiyi təhqirləri,  </div><div class='q'>Məsh etdiyinin yoluna vurduqları tənələri daşıyıram.   </div><div class='b'> &#160; </div> <div class='q'> <span class="verse" id="V52">52&#160;</span>Rəbbə əbədilik alqış olsun!  </div><div class='q'>Amin, Amin.   </div><ul class='tnav'>
<li><a href='index.htm'>ZƏBUR</a></li>
<li><a href='PSA088.htm'>&lt;</a></li>
<li><a href='PSA.htm'>89</a></li>
<li><a href='PSA090.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">^</a>
<span class="xt"><a href='1KI04.htm#V31'>1Pad. 4:31</a> </span></p>
<p class="x" id="FN2"><span class="notemark">*</span><a class="notebackref" href="#V4">89:4</a>
<span class="xt"><a href='2SA07.htm#V12'>2Şam. 7:12-16</a>; <a href='1CH17.htm#V11'>1Saln. 17:11-14</a>; <a href='PSA132.htm#V11'>Zəb. 132:11</a>; <a href='ACT02.htm#V30'>Həv. 2:30</a></span></p>
<p class="f" id="FN3"><span class="notemark">*</span><a class="notebackref" href="#V10">89:10</a>
<span class="fq">Rahav </span><span class="ft">– burada </span><span class="fq">dəniz əjdahası </span><span class="ft">mənasında işlənir.</span></p>
<p class="x" id="FN4"><span class="notemark">*</span><a class="notebackref" href="#V20">89:20</a>
<span class="xt"><a href='1SA13.htm#V14'>1Şam. 13:14</a>; <a href='ACT13.htm#V22'>Həv. 13:22</a></span></p>
<p class="x" id="FN5"><span class="notemark">*</span><a class="notebackref" href="#V20">89:20</a>
<span class="xt"><a href='1SA16.htm#V12'>1Şam. 16:12</a> </span></p>
<p class="x" id="FN6"><span class="notemark">*</span><a class="notebackref" href="#V27">89:27</a>
<span class="xt"><a href='REV01.htm#V4'>Vəhy 1:4-6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
