<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EZRA 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EZRA</a></li>
<li><a href='EZR04.htm'>&lt;</a></li>
<li><a href='EZR.htm'>5</a></li>
<li><a href='EZR06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Tikintinin davam etdirilməsi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Ezra 6:14; Haq. 1:1; Zək. 1:1</span></a> Peyğəmbərlərdən peyğəmbər Haqqayla İddo oğlu Zəkəriyyə Yəhudada və Yerusəlimdə yaşayan Yəhudilərə İsrail Allahının adı ilə peyğəmbərlik etdi.   <span class="verse" id="V2">2&#160;</span><a href="#FN2" class="notemark">*<span class="popup">Haq. 1:12; Zək. 4:6-9</span></a> <a href="#FN3" class="notemark">*<span class="popup">Zək. 3:1 </span></a> O zaman Şealtiel oğlu Zerubbabil və Yosadaq oğlu Yeşua işə başlayaraq Yerusəlimdəki Allah evinin tikintisini davam etdirdilər. Allahın peyğəmbərləri də onlarla idi və onlara kömək etdi.   </div><div class='p'> <span class="verse" id="V3">3&#160;</span>O vaxtlar Fərat çayının qərb torpaqlarının valisi olan Tattenay, Şetar-Boznay və yoldaşları onların yanına gəlib dedi: «Bu məbədi bərpa etmək və tikintisini qurtarmaq üçün sizə kim icazə verib?»   <span class="verse" id="V4">4&#160;</span>Onda biz onlara bu binanı tikənlərin adlarını bildirdik.   <span class="verse" id="V5">5&#160;</span>Allahın nəzəri Yəhudi ağsaqqallarının üzərinə yönəlmişdi. Ona görə bu işin sorağı Daraya çatana və bu barədə məktubla cavab qayıdanadək onlar Yəhudilərin işini dayandırmadılar.   </div><div class='p'> <span class="verse" id="V6">6&#160;</span>Fərat çayının qərb torpaqlarının valisi Tattenay, Şetar-Boznay və yoldaşları, Fərat çayının qərb torpaqlarındakı məmurlar padşah Daraya bu surətdə məktub yolladı.   <span class="verse" id="V7">7&#160;</span>Ona yolladıqları məktubda belə yazılmışdı:  </div><div class='pi'>«Padşah Daraya böyük ehtiramla salamlar!   </div><div class='pi'> <span class="verse" id="V8">8&#160;</span>Padşaha məlum olsun ki, biz Yəhuda vilayətindəki böyük Allahın məbədinə getdik. Məbəd böyük daşlardan tikilmiş, divarların içərisinə dirəklər qoyulmuşdur. Bu iş səylə görülərək uğurla idarə edilir.   <span class="verse" id="V9">9&#160;</span>O zaman oranın ağsaqqallarından soruşub belə dedik: “Bu məbədi bərpa etmək və tikintisini qurtarmaq üçün sizə kim icazə verib?”   <span class="verse" id="V10">10&#160;</span>Həm də onlardan bu işin başçılarının adını soruşduq ki, bunları yazaraq sizə bildirək.   </div><div class='pi'> <span class="verse" id="V11">11&#160;</span>Onlar bizə belə cavab verdilər:  </div><div class='pi'>“Biz göylərin və yerin Allahının qullarıyıq. Bundan bir çox il əvvəl tikilən məbədi bərpa edirik. Vaxtı ilə oranı İsrailin böyük padşahı tikib başa çatdırmışdı.   <span class="verse" id="V12">12&#160;</span><a href="#FN4" class="notemark">*<span class="popup">2Pad. 25:8-12; 2Saln. 36:17-20; Yer. 52:12-15</span></a> Lakin atalarımız göylərin Allahını qəzəbləndirdiyi üçün Allah onları Babil padşahı Xaldeyli Navuxodonosora təslim etdi. O da bu məbədi xarabaya çevirdi və xalqını Babilə əsir apardı.   <span class="verse" id="V13">13&#160;</span><a href="#FN5" class="notemark">*<span class="popup">Ezra 1:2-11</span></a> Lakin Babil padşahı Kirin hakimiyyətinin birinci ilində padşah Kir Allah evinin bərpası üçün əmr verdi.   <span class="verse" id="V14">14&#160;</span>Həmçinin Yerusəlimdəki Allah evindən Navuxodonosorun götürüb Babil məbədinə apardığı qızıl və gümüş qabları padşah Kir Babildəki məbəddən çıxartdı. Onları vali təyin etdiyi Şeşbassar adlı bir adama verərək dedi:   <span class="verse" id="V15">15&#160;</span>‹Bu əşyaları götürüb get, Yerusəlimdəki məbədə qoy. Allahın evi qoy öz yerində bərpa olunsun›.   <span class="verse" id="V16">16&#160;</span>O zaman həmin Şeşbassar gəlib Yerusəlimdəki Allah evinin təməlini qoydu. O zamandan indiyə qədər bu məbəd tikilir, lakin hələ tamamlanmayıb”.   </div><div class='pi'> <span class="verse" id="V17">17&#160;</span>İndi padşahın xoşuna gələrsə, qoy Babil sarayındakı dəftərxana axtarılaraq Yerusəlimdəki Allah evinin bərpası üçün padşah Kirin verdiyi əmr üzə çıxarılsın. Sonra isə bu iş barədə padşah öz iradəsini bizə bildirsin».   </div><ul class='tnav'>
<li><a href='index.htm'>EZRA</a></li>
<li><a href='EZR04.htm'>&lt;</a></li>
<li><a href='EZR.htm'>5</a></li>
<li><a href='EZR06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">5:1</a>
<span class="xt"><a href='EZR06.htm#V14'>Ezra 6:14</a>; <a href='HAG01.htm#V1'>Haq. 1:1</a>; <a href='ZEC01.htm#V1'>Zək. 1:1</a></span></p>
<p class="x" id="FN2"><span class="notemark">*</span><a class="notebackref" href="#V2">5:2</a>
<span class="xt"><a href='HAG01.htm#V12'>Haq. 1:12</a>; <a href='ZEC04.htm#V6'>Zək. 4:6-9</a></span></p>
<p class="x" id="FN3"><span class="notemark">*</span><a class="notebackref" href="#V2">5:2</a>
<span class="xt"><a href='ZEC03.htm#V1'>Zək. 3:1</a> </span></p>
<p class="x" id="FN4"><span class="notemark">*</span><a class="notebackref" href="#V12">5:12</a>
<span class="xt"><a href='2KI25.htm#V8'>2Pad. 25:8-12</a>; <a href='2CH36.htm#V17'>2Saln. 36:17-20</a>; <a href='JER52.htm#V12'>Yer. 52:12-15</a></span></p>
<p class="x" id="FN5"><span class="notemark">*</span><a class="notebackref" href="#V13">5:13</a>
<span class="xt"><a href='EZR01.htm#V2'>Ezra 1:2-11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
