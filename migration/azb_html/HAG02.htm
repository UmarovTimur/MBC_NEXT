<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HAQQAY 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HAQQAY</a></li>
<li><a href='HAG01.htm'>&lt;</a></li>
<li><a href='HAG.htm'>2</a></li>
<li><a href='ZEC01.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Məbədin bərpasının tərənnümü </div> <div class='p'> <span class="verse" id="V1">1&#160;</span>Yeddinci ayın iyirmi birində peyğəmbər Haqqay vasitəsilə Rəbbin bu sözü nazil oldu:   <span class="verse" id="V2">2&#160;</span>«İndi Yəhuda valisi Şealtiel oğlu Zerubbabilə, baş kahin Yehosadaq oğlu Yeşuaya və xalqın sağ qalanlarına belə söylə:   <span class="verse" id="V3">3&#160;</span><a href="#FN1" class="notemark">*<span class="popup">Ezra 3:12</span></a> “Sizin aranızda kim burada olan məbədin əvvəlki əzəmətini görmüşdür? İndi buranı necə görürsünüz? Gözünüz önündə sanki bir heçə çevrilməyibmi?”   <span class="verse" id="V4">4&#160;</span>Rəbb deyir: “İndi isə, ey Zerubbabil, qüvvətlən! Qüvvətlən, ey baş kahin olan Yehosadaq oğlu Yeşua! Ey bütün ölkə xalqı, qüvvətlənin və işləyin! Çünki Mən sizinləyəm”. Ordular Rəbbi belə bəyan edir:   <span class="verse" id="V5">5&#160;</span><a href="#FN2" class="notemark">*<span class="popup">Çıx. 29:45-46</span></a> “Misirdən çıxan zaman sizinlə bağladığım əhdə əsasən Ruhum aranızdadır. Qorxmayın!”   </div><div class='p'> <span class="verse" id="V6">6&#160;</span><a href="#FN3" class="notemark">*<span class="popup">Haq. 2:21; İbr. 12:26</span></a> Budur, Ordular Rəbbi belə deyir: “Tezliklə Mən göyləri, yeri, dənizi, torpağı bir də lərzəyə gətirəcəyəm!   <span class="verse" id="V7">7&#160;</span>Bütün millətləri lərzəyə salacağam; bütün millətlərin var-dövləti gələcək və bu evi əzəmətlə dolduracağam”. Ordular Rəbbi belə deyir.   <span class="verse" id="V8">8&#160;</span>“Bütün qızıl-gümüş Mənimdir”. Ordular Rəbbi belə bəyan edir.   <span class="verse" id="V9">9&#160;</span>Ordular Rəbbi belə deyir: “İndiki məbədin əzəməti əvvəlkindən üstün olacaq. Bu yerə əmin-amanlıq verəcəyəm”. Ordular Rəbbi belə bəyan edir».   </div><div class='s'>Məzəmmət və vəd </div> <div class='p'> <span class="verse" id="V10">10&#160;</span>Daranın hakimiyyətinin ikinci ili, doqquzuncu ayın iyirmi dördündə Rəbbin sözü peyğəmbər Haqqaya nazil oldu.   <span class="verse" id="V11">11&#160;</span>Ordular Rəbbi belə deyir: «Qanun haqqında kahinlərə bir müraciət edin:   <span class="verse" id="V12">12&#160;</span>“Kimsə cübbəsinin ətəyində təqdis olunmuş ət gəzdirən zaman ətəyi ilə çörəyə, şorbaya, şəraba, zeytun yağına və yaxud hər hansı bir ərzağa toxunarsa, bunlar təqdis olunarmı?”» Kahinlər bu suala «xeyr» deyə cavab verdi.   <span class="verse" id="V13">13&#160;</span><a href="#FN4" class="notemark">*<span class="popup">Say. 19:11-22</span></a> Haqqay dedi: «Bəs ölü cəsədə toxunub murdarlanan bir adam həmin ərzaqlardan birinə toxunarsa, bu ərzaq murdar olarmı?» Kahinlər cavab verdi: «Murdar olar».   </div><div class='p'> <span class="verse" id="V14">14&#160;</span>Haqqay sonra belə dedi: «Rəbb belə bəyan edir: “Bu xalq – bu millət Mənim gözümdə belədir. Onların hər əməli belədir. Mənə təqdim etdikləri hər şey murdardır.   <span class="verse" id="V15">15&#160;</span>İndi rica edirəm, bu gündən etibarən nə olacağını dərindən düşünün. Rəbbin məbədinin daşı daş üstünə qoyulmazdan əvvəl işləriniz necə gedirdi?   <span class="verse" id="V16">16&#160;</span>O zaman hər kim iyirmi kisə məhsul gözləyirdisə, on kisə olurdu. Şərab çənindən kim əlli qab şərab çəkmək istəyirdisə, iyirmi qablıq şərab tapırdı”.   <span class="verse" id="V17">17&#160;</span>Rəbb belə bəyan edir: “Özünüzü və əllərinizin bütün zəhmətini səmum küləyi, kif və dolu ilə vurdum. Yenə Mənə sarı dönmədiniz.   <span class="verse" id="V18">18&#160;</span>Rica edirəm, dərindən düşünün. Bu gün doqquzuncu ayın iyirmi dördündən – Rəbbin məbədinin təməli qoyulan gündən sonra nə baş verəcəyi barədə yaxşı düşünün.   <span class="verse" id="V19">19&#160;</span>Anbarda toxum qalıbmı? Məgər üzüm, əncir, nar, zeytun ağacı bar gətirməyib? Bu gündən etibarən sizə bərəkət verəcəyəm!”»   </div><div class='s'>Rəbbin Zerubbabilə dediyi söz </div> <div class='p'> <span class="verse" id="V20">20&#160;</span>Rəbbin bu sözü Haqqaya ikinci dəfə ayın iyirmi dördündə nazil oldu:   <span class="verse" id="V21">21&#160;</span>«Yəhuda valisi Zerubbabilə belə de: “Mən göyləri və yeri lərzəyə gətirəcəyəm.   <span class="verse" id="V22">22&#160;</span>Padşahlıqların taxt-taclarını alt-üst edəcəyəm. Millətlərin padşahlıqlarının gücünü darmadağın edəcəyəm. Döyüş arabaları ilə sürücülərini aşıracağam, atlarla süvarilər yerə səriləcəklər. Hamı qardaş qılıncı ilə qırılacaq”».   </div><div class='p'> <span class="verse" id="V23">23&#160;</span>Ordular Rəbbi bəyan edir: «Ey qulum Şealtiel oğlu Zerubbabil, o gün səni götürüb möhürlü üzük edəcəyəm, çünki səni seçdim». Rəbb bu sözləri dedi. Bu, Ordular Rəbbinin bəyanıdır.   </div><ul class='tnav'>
<li><a href='index.htm'>HAQQAY</a></li>
<li><a href='HAG01.htm'>&lt;</a></li>
<li><a href='HAG.htm'>2</a></li>
<li><a href='ZEC01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">2:3</a>
<span class="xt"><a href='EZR03.htm#V12'>Ezra 3:12</a></span></p>
<p class="x" id="FN2"><span class="notemark">*</span><a class="notebackref" href="#V5">2:5</a>
<span class="xt"><a href='EXO29.htm#V45'>Çıx. 29:45-46</a></span></p>
<p class="x" id="FN3"><span class="notemark">*</span><a class="notebackref" href="#V6">2:6</a>
<span class="xt"><a href='HAG02.htm#V21'>Haq. 2:21</a>; <a href='HEB12.htm#V26'>İbr. 12:26</a></span></p>
<p class="x" id="FN4"><span class="notemark">*</span><a class="notebackref" href="#V13">2:13</a>
<span class="xt"><a href='NUM19.htm#V11'>Say. 19:11-22</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
