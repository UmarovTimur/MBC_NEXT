<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ PADŞAHLAR 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ PADŞAHLAR</a></li>
<li><a href='1KI21.htm'>&lt;</a></li>
<li><a href='1KI.htm'>22</a></li>
<li><a href='2KI01.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Yehoşafat, Axav və peyğəmbər Mikeya </div> <div class='r'>(2Saln. 18:2-27)  </div><div class='p'> <span class="verse" id="V1">1&#160;</span>Üç il keçdi. Bu müddətdə Aramla İsrail arasında müharibə getmirdi.   <span class="verse" id="V2">2&#160;</span>Üçüncü ildə Yəhuda padşahı Yehoşafat İsrail padşahının yanına gəldi.   <span class="verse" id="V3">3&#160;</span>İsrail padşahı əyanlarına dedi: «Bilirsiniz ki, Ramot-Gilead bizimdir? Biz isə onu Aram padşahının əlindən almaq üçün heç nə etmirik».   <span class="verse" id="V4">4&#160;</span>Sonra o, Yehoşafata dedi: «Sən mənimlə birgə vuruşmaq üçün Ramot-Gileada gedirsənmi?» Yehoşafat İsrail padşahına dedi: «Məni özün kimi, xalqımı xalqın kimi, atlarımı atların kimi hesab et».   </div><div class='p'> <span class="verse" id="V5">5&#160;</span>Yehoşafat yenə İsrail padşahına dedi: «Əvvəlcə görək Rəbbin sözü nədir?»   <span class="verse" id="V6">6&#160;</span>İsrail padşahı dörd yüzə qədər peyğəmbəri topladı və onlara dedi: «Vuruşmaq üçün Ramot-Gileada gedim ya getməyim?» Onlar dedilər: «Get, Xudavənd onu padşaha təslim edəcək».   <span class="verse" id="V7">7&#160;</span>Yehoşafat dedi: «Burada olanlardan başqa, Rəbbin bir peyğəmbəri yoxdur ki, ondan soruşaq?»   <span class="verse" id="V8">8&#160;</span>İsrail padşahı Yehoşafata dedi: «Rəbdən soruşmaq üçün bir nəfər də var: İmla oğlu Mikeya. Ancaq mənim ondan zəhləm gedir, çünki yaxşılığıma deyil, pisliyimə peyğəmbərlik edir». Yehoşafat dedi: «Qoy padşah belə söyləməsin».   <span class="verse" id="V9">9&#160;</span>İsrail padşahı bir saray xidmətçisini çağırıb dedi: «Tez İmla oğlu Mikeyanı buraya gətir».   <span class="verse" id="V10">10&#160;</span>İsrail padşahı və Yəhuda padşahı Yehoşafat Samariya darvazalarının girəcəyindəki meydanda şahlıq libası geymiş halda hər biri öz taxtında oturmuşdu və bütün peyğəmbərlər onların önündə peyğəmbərlik edirdilər.   <span class="verse" id="V11">11&#160;</span>Kenaana oğlu Sidqiya özünə dəmir buynuzlar düzəldib dedi: «Rəbb belə deyir: “Aramlıları qırıb qurtarana qədər onları beləcə buynuzlayacaqsan”».   <span class="verse" id="V12">12&#160;</span>Bütün peyğəmbərlər də peyğəmbərlik edərək deyirdilər: «Ramot-Gileada get, qalib gələcəksən, Rəbb onu padşaha təslim edəcək».   </div><div class='p'> <span class="verse" id="V13">13&#160;</span>Mikeyanı çağırmaq üçün gedən qasid ona dedi: «İndi peyğəmbərlər padşaha bir ağızdan xoş sözlər deyirlər. Sənin sözün də onlardan birinin sözü kimi olsun və yaxşılığa danış».   <span class="verse" id="V14">14&#160;</span>Mikeya dedi: «Var olan Rəbbə and olsun ki, Rəbb mənə nə desə, onu söyləyəcəyəm».   <span class="verse" id="V15">15&#160;</span>O, padşahın yanına gəldi və padşah ona dedi: «Mikeya, vuruşmaq üçün Ramot-Gileada gedək, yoxsa getməyək?» Mikeya ona dedi: «Get, qalib gələcəksən, Rəbb onu padşaha təslim edəcək».   <span class="verse" id="V16">16&#160;</span>Padşah ona dedi: «Səni neçə dəfə and içdirim ki, mənə Rəbbin adı ilə həqiqətdən başqa bir şey söyləməyəcəksən?»   <span class="verse" id="V17">17&#160;</span><a href="#FN1" class="notemark">*<span class="popup">Say. 27:17; Yez. 34:5; Zək. 10:2; Mat. 9:36; Mark 6:34</span></a> Mikeya dedi: «Mən bütün İsrailliləri təpələr üstündə çobanı olmayan sürü kimi səpələnmiş gördüm. Rəbb dedi: “Onların ağaları yoxdur. Qoy hər biri salamat öz evinə qayıtsın”».   <span class="verse" id="V18">18&#160;</span>İsrail padşahı Yehoşafata dedi: «Sənə demədimmi o mənim yaxşılığıma deyil, pisliyimə peyğəmbərlik edəcək?»   <span class="verse" id="V19">19&#160;</span>Mikeya dedi: «Onda Rəbbin sözünü eşit. Mən Rəbbi Öz taxtında oturmuş və bütün göylər ordusunu Onun sağında və solunda durmuş gördüm.   <span class="verse" id="V20">20&#160;</span>Rəbb dedi: “Ramot-Gileada gedib həlak olması üçün Axavı kim tovlayacaq?” Biri elə dedi, o biri belə.   <span class="verse" id="V21">21&#160;</span>Bir ruh irəli çıxıb Rəbbin önündə dayandı və dedi: “Mən onu tovlayaram”. Rəbb ona dedi: “Necə?”   <span class="verse" id="V22">22&#160;</span>O dedi: “Mən çıxıb bütün peyğəmbərlərin ağzında yalançı bir ruh olaram”. Rəbb dedi: “Sən onu tovlayacaqsan, bunu bacarırsan, get və belə et”».   <span class="verse" id="V23">23&#160;</span>Mikeya davam etdi: «İndi, budur, Rəbb sənin bütün bu peyğəmbərlərinin ağzına yalançı bir ruh qoymuşdur. Beləcə Rəbb sənin başına bəla gətirməyi qərara aldı».   </div><div class='p'> <span class="verse" id="V24">24&#160;</span>Kenaana oğlu Sidqiya yaxınlaşdı və Mikeyanın yanağına vurub dedi: «Rəbbin Ruhu səndə danışmaq üçün məndən sənə necə keçdi?»   <span class="verse" id="V25">25&#160;</span>Mikeya dedi: «Sən gizlənmək üçün iç otağa girdiyin gün bunu biləcəksən».   <span class="verse" id="V26">26&#160;</span>İsrail padşahı dedi: «Mikeyanı götür, onu şəhər rəisi Amonun və padşahın oğlu Yoaşın yanına göndər.   <span class="verse" id="V27">27&#160;</span>Onlara söylə ki, padşah belə deyir: “Bu adamı zindana atın və mən salamat qayıdana qədər ona çox az çörək və su verərək zülm edin”».   <span class="verse" id="V28">28&#160;</span>Mikeya dedi: «Əgər sən salamat qayıtsan, Rəbb mənim vasitəmlə danışmamışdır». Sonra dedi: «Ey camaat, hamınız eşidin!»   </div><div class='s'>Axavın ölümü </div> <div class='r'>(2Saln. 18:28-34)  </div><div class='p'> <span class="verse" id="V29">29&#160;</span>İsrail padşahı və Yəhuda padşahı Yehoşafat Ramot-Gileada getdilər.   <span class="verse" id="V30">30&#160;</span>İsrail padşahı Yehoşafata dedi: «Mən qiyafəmi dəyişib döyüşə girəcəyəm, ancaq sən öz şahlıq libasını gey». İsrail padşahı qiyafəsini dəyişib döyüşə girdi.   <span class="verse" id="V31">31&#160;</span>Aram padşahı öz döyüş arabalarının otuz iki başçısına «nə kiçiklə, nə də böyüklə vuruşun, yalnız İsrail padşahı ilə döyüşə girin» deyə əmr etmişdi.   <span class="verse" id="V32">32&#160;</span>Döyüş arabalarının başçıları Yehoşafatı görəndə dedilər: «Yəqin İsrail padşahı budur». Dönüb onunla vuruşmağa getdilər. Onda Yehoşafat çığırdı.   <span class="verse" id="V33">33&#160;</span>Döyüş arabalarının başçıları onun İsrail padşahı olmadığını görəndə ardınca getməyib geri qayıtdılar.   <span class="verse" id="V34">34&#160;</span>Bir adam nişan almadan yay çəkib İsrail padşahını zirehlərin birləşdiyi yerdən vurdu. Padşah arabaçısına dedi: «Döndər və məni döyüşdən çıxar, çünki yaralanmışam».   <span class="verse" id="V35">35&#160;</span>O gün döyüş qızışdı. Padşah öz döyüş arabasında Aramlıların önündə söykənib dayandı. Döyüş arabası onun yarasının qanına bulaşdı. Axşam o öldü.   <span class="verse" id="V36">36&#160;</span>Günəş batmaqda ikən ordugahın içində «Hər kəs öz şəhərinə! Hər kəs öz ölkəsinə!» deyə car çəkildi.   </div><div class='p'> <span class="verse" id="V37">37&#160;</span>Beləcə padşah öldü və onu Samariyaya gətirib orada basdırdılar.   <span class="verse" id="V38">38&#160;</span>Arabanı Samariya hovuzunun suyunda yudular. Rəbbin söylədiyi sözə görə köpəklər onun qanını yaladı. O hovuzda fahişələr yuyunardı.   </div><div class='p'> <span class="verse" id="V39">39&#160;</span>Axavın qalan işləri və onun etdiyi hər şey, fil sümüyündən tikdiyi saray və tikdiyi bütün şəhərlər barədə İsrail padşahlarının salnamələr kitabında yazılmışdır.   <span class="verse" id="V40">40&#160;</span>Axav ataları ilə uyudu və yerinə oğlu Axazya padşah oldu.   </div><div class='s'>Yəhuda padşahı Yehoşafat </div> <div class='r'>(2Saln. 20:31–21:1)  </div><div class='p'> <span class="verse" id="V41">41&#160;</span>İsrail padşahı Axavın padşahlığının dördüncü ilində Asa oğlu Yehoşafat Yəhuda üzərində padşah oldu.   <span class="verse" id="V42">42&#160;</span>Yehoşafat padşah olduğu vaxt otuz beş yaşında idi. O, Yerusəlimdə iyirmi beş il padşahlıq etdi. Anasının adı Şilxi qızı Azuva idi.   <span class="verse" id="V43">43&#160;</span>O, atası Asanın yolu ilə getdi və Rəbbin gözündə doğru olan işlər edərək bunlardan kənara çıxmadı. Ancaq səcdəgahlar aradan qaldırılmadı, xalq hələ səcdəgahlarda qurban gətirir və buxur yandırırdı.   <span class="verse" id="V44">44&#160;</span>Yehoşafat İsrail padşahı ilə sülh içində yaşadı.   </div><div class='p'> <span class="verse" id="V45">45&#160;</span>Yehoşafatın qalan işləri, onun göstərdiyi hünər və necə döyüşdüyü barədə Yəhuda padşahlarının salnamələr kitabında yazılmışdır.   <span class="verse" id="V46">46&#160;</span>O, atası Asanın qovmadığı məbəd fahişəliyi ilə məşğul olan kişiləri ölkədən qovdu.   </div><div class='p'> <span class="verse" id="V47">47&#160;</span>Edomda padşah yox idi, bir canişin orada hökmranlıq edirdi.   <span class="verse" id="V48">48&#160;</span>Yehoşafat qızıl dalınca Ofirə getmək üçün Tarşiş gəmiləri <a href="#FN2" class="notemark">*<span class="popup">Tarşiş gəmiləri – yaxud ticarət gəmiləri.</span></a> düzəltdi. Ancaq gedə bilmədilər, çünki gəmilər Esyon-Geverdə parçalandı.   <span class="verse" id="V49">49&#160;</span>Onda Axav oğlu Axazya Yehoşafata dedi: «Qoy gəmilərdə sənin adamlarınla birgə mənim adamlarım da getsinlər». Ancaq Yehoşafat razı olmadı.   </div><div class='p'> <span class="verse" id="V50">50&#160;</span>Yehoşafat ataları ilə uyudu və atası Davudun şəhərində, ataların yanında basdırıldı. Onun yerinə oğlu Yehoram padşah oldu.   </div><div class='s'>İsrail padşahı Axazya </div> <div class='p'> <span class="verse" id="V51">51&#160;</span>Yəhuda padşahı Yehoşafatın padşahlığının on yeddinci ilində Axav oğlu Axazya Samariyada İsrail üzərində padşah oldu. O, iki il İsrail üzərində padşahlıq etdi.   <span class="verse" id="V52">52&#160;</span>Axazya Rəbbin gözündə pis olan işlər etdi, ata-anasının və İsrailə günah etdirmiş Nevat oğlu Yarovamın yolu ilə getdi.   <span class="verse" id="V53">53&#160;</span>Axazya atasının etdiyi kimi Baala qulluq və səcdə edərək İsrailin Allahı Rəbbi qəzəbləndirdi.   </div><ul class='tnav'>
<li><a href='index.htm'>BİRİNCİ PADŞAHLAR</a></li>
<li><a href='1KI21.htm'>&lt;</a></li>
<li><a href='1KI.htm'>22</a></li>
<li><a href='2KI01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V17">22:17</a>
<span class="xt"><a href='NUM27.htm#V17'>Say. 27:17</a>; <a href='EZK34.htm#V5'>Yez. 34:5</a>; <a href='ZEC10.htm#V2'>Zək. 10:2</a>; <a href='MAT09.htm#V36'>Mat. 9:36</a>; <a href='MRK06.htm#V34'>Mark 6:34</a></span></p>
<p class="f" id="FN2"><span class="notemark">*</span><a class="notebackref" href="#V48">22:48</a>
<span class="fq">Tarşiş gəmiləri </span><span class="ft">– yaxud </span><span class="fq">ticarət gəmiləri.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
