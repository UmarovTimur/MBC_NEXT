<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 SALONİKLİLƏRƏ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='1TH02.htm'>&lt;</a></li>
<li><a href='1TH.htm'>3</a></li>
<li><a href='1TH04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 17:15</span></a>Buna görə də artıq dözməyib Afinada tək qalmağa razı olduq   <span class="verse" id="V2">2&#160;</span>və qardaşımız, Məsihin Müjdəsini yaymaqda Allahın əməkdaşı<a href="#FN2" class="notemark">*<span class="popup">Allahın əməkdaşı – bəzi əlyazmalarda Allahın qulu və bizim əməkdaşımız.</span></a> olan Timoteyi sizi imanda möhkəmləndirmək və ruhlandırmaq üçün göndərdik.   <span class="verse" id="V3">3&#160;</span>Belə ki qoy bu əziyyətlərdən heç kim sarsılmasın. Özünüz bilirsiniz ki, biz bunun üçün təyin olunmuşuq.   <span class="verse" id="V4">4&#160;</span>Çünki yanınızda olarkən əziyyət çəkəcəyimizi sizə əvvəlcədən demişdik və bildiyiniz kimi, belə də oldu.   <span class="verse" id="V5">5&#160;</span>Buna görə mən artıq dözməyib Timoteyi yanınıza göndərdim ki, imanınızdan xəbərdar olum. Qorxdum ki, sınağaçəkən<a href="#FN3" class="notemark">†<span class="popup">Sınağaçəkən – yəni Şeytan.</span></a> bəlkə sınaqları ilə sizi yoldan çıxarmış olar və əməyimiz hədər gedər.   </div><div class='s'>Salonikdən şad xəbərlər gəlir </div> <div class='p'> <span class="verse" id="V6">6&#160;</span><a href="#FN4" class="notemark">*<span class="popup">Həv. 18:5</span></a>Amma yanınızdan indicə qayıdan Timotey imanınız və məhəbbətiniz haqqında bizə şad xəbər gətirdi. O dedi ki, siz bizi daim xoş təəssüratla yada salırsınız və biz həsrətinizi çəkdiyimiz kimi siz də həsrətimizi çəkirsiniz.   <span class="verse" id="V7">7&#160;</span>Ona görə də, qardaşlar, bütün sıxıntı və əziyyətimizə baxmayaraq, imanınıza görə sizdən təsəlli aldıq.   <span class="verse" id="V8">8&#160;</span>Çünki sizin Rəbdə qalmağınız indi bizə həyat verir.   <span class="verse" id="V9">9&#160;</span>Allahımız qarşısında sizə görə tam sevincimiz var. Belə olmasaydı, sizə görə Allaha necə şükür edə bilərdik?   <span class="verse" id="V10">10&#160;</span>Sizin üzünüzü görmək və imanınızda çatışmayanları tamamlamaq üçün gecə-gündüz səylə dua edirik.   </div><div class='p'> <span class="verse" id="V11">11&#160;</span>Qoy Atamız Allah Özü və Rəbbimiz İsa bizim üçün sizin tərəflərə yol açsın.   <span class="verse" id="V12">12&#160;</span>Rəbb bir-birinizə və bütün insanlara olan məhəbbətinizi sizə olan məhəbbətimiz tək artırıb-çoxaltsın.   <span class="verse" id="V13">13&#160;</span>Belə ki Rəbbimiz İsa bütün müqəddəsləri ilə birgə zühur edəcəyi vaxt Atamız Allahın önündə müqəddəslikdə nöqsansız olmağınız üçün ürəklərinizə qüvvə versin. Amin.   </div><ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='1TH02.htm'>&lt;</a></li>
<li><a href='1TH.htm'>3</a></li>
<li><a href='1TH04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">3:1</a>
<span class="xt"><a href='ACT17.htm#V15'>Həv. 17:15</a></span></p>
<p class="f" id="FN2"><span class="notemark">*</span><a class="notebackref" href="#V2">3:2</a>
<span class="fq">Allahın əməkdaşı </span><span class="ft">– bəzi əlyazmalarda </span><span class="fq">Allahın qulu və bizim əməkdaşımız.</span></p>
<p class="f" id="FN3"><span class="notemark">†</span><a class="notebackref" href="#V5">3:5</a>
<span class="fq">Sınağaçəkən </span><span class="ft">– yəni Şeytan.</span></p>
<p class="x" id="FN4"><span class="notemark">*</span><a class="notebackref" href="#V6">3:6</a>
<span class="xt"><a href='ACT18.htm#V5'>Həv. 18:5</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
