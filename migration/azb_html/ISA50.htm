<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 50</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA49.htm'>&lt;</a></li>
<li><a href='ISA.htm'>50</a></li>
<li><a href='ISA51.htm'>&gt;</a></li>
</ul>
<div class="main">
 
<div class='chapterlabel' id="V0"> 50</div><div class='s'>İsrailin günahına görə cəzası </div> <div class='q'> <span class="verse" id="V1">1&#160;</span>Rəbb belə deyir:  </div><div class='q'>«Boşadığım ananızın talağı haradadır?  </div><div class='q'>Borc verənlərimin hansı birinə satdım sizi?  </div><div class='q'>Siz şər əməllərinizə görə satıldınız,  </div><div class='q'>Ananız üsyankarlığınız üzündən qovuldu.   </div><div class='q'> <span class="verse" id="V2">2&#160;</span>Bəs nə üçün Mən gələndə heç kim olmadı?  </div><div class='q'>Axı niyə Mən çağıranda cavab verən olmadı?  </div><div class='q'>Məgər Mənim əlim zəifləyib ki,  </div><div class='q'>Xilas etməyə qadir olmasın?  </div><div class='q'>Yaxud Mənim sizi qurtarmağa gücüm çatmazmı?  </div><div class='q'>Mən qəzəbimlə dənizi quruduram,  </div><div class='q'>Çayları səhraya çevirirəm.  </div><div class='q'>Suyun çatışmazlığından balıqlar iylənir, susuzluqdan ölür.   </div><div class='q'> <span class="verse" id="V3">3&#160;</span>Mənəm göyləri zülmətə bürüyən,  </div><div class='q'>Oranı çulla örtən».   </div><div class='s'>Rəbbin qulunun itaəti </div> <div class='q'> <span class="verse" id="V4">4&#160;</span>Yorğunlara sözlə dayaq olmağı bilim deyə  </div><div class='q'>Xudavənd Rəbb mənə savadlıların dilini verdi.  </div><div class='q'>O hər səhər qulağımı oyadır ki,  </div><div class='q'>Savadlı adamlar kimi dinləyə bilim.   </div><div class='q'> <span class="verse" id="V5">5&#160;</span>Xudavənd Rəbb qulağımı açdı,  </div><div class='q'>Mən qarşı durmadım, geri çəkilmədim.   </div><div class='q'> <span class="verse" id="V6">6&#160;</span><a href="#FN1" class="notemark">*<span class="popup">Mat. 26:67-68; Mark 14:65</span></a> Məni döyənlər üçün belimi açdım,  </div><div class='q'>Üzümü saqqalımı yolanlara tərəf uzatdım.  </div><div class='q'>Təhqirlərdən, tüpürcəklərdən üzümü gizlətmədim.   </div><div class='b'> &#160; </div> <div class='q'> <span class="verse" id="V7">7&#160;</span>Xudavənd Rəbb mənə kömək etdiyinə görə utanmayacağam.  </div><div class='q'>Buna görə də üzümü çaxmaq daşı kimi etdim.  </div><div class='q'>Bilirəm ki, əsla xəcalət çəkməyəcəyəm.   </div><div class='q'> <span class="verse" id="V8">8&#160;</span><a href="#FN2" class="notemark">*<span class="popup">Rom. 8:33-34</span></a> Mənə haqq qazandıran yaxındadır.  </div><div class='q'>Mənimlə kim mübahisə etmək istəyir?  </div><div class='q'>Qoy mənimlə üz-üzə gəlsin.  </div><div class='q'>Kimdir rəqibim?  </div><div class='q'>Qoy yanıma gəlsin.   </div><div class='q'> <span class="verse" id="V9">9&#160;</span>Mənə kömək edən Xudavənd Rəbdir.  </div><div class='q'>Kim məni təqsirkar çıxara bilər?  </div><div class='q'>Rəqiblərimin hamısı paltar kimi köhnələcək,  </div><div class='q'>Onları güvə yeyib məhv edəcək.   </div><div class='b'> &#160; </div> <div class='q'> <span class="verse" id="V10">10&#160;</span>Aranızda Rəbdən qorxan,  </div><div class='q'>Qulunun sözünə qulaq asan varmı?  </div><div class='q'>Qaranlıqda gəzən, nurdan məhrum olan  </div><div class='q'>Rəbbin adına güvənsin, Allahına arxalansın.   </div><div class='q'> <span class="verse" id="V11">11&#160;</span>Ey sizlər, od qalayıb, qığılcımı qoruyanlar,  </div><div class='q'>Hamınız öz odunuza, yandırdığınız qığılcımın içinə atılın.  </div><div class='q'>Mənim əlimdən aldığınız pay bu olacaq:  </div><div class='q'>Əzab içində qalacaqsınız.   </div><ul class='tnav'>
<li><a href='index.htm'>YEŞAYA</a></li>
<li><a href='ISA49.htm'>&lt;</a></li>
<li><a href='ISA.htm'>50</a></li>
<li><a href='ISA51.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">50:6</a>
<span class="xt"><a href='MAT26.htm#V67'>Mat. 26:67-68</a>; <a href='MRK14.htm#V65'>Mark 14:65</a></span></p>
<p class="x" id="FN2"><span class="notemark">*</span><a class="notebackref" href="#V8">50:8</a>
<span class="xt"><a href='ROM08.htm#V33'>Rom. 8:33-34</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
