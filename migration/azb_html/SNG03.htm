<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab NƏĞMƏLƏR NƏĞMƏSİ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>NƏĞMƏLƏR NƏĞMƏSİ</a></li>
<li><a href='SNG02.htm'>&lt;</a></li>
<li><a href='SNG.htm'>3</a></li>
<li><a href='SNG04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='q'> <span class="verse" id="V1">1&#160;</span>Yatağımda bütün gecə  </div><div class='q'>Könlümün sevgilisini axtardım,  </div><div class='q'>Axtardım, amma tapa bilmədim.   </div><div class='q'> <span class="verse" id="V2">2&#160;</span>Dedim: «Qoy könlümün sevgilisini axtarım,  </div><div class='q'>Durub şəhəri dolaşım,  </div><div class='q'>Küçələrdə, meydanlarda axtarım».  </div><div class='q'>Axtardım, amma tapa bilmədim.   </div><div class='q'> <span class="verse" id="V3">3&#160;</span>Şəhər asayişini qoruyanlar məni tapdı,  </div><div class='q'>Onlardan soruşdum: «Könlümün sevgilisini görməmisiniz ki?»   </div><div class='q'> <span class="verse" id="V4">4&#160;</span>Onlardan ayrılanda könlümün sevgilisini tapdım,  </div><div class='q'>Tutub onu buraxmadım.  </div><div class='q'>Onu anamın evinə –  </div><div class='q'>Məni doğan qadının otağına apardım.   </div><div class='b'> &#160; </div> <div class='q'> <span class="verse" id="V5">5&#160;</span>Ey Yerusəlimdəki qızlar, sizi and verirəm  </div><div class='q'>Dişi ceyranlara, çöldəki marallara!  </div><div class='q'>Bizi bu sevgidən oyatmayın, ayıltmayın,  </div><div class='q'>Qoy könül istəyənəcən qalsın.   </div><div class='b'> &#160; </div> <div class='q'> <span class="verse" id="V6">6&#160;</span>Səhradan keçən,  </div><div class='q'>Tüstü sütunları kimi gələn,  </div><div class='q'>Tacirlərin ətirli bitkiləri içərisində  </div><div class='q'>Mirra və kündür ətri verən kimdir?   </div><div class='q'> <span class="verse" id="V7">7&#160;</span>Budur Süleymanın taxt-rəvanı!  </div><div class='q'>Ətrafını İsrail igidlərindən altmışı bürüyüb.   </div><div class='q'> <span class="verse" id="V8">8&#160;</span>Onların hamısı qılınc daşıyır,  </div><div class='q'>Mahir döyüşçüdür,  </div><div class='q'>Hər biri qılıncını belinə bağlayıb,  </div><div class='q'>Təhlükəli gecələr üçün hazırlanıb.   </div><div class='q'> <span class="verse" id="V9">9&#160;</span>Taxt-rəvanını padşah Süleyman  </div><div class='q'>Livanın ağaclarından düzəltdirib.   </div><div class='q'> <span class="verse" id="V10">10&#160;</span>Sütunları gümüşdən, söykənəcəyi qızıldan,  </div><div class='q'>Oturacağı tünd qırmızı qumaşdan düzəltdirib,  </div><div class='q'>Yerusəlim qızları bu qumaşa zövqlə naxış vurub.   </div><div class='q'> <span class="verse" id="V11">11&#160;</span>Ey Sion qızları, çıxın,  </div><div class='q'>Padşah Süleymana baxın!  </div><div class='q'>O, toy günündə, ürəkdən sevindiyi gündə  </div><div class='q'>Başına anasının verdiyi tacı qoyub!   </div><ul class='tnav'>
<li><a href='index.htm'>NƏĞMƏLƏR NƏĞMƏSİ</a></li>
<li><a href='SNG02.htm'>&lt;</a></li>
<li><a href='SNG.htm'>3</a></li>
<li><a href='SNG04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
