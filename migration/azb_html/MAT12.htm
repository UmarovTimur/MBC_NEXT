<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT11.htm'>&lt;</a></li>
<li><a href='MAT.htm'>12</a></li>
<li><a href='MAT13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Şənbə günü haqqında təlim </div> <div class='r'>(Mark 2:23-28; Luka 6:1-5)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Qanun. 23:25</span></a>O vaxtlar İsa bir Şənbə günü taxıl zəmiləri arasından keçirdi. Şagirdləri ac idi və sünbülləri qırıb yeməyə başladılar.   <span class="verse" id="V2">2&#160;</span>Fariseylər bunu görüb Ona dedilər: «Budur, şagirdlərin Şənbə günü qadağan olunan işləri görürlər».   <span class="verse" id="V3">3&#160;</span><a href="#FN2" class="notemark">*<span class="popup">Lev. 24:9; 1Şam. 21:1-6</span></a>İsa onlara dedi: «Davud və yanındakılar ac olanda nə etdiklərini oxumamısınızmı?   <span class="verse" id="V4">4&#160;</span>O, Allahın evinə girdi; ona və yanındakılara deyil, yalnız kahinlərə yeməyə icazə verilən təqdis çörəklərini yedilər.   <span class="verse" id="V5">5&#160;</span>Eləcə də Qanunda oxumamısınız ki, kahinlər məbəddə Şənbəni pozurlar, lakin təqsirsiz sayılırlar?   <span class="verse" id="V6">6&#160;</span>Amma sizə deyirəm ki, məbəddən daha üstün Olan buradadır.   <span class="verse" id="V7">7&#160;</span><a href="#FN3" class="notemark">*<span class="popup">Huşə 6:6; Mat. 9:13</span></a>Əgər siz “Mən qurban deyil, mərhəmət istəyirəm” sözünün mənasını bilsəydiniz, təqsirsizləri məhkum etməzdiniz.   <span class="verse" id="V8">8&#160;</span>Ona görə ki Bəşər Oğlu Şənbə gününün Sahibidir».   </div><div class='s'>Əli qurumuş adamın şəfası </div> <div class='r'>(Mark 3:1-6; Luka 6:6-11)  </div><div class='p'> <span class="verse" id="V9">9&#160;</span>İsa oradan ayrılıb onların sinaqoquna girdi.   <span class="verse" id="V10">10&#160;</span>Budur, orada əli qurumuş bir adam var idi. Bəzi adamlar İsanı ittiham etmək məqsədi ilə «Şənbə günü şəfa verməyə icazə varmı?» deyə soruşdular.   <span class="verse" id="V11">11&#160;</span><a href="#FN4" class="notemark">*<span class="popup">Luka 14:5</span></a>İsa onlara belə cavab verdi: «Hansınızın bir qoyunu olarsa və qoyun Şənbə günü çuxura düşərsə, onu tutub çıxartmaz?   <span class="verse" id="V12">12&#160;</span>İnsan qoyundan nə qədər dəyərlidir! Beləliklə, Şənbə günü xeyirxah iş görməyə icazə var».   <span class="verse" id="V13">13&#160;</span>Sonra İsa adama dedi: «Əlini uzat!» O, əlini uzatdı və əli əvvəlki halına qayıdıb o biri əli kimi sağlam oldu.   <span class="verse" id="V14">14&#160;</span>Fariseylər çıxıb İsanı necə məhv etmək barədə məsləhətləşdilər.   </div><div class='s'>Allahın seçdiyi Qul </div> <div class='p'> <span class="verse" id="V15">15&#160;</span>İsa bunu bilib oradan uzaqlaşdı. Böyük bir izdiham Onun ardınca getdi və İsa onların hamısına şəfa verdi.   <span class="verse" id="V16">16&#160;</span>Amma onlara qadağan etdi ki, Onun kim olduğunu deməsinlər.   <span class="verse" id="V17">17&#160;</span><a href="#FN5" class="notemark">*<span class="popup">Yeş. 42:1-4</span></a>Bu, Yeşaya peyğəmbər vasitəsilə söylənən həmin söz yerinə yetsin deyə baş verdi:   </div><div class='q'> <span class="verse" id="V18">18&#160;</span>«Budur, Mənim seçdiyim Qulum!  </div><div class='q'>Mənə sevimlidir, könlüm Ondan razıdır.  </div><div class='q'>Mən Öz Ruhumu Onun üzərinə qoyacağam.  </div><div class='q'>O, millətlərə ədalət elan edəcək.   </div><div class='q'> <span class="verse" id="V19">19&#160;</span>O nə mübahisə, nə də fəryad edəcək.  </div><div class='q'>Küçələrdə heç kim Onun səsini eşitməyəcək.   </div><div class='q'> <span class="verse" id="V20">20&#160;</span>Ədaləti zəfərə çatdırana qədər  </div><div class='q'>Əzilmiş qamışı qırmayacaq,  </div><div class='q'>Tüstülənən piltəni söndürməyəcək.   </div><div class='q'> <span class="verse" id="V21">21&#160;</span>Millətlər Onun adına ümid bağlayacaq».   </div><div class='s'>İsa və Baal-Zevul </div> <div class='r'>(Mark 3:20-30; Luka 6:43-45; 11:14-23)  </div><div class='p'> <span class="verse" id="V22">22&#160;</span>Ondan sonra İsanın yanına cinə tutulmuş kor və lal bir adamı gətirdilər. İsa ona şəfa verdi. Beləcə o danışmağa və görməyə başladı.   <span class="verse" id="V23">23&#160;</span>Bütün xalq «Bu, Davudun Oğlu deyilmi?» deyə mat qaldı.   <span class="verse" id="V24">24&#160;</span><a href="#FN6" class="notemark">*<span class="popup">Mat. 9:34; 10:25</span></a>Lakin fariseylər bunu eşitdikdə dedilər: «Bu Adam ancaq cinlərin başçısı Baal-Zevulun gücü ilə cinləri qovur».   </div><div class='p'> <span class="verse" id="V25">25&#160;</span>Fariseylərin nə düşündüklərini bilən İsa onlara dedi: «Öz daxilindən bölünmüş hər padşahlıq viran qalar və öz daxilindən bölünmüş hər şəhər yaxud ev davam gətirməz.   <span class="verse" id="V26">26&#160;</span>Əgər Şeytan Şeytanı qovarsa, özü daxilindən bölünmüş olur. Bu vəziyyətdə onun padşahlığı necə davam gətirər?   <span class="verse" id="V27">27&#160;</span>Əgər Mən cinləri Baal-Zevulun gücü ilə qovuramsa, bəs sizin adamlarınız kimin gücü ilə qovur? Buna görə də onlar sizin hakimləriniz olacaq.   <span class="verse" id="V28">28&#160;</span>Lakin Mən cinləri Allahın Ruhu ilə qovuramsa, deməli, Allahın Padşahlığı üzərinizə gəlib.   <span class="verse" id="V29">29&#160;</span>Bir kimsə güclü adamın evinə girib əvvəlcə onun əl-qolunu bağlamadan onun malını necə qarət edə bilər? Gərək o adamın əvvəlcə əl-qolunu bağlasın, sonra evini qarət etsin.   <span class="verse" id="V30">30&#160;</span><a href="#FN7" class="notemark">*<span class="popup">Mark 9:40</span></a>Mənimlə olmayan Mənə qarşıdır və Mənimlə yığmayan dağıdır.   </div><div class='p'> <span class="verse" id="V31">31&#160;</span><a href="#FN8" class="notemark">*<span class="popup">Luka 12:10</span></a>Buna görə sizə deyirəm: hər bir günah və hər bir küfr insanlara bağışlanacaq; amma Ruha qarşı küfr bağışlanmayacaq.   <span class="verse" id="V32">32&#160;</span>Kim Bəşər Oğluna qarşı söz söyləyərsə, bağışlanacaq; amma kim Müqəddəs Ruha qarşı söyləyərsə, nə bu dövrdə bağışlanacaq, nə də gələcək dövrdə.   </div><div class='p'> <span class="verse" id="V33">33&#160;</span><a href="#FN9" class="notemark">*<span class="popup">Mat. 7:20</span></a>Ya ağaca yaxşı, bəhrəsinə də yaxşı deyin yaxud ağaca pis, bəhrəsinə də pis deyin; çünki ağac bəhrəsindən tanınır.   <span class="verse" id="V34">34&#160;</span><a href="#FN10" class="notemark">*<span class="popup">Mat. 3:7; 15:18; 23:33; Luka 3:7</span></a>Ey gürzələr nəsli, siz pis olduğunuz halda necə yaxşı şeylər söyləyə bilərsiniz? Çünki ürək doluluğundan ağız danışar.   <span class="verse" id="V35">35&#160;</span>Yaxşı adam yaxşılıq xəzinəsindən yaxşı şeylər çıxarır, pis adam isə pislik xəzinəsindən pis şeylər çıxarır.   <span class="verse" id="V36">36&#160;</span>Mən sizə deyirəm: insanlar söylədikləri hər boş söz üçün qiyamət günü<a href="#FN11" class="notemark">*<span class="popup">Qiyamət günü – hərfi tərcümədə mühakimə günü.</span></a> hesab verəcəklər.   <span class="verse" id="V37">37&#160;</span>Çünki öz sözlərinə görə haqq qazanacaqsan və öz sözlərinə görə məhkum olunacaqsan».   </div><div class='s'>Yunus peyğəmbərin əlaməti </div> <div class='r'>(Mat. 16:1-4; Mark 8:11-12; Luka 11:24-26,29-32)  </div><div class='p'> <span class="verse" id="V38">38&#160;</span><a href="#FN12" class="notemark">*<span class="popup">Luka 11:16</span></a>O zaman bəzi ilahiyyatçılar və fariseylər İsaya dedilər: «Müəllim, Səndən bir əlamət görmək istəyirik».   <span class="verse" id="V39">39&#160;</span>İsa onlara belə cavab verdi: «Pis və vəfasız nəsil bir əlamət axtarır. Amma ona Yunus peyğəmbərin əlamətindən başqa heç bir əlamət verilməyəcək.   <span class="verse" id="V40">40&#160;</span><a href="#FN13" class="notemark">*<span class="popup">Yun. 1:17</span></a>Çünki Yunus üç gün-üç gecə nəhəng balığın qarnında necə qalmışdısa, Bəşər Oğlu da üç gün-üç gecə yerin bağrında elə qalacaq.   <span class="verse" id="V41">41&#160;</span><a href="#FN14" class="notemark">*<span class="popup">Yun. 3:5</span></a>Nineva xalqı qiyamət günündə<a href="#FN15" class="notemark">†<span class="popup">Qiyamət günündə – hərfi tərcümədə mühakimədə.</span></a> bu nəsillə birgə qalxıb onu məhkum edəcək. Çünki onlar Yunusun vəzinə görə tövbə etmişdilər. Budur, Yunusdan daha böyük Olan buradadır.   <span class="verse" id="V42">42&#160;</span><a href="#FN16" class="notemark">*<span class="popup">1Pad. 10:1-13; 2Saln. 9:1-12</span></a>Cənub mələkəsi<a href="#FN17" class="notemark">‡<span class="popup">Cənub mələkəsi – yəni Süleymanın yanına gələn Səba mələkəsi.</span></a> qiyamət günündə<a href="#FN18" class="notemark">§<span class="popup">Qiyamət günündə – hərfi tərcümədə mühakimədə.</span></a> bu nəsillə birgə qalxıb onu məhkum edəcək. Çünki mələkə Süleymanın hikmətli sözlərini dinləmək üçün yer üzünün ucqarlarından gəlmişdi. Budur, Süleymandan daha böyük Olan buradadır.   </div><div class='p'> <span class="verse" id="V43">43&#160;</span>Natəmiz ruh adamdan çıxdıqdan sonra quraq yerlərdə dolaşar, rahatlıq axtarar, lakin tapmaz.   <span class="verse" id="V44">44&#160;</span>O zaman deyər: “Çıxdığım evə dönüm”. Evə qayıdanda onu boş, süpürülmüş və səliqə-sahman içində görər.   <span class="verse" id="V45">45&#160;</span>Bu vaxt o gedib özündən daha betər yeddi başqa ruhu özü ilə götürər. Onlar da oraya girib məskunlaşar. Onda bu adamın axırı əvvəlkindən daha pis olar. Bu pis nəslin də başına belə iş gələcək».   </div><div class='s'>İsanın anası və qardaşları kimdir? </div> <div class='r'>(Mark 3:31-35; Luka 8:19-21)  </div><div class='p'> <span class="verse" id="V46">46&#160;</span>İsa camaatla söhbət edəndə anası və qardaşları bayırda durub Onunla danışmaq istəyirdilər.   <span class="verse" id="V47">47&#160;</span>Bir nəfər İsaya dedi: «Budur, anan və qardaşların bayırda dayanıb Səninlə danışmaq istəyirlər».   <span class="verse" id="V48">48&#160;</span>Amma İsa bu sözü söyləyənə cavab verib dedi: «Mənim anam və qardaşlarım kimlərdir?»   <span class="verse" id="V49">49&#160;</span>Əlini şagirdlərinə doğru uzadaraq dedi: «Mənim anam və qardaşlarım bunlardır.   <span class="verse" id="V50">50&#160;</span>Çünki kim göylərdə olan Atamın iradəsini yerinə yetirirsə, Mənim qardaşım, bacım və anam odur».   </div><ul class='tnav'>
<li><a href='index.htm'>MATTA</a></li>
<li><a href='MAT11.htm'>&lt;</a></li>
<li><a href='MAT.htm'>12</a></li>
<li><a href='MAT13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">12:1</a>
<span class="xt"><a href='DEU23.htm#V25'>Qanun. 23:25</a></span></p>
<p class="x" id="FN2"><span class="notemark">*</span><a class="notebackref" href="#V3">12:3</a>
<span class="xt"><a href='LEV24.htm#V9'>Lev. 24:9</a>; <a href='1SA21.htm#V1'>1Şam. 21:1-6</a></span></p>
<p class="x" id="FN3"><span class="notemark">*</span><a class="notebackref" href="#V7">12:7</a>
<span class="xt"><a href='HOS06.htm#V6'>Huşə 6:6</a>; <a href='MAT09.htm#V13'>Mat. 9:13</a></span></p>
<p class="x" id="FN4"><span class="notemark">*</span><a class="notebackref" href="#V11">12:11</a>
<span class="xt"><a href='LUK14.htm#V5'>Luka 14:5</a></span></p>
<p class="x" id="FN5"><span class="notemark">*</span><a class="notebackref" href="#V17">12:17</a>
<span class="xt"><a href='ISA42.htm#V1'>Yeş. 42:1-4</a></span></p>
<p class="x" id="FN6"><span class="notemark">*</span><a class="notebackref" href="#V24">12:24</a>
<span class="xt"><a href='MAT09.htm#V34'>Mat. 9:34</a>; <a href='MAT10.htm#V25'>10:25</a></span></p>
<p class="x" id="FN7"><span class="notemark">*</span><a class="notebackref" href="#V30">12:30</a>
<span class="xt"><a href='MRK09.htm#V40'>Mark 9:40</a></span></p>
<p class="x" id="FN8"><span class="notemark">*</span><a class="notebackref" href="#V31">12:31</a>
<span class="xt"><a href='LUK12.htm#V10'>Luka 12:10</a></span></p>
<p class="x" id="FN9"><span class="notemark">*</span><a class="notebackref" href="#V33">12:33</a>
<span class="xt"><a href='MAT07.htm#V20'>Mat. 7:20</a></span></p>
<p class="x" id="FN10"><span class="notemark">*</span><a class="notebackref" href="#V34">12:34</a>
<span class="xt"><a href='MAT03.htm#V7'>Mat. 3:7</a>; <a href='MAT15.htm#V18'>15:18</a>; <a href='MAT23.htm#V33'>23:33</a>; <a href='LUK03.htm#V7'>Luka 3:7</a></span></p>
<p class="f" id="FN11"><span class="notemark">*</span><a class="notebackref" href="#V36">12:36</a>
<span class="fq">Qiyamət günü </span><span class="ft">– hərfi tərcümədə </span><span class="fq">mühakimə günü.</span></p>
<p class="x" id="FN12"><span class="notemark">*</span><a class="notebackref" href="#V38">12:38</a>
<span class="xt"><a href='LUK11.htm#V16'>Luka 11:16</a></span></p>
<p class="x" id="FN13"><span class="notemark">*</span><a class="notebackref" href="#V40">12:40</a>
<span class="xt"><a href='JON01.htm#V17'>Yun. 1:17</a></span></p>
<p class="x" id="FN14"><span class="notemark">*</span><a class="notebackref" href="#V41">12:41</a>
<span class="xt"><a href='JON03.htm#V5'>Yun. 3:5</a></span></p>
<p class="f" id="FN15"><span class="notemark">†</span><a class="notebackref" href="#V41">12:41</a>
<span class="fq">Qiyamət günündə </span><span class="ft">– hərfi tərcümədə </span><span class="fq">mühakimədə.</span></p>
<p class="x" id="FN16"><span class="notemark">*</span><a class="notebackref" href="#V42">12:42</a>
<span class="xt"><a href='1KI10.htm#V1'>1Pad. 10:1-13</a>; <a href='2CH09.htm#V1'>2Saln. 9:1-12</a></span></p>
<p class="f" id="FN17"><span class="notemark">‡</span><a class="notebackref" href="#V42">12:42</a>
<span class="fq">Cənub mələkəsi </span><span class="ft">– yəni Süleymanın yanına gələn Səba mələkəsi.</span></p>
<p class="f" id="FN18"><span class="notemark">§</span><a class="notebackref" href="#V42">12:42</a>
<span class="fq">Qiyamət günündə </span><span class="ft">– hərfi tərcümədə </span><span class="fq">mühakimədə.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
