<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA018.htm'>&lt;</a></li>
<li><a href='PSA.htm'>19</a></li>
<li><a href='PSA020.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Məzmur 19 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Göylər Allahın əzəmətini bəyan edir,  </div><div class='q'>Göy qübbəsi əllərinin işini elan edir.   </div><div class='q'> <span class="verse" id="V2">2&#160;</span>Hər gün ertəsi günə nəql edir,  </div><div class='q'>Hər gecə o biri gecəyə bilik verir.   </div><div class='q'> <span class="verse" id="V3">3&#160;</span>Onların nə nitqi, nə də sözləri var,  </div><div class='q'>Onların səsləri eşidilmir.   </div><div class='q'> <span class="verse" id="V4">4&#160;</span><a href="#FN1" class="notemark">*<span class="popup">Rom. 10:18</span></a> Amma avazları bütün dünyaya yayılır,  </div><div class='q'>Sözləri yerin ucqarlarına çatır.  </div><div class='b'> &#160; </div> <div class='q'>Allah günəş üçün göylərdə çadır qurur,   </div><div class='q'> <span class="verse" id="V5">5&#160;</span>Günəş gərdəyindən bəy kimi çıxır,  </div><div class='q'>Qaçışa çıxan bir igid kimi şad olur.   </div><div class='q'> <span class="verse" id="V6">6&#160;</span>Bir tərəfdən çıxır, göylərdə dövrə vurur,  </div><div class='q'>Heç nə istisindən gizlənə bilmir.   </div><div class='b'> &#160; </div> <div class='q'> <span class="verse" id="V7">7&#160;</span>Rəbbin qanunu kamildir, canı təzələyir,  </div><div class='q'>Rəbbin öyüdü etibarlıdır, nadanı müdrik edir.   </div><div class='q'> <span class="verse" id="V8">8&#160;</span>Rəbbin qayda-qanunları düzdür, ürəyi sevindirir,  </div><div class='q'>Rəbbin əmrləri pakdır, gözləri aydın edir.   </div><div class='q'> <span class="verse" id="V9">9&#160;</span>Rəbb qorxusu safdır, əbədi yaşayır,  </div><div class='q'>Rəbbin hökmləri haqdır, hamısı ədalətlidir.   </div><div class='q'> <span class="verse" id="V10">10&#160;</span>Onlar qızıldan, bol miqdarda olan saf qızıldan da çox sevilir,  </div><div class='q'>Onlar baldan, şanı balından da şirindir.   </div><div class='q'> <span class="verse" id="V11">11&#160;</span>Bəndən bunlardan nəsihət alar,  </div><div class='q'>Onlara əməl edənin bol mükafatı var.   </div><div class='b'> &#160; </div> <div class='q'> <span class="verse" id="V12">12&#160;</span>Kim öz səhvlərini duya bilər?  </div><div class='q'>Məni gizli təqsirlərimdən təmizlə.   </div><div class='q'> <span class="verse" id="V13">13&#160;</span>Qulunu aşkar günahlardan qoru,  </div><div class='q'>Qoyma onların hökmü altında qalım.  </div><div class='q'>Onda kamilliyə çataram,  </div><div class='q'>Bütün itaətsizliklərdən ayrılaram.   </div><div class='b'> &#160; </div> <div class='q'> <span class="verse" id="V14">14&#160;</span>Ağzımdan çıxan sözlər,  </div><div class='q'>Qəlbimdəki düşüncələr  </div><div class='q'>Hüzurunda qəbul olunsun.  </div><div class='q'>Ya Rəbb, ey Qayam və Satınalanım!   </div><ul class='tnav'>
<li><a href='index.htm'>ZƏBUR</a></li>
<li><a href='PSA018.htm'>&lt;</a></li>
<li><a href='PSA.htm'>19</a></li>
<li><a href='PSA020.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">19:4</a>
<span class="xt"><a href='ROM10.htm#V18'>Rom. 10:18</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
