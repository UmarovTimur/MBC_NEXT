<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HAQQAY 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HAQQAY</a></li>
<li><a href='ZEP03.htm'>&lt;</a></li>
<li><a href='HAG.htm'>1</a></li>
<li><a href='HAG02.htm'>&gt;</a></li>
</ul>
<div class="main">
 <div class='mt'>HAQQAY  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'><span class='bk'>«Haqqay»</span> Kitabı miladdan əvvəl 520-ci ildə Haqqay peyğəmbər vasitəsilə Rəbdən gələn qısa vəhylərdir. Bu kitab <span class='bk'>«Ezra»</span>, <span class='bk'>«Nehemya»</span> və <span class='bk'>«Zəkəriyyə»</span> Kitabları ilə sıx əlaqəlidir. Kitabdakı hadisələrin tarixi dəqiq məlumdur. Sürgündən qayıdan İsrail xalqı bir neçə il idi ki, Yerusəlimdə yaşayırdı. Lakin məbəd hələ də xarabalıq vəziyyətində qalırdı. Bu vəhy vasitəsilə Rəbb xalqını məbədi bərpa etməyə çağırırdı.  </div><div class='ip'>Rəbb paklanmış, yeniləşmiş xalqa firavanlıq və sülh olan bir gələcək vəd verir.  </div><div class='iot'>Kitabın məzmunu:  </div><div class='io2'>1:1-15 Məbədin bərpası barəsində vəhy  </div><div class='io2'>2:1-23 Təsəlli və ümid xəbəri   
</div><div class='chapterlabel' id="V0"> 1</div><div class='s'>Rəbb Yerusəlimdəki məbədinin bərpası haqqında əmr verir </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Ezra 5:1; 6:14</span></a> Padşah Daranın hakimiyyətinin ikinci ili, altıncı ayın birində <a href="#FN2" class="notemark">*<span class="popup">Miladdan əvvəl 29 avqust 520-ci il.</span></a> Yəhuda valisi Şealtiel oğlu Zerubbabilə və baş kahin Yehosadaq oğlu Yeşuaya peyğəmbər Haqqay vasitəsilə Rəbbin bu sözü nazil oldu:   <span class="verse" id="V2">2&#160;</span>«Ordular Rəbbi belə deyir: “Bu xalq deyir ki, hələ Rəbbin məbədini qurmaq vaxtı çatmayıb”».   </div><div class='p'> <span class="verse" id="V3">3&#160;</span>Rəbbin bu sözü peyğəmbər Haqqay vasitəsilə nazil oldu:   </div><div class='q'> <span class="verse" id="V4">4&#160;</span>«Bu məbəd xaraba qaldığı halda  </div><div class='q'>Sizin üçün damı yaraşıqlı evlərinizdə oturmaq vaxtıdırmı?»   </div><div class='q'> <span class="verse" id="V5">5&#160;</span>İndi isə Ordular Rəbbi belə deyir:  </div><div class='q'>«Həyat yollarınız haqqında yaxşı düşünün.   </div><div class='q'> <span class="verse" id="V6">6&#160;</span>Çox əkdiniz, amma az götürdünüz.  </div><div class='q'>Yeyirsiniz, amma doymursunuz.  </div><div class='q'>İçirsiniz, amma susuzluğunuz yatmır.  </div><div class='q'>Geyinirsiniz, amma geyiminiz sizi isitmir.  </div><div class='q'>Məvacibiniz cırıq kisəyə qoyulur».   </div><div class='b'> &#160; </div> <div class='q'> <span class="verse" id="V7">7&#160;</span>Ordular Rəbbi belə deyir:  </div><div class='q'>«Həyat yollarınız haqqında yaxşı düşünün.   </div><div class='q'> <span class="verse" id="V8">8&#160;</span>İndi dağlara çıxıb ağac gətirin və məbədi qurun.  </div><div class='q'>Onda razı qalaram, izzətlənərəm».  </div><div class='q'>Bunu deyən Rəbdir.   </div><div class='q'> <span class="verse" id="V9">9&#160;</span>Ordular Rəbbi belə bəyan edir:  </div><div class='q'>«Çox şey gözlədiniz, budur, az oldu.  </div><div class='q'>Az olanı da evə gətirəndə onları sovurdum.  </div><div class='q'>Nə üçün? Xaraba qalan məbədimə görə.  </div><div class='q'>Amma siz öz evləriniz üçün əlləşirsiniz.   </div><div class='q'> <span class="verse" id="V10">10&#160;</span>Sizdən ötrü buna görə göylər şehini, yer də məhsulunu kəsdi.   </div><div class='q'> <span class="verse" id="V11">11&#160;</span>Yerə, dağlara, taxıla, təzə şəraba, zeytun yağına,  </div><div class='q'>Torpağın yetirdiyi nemətlərə,  </div><div class='q'>Eləcə də insana, heyvana və əllərinizin bütün zəhmətinə  </div><div class='q'>Mən quraqlıq elan etdim».   </div><div class='p'> <span class="verse" id="V12">12&#160;</span>Şealtiel oğlu Zerubbabil ilə baş kahin Yehosadaq oğlu Yeşua və xalqın sağ qalanları özlərinin Allahı Rəbbin dediklərinə – peyğəmbər Haqqayın sözünə baxdılar. Çünki onu onların Allahı Rəbb göndərmişdi. Xalq Rəbdən qorxdu.   <span class="verse" id="V13">13&#160;</span>Rəbbin elçisi Haqqay Rəbbin müraciəti ilə xalqa belə dedi: «Rəbb deyir: “Mən sizinləyəm”».   <span class="verse" id="V14">14&#160;</span>Rəbb Yəhuda valisi Şealtiel oğlu Zerubbabili, baş kahin Yehosadaq oğlu Yeşuanı və xalqın sağ qalanlarını ruhlandırdı. Xalq yığılıb özlərinin Allahı olan Ordular Rəbbinin məbədində işləməyə başladı.   <span class="verse" id="V15">15&#160;</span>Bu hadisə padşah Daranın hakimiyyətinin ikinci ili, altıncı ayın iyirmi dördündə baş verdi.   </div><ul class='tnav'>
<li><a href='index.htm'>HAQQAY</a></li>
<li><a href='ZEP03.htm'>&lt;</a></li>
<li><a href='HAG.htm'>1</a></li>
<li><a href='HAG02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='EZR05.htm#V1'>Ezra 5:1</a>; <a href='EZR06.htm#V14'>6:14</a></span></p>
<p class="f" id="FN2"><span class="notemark">*</span><a class="notebackref" href="#V1">1:1</a>
<span class="ft">Miladdan əvvəl 29 avqust 520-ci il.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
