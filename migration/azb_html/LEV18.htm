<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 18</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV17.htm'>&lt;</a></li>
<li><a href='LEV.htm'>18</a></li>
<li><a href='LEV19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Qadağan olunmuş cinsi münasibətlər </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«İsrail övladlarına belə de: “Allahınız Rəbb Mənəm.   <span class="verse" id="V3">3&#160;</span>Nə əvvəl yaşadığınız Misir torpağının ənənələrinə əməl edin, nə də sizi aparacağım Kənan torpağına girəndən sonra adət-ənənələrinə əməl edib uymayın;   <span class="verse" id="V4">4&#160;</span>Mənim hökmlərimə əməl edib qanunlarıma riayət edin, onlara uyğun yaşayın. Allahınız Rəbb Mənəm.   <span class="verse" id="V5">5&#160;</span><a href="#FN1" class="notemark">*<span class="popup">Neh. 9:29; Yez. 18:9; 20:11-13; Luka 10:28; Rom. 10:5; Qal. 3:12</span></a> Qaydalarıma və hökmlərimə səylə əməl edin; onları yerinə yetirən adam bunların sayəsində yaşayacaq. Rəbb Mənəm.   </div><div class='p'> <span class="verse" id="V6">6&#160;</span>Qoy heç kəs öz yaxın qohumları ilə cinsi əlaqədə olmaq<a href="#FN2" class="notemark">*<span class="popup">Cinsi əlaqədə olmaq – hərfi tərcümədə ayıb yerini açmaq.</span></a> üçün onlara yaxınlaşmasın. Rəbb Mənəm.   <span class="verse" id="V7">7&#160;</span>Atanla cinsi əlaqədə olma, ananla da cinsi əlaqədə olma; o sənin anandır, onunla cinsi əlaqədə olma.   <span class="verse" id="V8">8&#160;</span><a href="#FN3" class="notemark">*<span class="popup">Lev. 20:11; Qanun. 22:30; 27:20; 1Kor. 5:1</span></a> Atanın arvadı ilə cinsi əlaqədə olma, çünki o sənin atanın namusudur.   <span class="verse" id="V9">9&#160;</span><a href="#FN4" class="notemark">*<span class="popup">Lev. 20:17; Qanun. 27:22</span></a> Atabir yaxud anabir bacınla, səninlə bir evdə yaxud başqa yerdə böyümüş bacınla cinsi əlaqədə olma.   <span class="verse" id="V10">10&#160;</span>Öz oğlunun qızı yaxud qızının qızı ilə cinsi əlaqədə olma, çünki onların namusu sənin namusundur.   <span class="verse" id="V11">11&#160;</span>Atanın başqa arvadından doğulan qızı ilə cinsi əlaqədə olma; o sənin bacındır.   <span class="verse" id="V12">12&#160;</span><a href="#FN5" class="notemark">*<span class="popup">Lev. 20:19-20</span></a> Bibinlə cinsi əlaqədə olma, çünki o, atanın yaxın qohumudur.   <span class="verse" id="V13">13&#160;</span>Xalanla cinsi əlaqədə olma, çünki o, ananın yaxın qohumudur.   <span class="verse" id="V14">14&#160;</span>Əminin namusunu tapdalama, onun arvadı ilə yaxınlıq etmə, çünki o sənin əmiarvadındır.   <span class="verse" id="V15">15&#160;</span><a href="#FN6" class="notemark">*<span class="popup">Lev. 20:12</span></a> Oğlunun arvadı ilə cinsi əlaqədə olma. Oğlunun arvadı olduğu üçün onunla cinsi əlaqədə olma.   <span class="verse" id="V16">16&#160;</span><a href="#FN7" class="notemark">*<span class="popup">Lev. 20:21</span></a> Qardaşının arvadı ilə cinsi əlaqədə olma, çünki bu, qardaşının namusudur.   <span class="verse" id="V17">17&#160;</span><a href="#FN8" class="notemark">*<span class="popup">Lev. 20:14; Qanun. 27:23</span></a> Bir qadının həm özü, həm də qızı ilə cinsi əlaqədə olma. O qadının oğul ya da qız nəvəsi ilə cinsi əlaqədə olmaq üçün onları alma, çünki onlar sənin yaxın qohumların olduğu üçün bu, əxlaqsızlıqdır.   <span class="verse" id="V18">18&#160;</span>Arvadın sağ ikən onun bacısını günü olaraq alma və onunla cinsi əlaqədə olma.   </div><div class='p'> <span class="verse" id="V19">19&#160;</span><a href="#FN9" class="notemark">*<span class="popup">Lev. 20:18</span></a> Aybaşı murdarlığı zamanı qadınla cinsi əlaqədə olmaq üçün onunla yaxınlıq etmə.   <span class="verse" id="V20">20&#160;</span><a href="#FN10" class="notemark">*<span class="popup">Lev. 20:10</span></a> Başqasının arvadı ilə yaxınlıq edib özünü murdarlama.   <span class="verse" id="V21">21&#160;</span><a href="#FN11" class="notemark">*<span class="popup">Lev. 20:1-5</span></a> Övladlarının heç birini Molekə qurban olaraq təqdim etmə. Beləliklə, Allahının adını ləkələmə. Rəbb Mənəm.   <span class="verse" id="V22">22&#160;</span><a href="#FN12" class="notemark">*<span class="popup">Lev. 20:13</span></a> Kişi qadınla yaxınlıq etdiyi kimi kişi ilə yaxınlıq etməsin, bu, iyrəncdir.   <span class="verse" id="V23">23&#160;</span><a href="#FN13" class="notemark">*<span class="popup">Çıx. 22:19; Lev. 20:15-16; Qanun. 27:21</span></a> Nə kişi, nə də qadın heç bir heyvanla cinsi əlaqəyə girib özünü murdarlamasın. Bu, rəzillikdir.   </div><div class='p'> <span class="verse" id="V24">24&#160;</span>Bu şeylərin heç biri ilə özünüzü murdar etməyin, çünki önünüzdən qovacağım millətlər bunların hamısı ilə murdarlanıb,   <span class="verse" id="V25">25&#160;</span>torpaqlarını da murdarlayıblar. Buna görə də Mən o torpağı cəzalandırıb sakinlərini oradan rədd edirəm.   <span class="verse" id="V26">26&#160;</span>İstər yerli, istər aranızda yaşayan yadelli – hamınız qaydalarıma və hökmlərimə riayət edərək iyrənc işlərin heç birinə əməl etməyin.   <span class="verse" id="V27">27&#160;</span>Önünüzdəki ölkənin sakinləri bütün bu iyrənc işləri edərək torpağı murdarlayıblar.   <span class="verse" id="V28">28&#160;</span>Əgər siz də bu torpağı murdarlasanız, torpaq sizdən əvvəlki milləti ağzından qaytardığı kimi sizi də ağzından qaytaracaq.   <span class="verse" id="V29">29&#160;</span>Buna görə də bu iyrənc işlərin hər hansı birinə əməl edən hər kəs xalqının arasından qovulsun.   <span class="verse" id="V30">30&#160;</span>Beləliklə, önünüzdə edilən iyrənc adətlərinə əməl edib onlarla özünüzü murdar etməmək üçün Mənim buyruğuma riayət edin. Allahınız Rəbb Mənəm”».   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV17.htm'>&lt;</a></li>
<li><a href='LEV.htm'>18</a></li>
<li><a href='LEV19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">18:5</a>
<span class="xt"><a href='NEH09.htm#V29'>Neh. 9:29</a>; <a href='EZK18.htm#V9'>Yez. 18:9</a>; <a href='EZK20.htm#V11'>20:11-13</a>; <a href='LUK10.htm#V28'>Luka 10:28</a>; <a href='ROM10.htm#V5'>Rom. 10:5</a>; <a href='GAL03.htm#V12'>Qal. 3:12</a></span></p>
<p class="f" id="FN2"><span class="notemark">*</span><a class="notebackref" href="#V6">18:6</a>
<span class="fq">Cinsi əlaqədə olmaq </span><span class="ft">– hərfi tərcümədə </span><span class="fq">ayıb yerini açmaq.</span></p>
<p class="x" id="FN3"><span class="notemark">*</span><a class="notebackref" href="#V8">18:8</a>
<span class="xt"><a href='LEV20.htm#V11'>Lev. 20:11</a>; <a href='DEU22.htm#V30'>Qanun. 22:30</a>; <a href='DEU27.htm#V20'>27:20</a>; <a href='1CO05.htm#V1'>1Kor. 5:1</a></span></p>
<p class="x" id="FN4"><span class="notemark">*</span><a class="notebackref" href="#V9">18:9</a>
<span class="xt"><a href='LEV20.htm#V17'>Lev. 20:17</a>; <a href='DEU27.htm#V22'>Qanun. 27:22</a></span></p>
<p class="x" id="FN5"><span class="notemark">*</span><a class="notebackref" href="#V12">18:12</a>
<span class="xt"><a href='LEV20.htm#V19'>Lev. 20:19-20</a></span></p>
<p class="x" id="FN6"><span class="notemark">*</span><a class="notebackref" href="#V15">18:15</a>
<span class="xt"><a href='LEV20.htm#V12'>Lev. 20:12</a></span></p>
<p class="x" id="FN7"><span class="notemark">*</span><a class="notebackref" href="#V16">18:16</a>
<span class="xt"><a href='LEV20.htm#V21'>Lev. 20:21</a></span></p>
<p class="x" id="FN8"><span class="notemark">*</span><a class="notebackref" href="#V17">18:17</a>
<span class="xt"><a href='LEV20.htm#V14'>Lev. 20:14</a>; <a href='DEU27.htm#V23'>Qanun. 27:23</a></span></p>
<p class="x" id="FN9"><span class="notemark">*</span><a class="notebackref" href="#V19">18:19</a>
<span class="xt"><a href='LEV20.htm#V18'>Lev. 20:18</a></span></p>
<p class="x" id="FN10"><span class="notemark">*</span><a class="notebackref" href="#V20">18:20</a>
<span class="xt"><a href='LEV20.htm#V10'>Lev. 20:10</a></span></p>
<p class="x" id="FN11"><span class="notemark">*</span><a class="notebackref" href="#V21">18:21</a>
<span class="xt"><a href='LEV20.htm#V1'>Lev. 20:1-5</a></span></p>
<p class="x" id="FN12"><span class="notemark">*</span><a class="notebackref" href="#V22">18:22</a>
<span class="xt"><a href='LEV20.htm#V13'>Lev. 20:13</a></span></p>
<p class="x" id="FN13"><span class="notemark">*</span><a class="notebackref" href="#V23">18:23</a>
<span class="xt"><a href='EXO22.htm#V19'>Çıx. 22:19</a>; <a href='LEV20.htm#V15'>Lev. 20:15-16</a>; <a href='DEU27.htm#V21'>Qanun. 27:21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
