<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 21</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA20.htm'>&lt;</a></li>
<li><a href='ISA.htm'>21</a></li>
<li><a href='ISA22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Babilin düşkünlüyü haqqında görüntü </div> <div class='p'> <span class="verse" id="V1">1&#160;</span>Dəniz sahilindəki səhra barəsində xəbərdarlıq:  </div><div class='q'>Cənubdan necə fırtınalar gəlirsə,  </div><div class='q'>Səhradan, dəhşətli ölkədən də elə bir fəlakət gəlir.   </div><div class='q'> <span class="verse" id="V2">2&#160;</span>Dəhşətli görüntü mənə nazil oldu:  </div><div class='q'>Xain xainlik edir, viranəçi viran edir.  </div><div class='q'>Ey Elam, qalx! Ey Midiya, Babili mühasirəyə al!  </div><div class='q'>Babilin bais olduğu bütün fəryadlara son qoyacağam.   </div><div class='b'> &#160; </div> <div class='q'> <span class="verse" id="V3">3&#160;</span>Gördüklərimdən belimə sancı düşdü,  </div><div class='q'>Doğan qadın tək məni ağrı tutdu.  </div><div class='q'>Eşitdiklərimdən sarsıldım  </div><div class='q'>Gördüklərimdən məni vahimə bürüdü.   </div><div class='q'> <span class="verse" id="V4">4&#160;</span>Ürəyim əsir, dəhşət məni bürüyür.  </div><div class='q'>Həsrətlə gözlədiyim sübh artıq məni qorxudur.   </div><div class='q'> <span class="verse" id="V5">5&#160;</span>Gördüyüm görüntüdə süfrə hazırlayırlar,  </div><div class='q'>Xalçalar sərirlər,  </div><div class='q'>Yeyib-içirlər.  </div><div class='q'>Qalxın, ey sərkərdələr,  </div><div class='q'>Qalxanları yağlayın!   </div><div class='b'> &#160; </div> <div class='q'> <span class="verse" id="V6">6&#160;</span>Xudavənd mənə belə dedi:  </div><div class='q'>«Get, gözətçi təyin et,  </div><div class='q'>Qoy o gördüklərini danışsın.   </div><div class='q'> <span class="verse" id="V7">7&#160;</span>Qoşa atlı döyüş arabalarına,  </div><div class='q'>Atlara, eşşəklərə, dəvələrə minmiş  </div><div class='q'>Adamları gördükdə çox diqqət edin».   </div><div class='b'> &#160; </div> <div class='q'> <span class="verse" id="V8">8&#160;</span>Gözətçi bağırdı: «Ey Xudavənd, gözətçi qülləsində daim duraram,  </div><div class='q'>Hər gecə yerimdə növbəmdə olaram.   </div><div class='q'> <span class="verse" id="V9">9&#160;</span><a href="#FN1" class="notemark">*<span class="popup">Yer. 51:8; Vəhy 14:8; 18:2</span></a> Budur, döyüş arabalarında süvarilər cüt-cüt gəlir».  </div><div class='q'>Sonra o çığırdı: «Yıxıldı, Babil yıxıldı!  </div><div class='q'>Onun allahlarının bütləri isə yerə düşüb parça-parça oldu».   </div><div class='q'> <span class="verse" id="V10">10&#160;</span>Ey xalqım, ey xırmanda buğda kimi döyülmüş xalqım!  </div><div class='q'>İsrailin Allahı Ordular Rəbbindən eşitdiyimi sizə bildirmişəm.   </div><div class='s'>Duma barəsində görüntü </div> <div class='p'> <span class="verse" id="V11">11&#160;</span>Duma <a href="#FN2" class="notemark">*<span class="popup">Duma – Edomun başqa adı.</span></a> barəsində xəbərdarlıq:  </div><div class='q'>Bir nəfər Seirdən məni səsləyir:  </div><div class='q'>«Ey gözətçi, gecənin qurtarmağına nə qədər qalıb?  </div><div class='q'>Ey gözətçi, gecənin qurtarmağına nə qədər qalıb?»   </div><div class='q'> <span class="verse" id="V12">12&#160;</span>Gözətçi cavab verdi: «Səhərin açılmağına az qalıb,  </div><div class='q'>Lakin yenə gecə gələcək.  </div><div class='q'>Soruşmaq istəsəniz, yenə gəlin soruşun».   </div><div class='s'>Ərəbistan barəsində vəhy </div> <div class='p'> <span class="verse" id="V13">13&#160;</span>Ərəbistan barəsində xəbərdarlıq:  </div><div class='q'>Ey Dedan karvanları,  </div><div class='q'>Ərəbistan meşələrində gecələyəcəksiniz!   </div><div class='q'> <span class="verse" id="V14">14&#160;</span>Ey Tema sakinləri,  </div><div class='q'>Susamışlara su gətirin!  </div><div class='q'>Qaçıb qurtulanlara çörək verin!   </div><div class='q'> <span class="verse" id="V15">15&#160;</span>Çünki onlar qılıncdan,  </div><div class='q'>Sıyrılmış qılıncdan,  </div><div class='q'>Çəkilmiş ox-kamandan, ağır döyüşdən qaçıb.   </div><div class='p'> <span class="verse" id="V16">16&#160;</span>Xudavənd mənə belə dedi: «Tam bir ilin ərzində Qedarın bütün əzəməti qurtaracaq.   <span class="verse" id="V17">17&#160;</span>Oxatanlardan, Qedar nəslinin cəngavərlərindən az qalacaq». İsrailin Allahı Rəbb belə dedi.   </div><ul class='tnav'>
<li><a href='index.htm'>YEŞAYA</a></li>
<li><a href='ISA20.htm'>&lt;</a></li>
<li><a href='ISA.htm'>21</a></li>
<li><a href='ISA22.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">21:9</a>
<span class="xt"><a href='JER51.htm#V8'>Yer. 51:8</a>; <a href='REV14.htm#V8'>Vəhy 14:8</a>; <a href='REV18.htm#V2'>18:2</a></span></p>
<p class="f" id="FN2"><span class="notemark">*</span><a class="notebackref" href="#V11">21:11</a>
<span class="fq">Duma </span><span class="ft">– Edomun başqa adı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
