<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT05.htm'>&lt;</a></li>
<li><a href='MAT.htm'>6</a></li>
<li><a href='MAT07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Sədəqə vermək </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Mat. 23:5</span></a>Ehtiyatlı olun, siz saleh iş görəndə bunu insanların önündə, onlara göstərmək üçün etməyin. Yoxsa göylərdə olan Atanızdan mükafat almazsınız.   </div><div class='p'> <span class="verse" id="V2">2&#160;</span>Ona görə də sədəqə verdiyin zaman önündə şeypur səsi ilə car çəkmə. Çünki adamlar onları izzətləndirsin deyə ikiüzlülər sinaqoqlarda və küçələrdə belə edirlər. Sizə doğrusunu deyirəm: onlar mükafatlarını alıblar.   <span class="verse" id="V3">3&#160;</span>Amma sən sədəqə verdiyin zaman sol əlin sağ əlinin nə etdiyini bilməsin.   <span class="verse" id="V4">4&#160;</span>Belə ki verdiyin sədəqə gizli qalsın. Gizlində olanı görən Atan səni mükafatlandıracaq.<a href="#FN2" class="notemark">*<span class="popup">Mükafatlandıracaq – bəzi əlyazmalarda açıqca mükafatlandıracaq.</span></a>   </div><div class='s'>Necə dua etməli </div> <div class='r'>(Luka 11:2-4)  </div><div class='p'> <span class="verse" id="V5">5&#160;</span><a href="#FN3" class="notemark">*<span class="popup">Luka 18:9-14</span></a>Dua etdiyiniz zaman da ikiüzlülər kimi olmayın. Çünki belələri adamlar onları görsün deyə sinaqoqlarda və küçə tinlərində durub dua etməyi sevirlər. Sizə doğrusunu deyirəm: onlar mükafatlarını alıblar.   <span class="verse" id="V6">6&#160;</span>Amma sən dua etdiyin zaman öz otağına gir və qapını örtüb gizlində olan Atana dua et. Gizlində olanı görən Atan səni mükafatlandıracaq.<a href="#FN4" class="notemark">†<span class="popup">Mükafatlandıracaq – bəzi əlyazmalarda açıqca mükafatlandıracaq.</span></a>   </div><div class='p'> <span class="verse" id="V7">7&#160;</span>Dua edəndə bütpərəstlər kimi boşboğazlıq etməyin. Çünki onlar düşünür ki, çox söz söyləməklə eşidiləcəklər.   <span class="verse" id="V8">8&#160;</span>Siz onlara bənzəməyin! Çünki Atanız nələrə ehtiyacınız olduğunu siz Ondan diləməzdən əvvəl bilir.   </div><div class='p'> <span class="verse" id="V9">9&#160;</span>Buna görə siz belə dua edin:  </div><div class='q'>“Göylərdə olan Atamız,  </div><div class='q'>Adın müqəddəs tutulsun,   </div><div class='q'> <span class="verse" id="V10">10&#160;</span>Padşahlığın gəlsin,  </div><div class='q'>Göydə olduğu kimi  </div><div class='q'>Yerdə də Sənin iradən olsun.   </div><div class='q'> <span class="verse" id="V11">11&#160;</span>Gündəlik çörəyimizi bizə bu gün ver.   </div><div class='q'> <span class="verse" id="V12">12&#160;</span>Bizə borclu olanları bağışladığımız kimi  </div><div class='q'>Bizim borclarımızı da bağışla.   </div><div class='q'> <span class="verse" id="V13">13&#160;</span><a href="#FN5" class="notemark">*<span class="popup">1Saln. 29:11</span></a>Bizi sınağa çəkmə,  </div><div class='q'>Lakin bizi şər olandan xilas et.  </div><div class='q'>Çünki padşahlıq, qüdrət və izzət  </div><div class='q'>Əbədi olaraq Sənindir. Amin”.<a href="#FN6" class="notemark">‡<span class="popup">Çünki padşahlıq, qüdrət və izzət əbədi olaraq Sənindir. Amin. – bu sözlər ən qədim yunan əlyazmalarında yoxdur.</span></a>   </div><div class='m'> <span class="verse" id="V14">14&#160;</span><a href="#FN7" class="notemark">*<span class="popup">Mark 11:25-26</span></a>Əgər başqa insanların təqsirlərini bağışlasanız, Səmavi Atanız da sizi bağışlayar.   <span class="verse" id="V15">15&#160;</span>Amma siz başqa insanları bağışlamasanız, Atanız da sizin təqsirlərinizi bağışlamaz.   </div><div class='s'>Oruc </div> <div class='p'> <span class="verse" id="V16">16&#160;</span>Oruc tutduğunuz zaman ikiüzlülər kimi qaşqabaqlı gəzməyin. Onlar oruc tutduqlarını insanlara göstərmək üçün üzlərini tutqun hala salırlar. Sizə doğrusunu deyirəm: onlar mükafatlarını alıblar.   <span class="verse" id="V17">17&#160;</span>Amma sən oruc tutanda başına yağ çək və üzünü yu.   <span class="verse" id="V18">18&#160;</span>Belə ki insanlara deyil, gizlində olan Atana oruclu görünəsən. Gizlində olanı görən Atan səni mükafatlandıracaq.   </div><div class='s'>Səmavi xəzinələr </div> <div class='r'>(Luka 11:34-35; 12:33-34; 16:13)  </div><div class='p'> <span class="verse" id="V19">19&#160;</span><a href="#FN8" class="notemark">*<span class="popup">Yaq. 5:2-3</span></a>Yer üzündə özünüzə xəzinələr yığmayın. Orada güvə və pas onları məhv edər ya da oğrular girib oğurlayar.   <span class="verse" id="V20">20&#160;</span>Bunun yerinə özünüzə göydə xəzinələr yığın. Orada nə güvə, nə pas onları məhv edər, nə də oğrular girib oğurlayar.   <span class="verse" id="V21">21&#160;</span>Çünki xəzinən haradadırsa, ürəyin də orada olacaq.   </div><div class='p'> <span class="verse" id="V22">22&#160;</span>Bədənin çırağı gözdür. Əgər gözün sağlam olarsa, bütün bədənin də nurlu olacaq.   <span class="verse" id="V23">23&#160;</span>Yox, əgər gözün zəif görərsə, bütün bədənin qaranlıq olacaq. Əgər səndəki “nur” qaranlıqdırsa, zülmət nə qədər böyükdür!   </div><div class='p'> <span class="verse" id="V24">24&#160;</span>Heç kim iki ağaya qulluq edə bilməz. Çünki ya birinə nifrət edib o birisini sevəcək ya da birinə bağlı qalıb o birisinə xor baxacaq. Siz həm Allaha, həm də sərvətə<a href="#FN9" class="notemark">§<span class="popup">Sərvət – arami dilində <span class='tl'>mamon</span>.</span></a> qulluq edə bilməzsiniz.   </div><div class='s'>Qayğı çəkməyin </div> <div class='r'>(Luka 12:22-32)  </div><div class='p'> <span class="verse" id="V25">25&#160;</span>Buna görə sizə deyirəm: “Nə yeyəcəyik?” və ya “Nə içəcəyik?” deyə canınız üçün, “Nə geyinəcəyik?” deyə bədəniniz üçün qayğı çəkməyin. Can yeməkdən, bədən isə geyinməkdən daha vacib deyilmi?   <span class="verse" id="V26">26&#160;</span>Göydə uçan quşlara baxın: onlar nə əkir, nə biçir, nə də anbarlarda saxlayır. Amma Səmavi Atanız onları yedizdirir. Siz onlardan daha qiymətli deyilsinizmi?   <span class="verse" id="V27">27&#160;</span>Hansı biriniz qayğı çəkməklə ömrünü bir anlıq belə, uzada bilər?   <span class="verse" id="V28">28&#160;</span>Nəyə görə geyim üçün qayğı çəkirsiniz? Görün çöl zanbaqları necə böyüyür: onlar nə zəhmət çəkir, nə də ip əyirir.   <span class="verse" id="V29">29&#160;</span><a href="#FN10" class="notemark">*<span class="popup">1Pad. 10:4-7; 2Saln. 9:3-6</span></a>Lakin sizə bunu deyirəm ki, bütün cah-calalı içində olan Süleyman belə, bunlardan biri kimi geyinməmişdi.   <span class="verse" id="V30">30&#160;</span>Ey imanı az olanlar, bu gün olub sabah ocağa atılan çöl otunu Allah belə geyindirirsə, sizi geyindirəcəyi daha da yəqin deyilmi?   <span class="verse" id="V31">31&#160;</span>Beləliklə, “Nə yeyəcəyik?”, “Nə içəcəyik?” və ya “Nə geyəcəyik?” deyə qayğı çəkməyin.   <span class="verse" id="V32">32&#160;</span>Çünki bütpərəstlər bütün bu şeyləri axtarırlar. Doğrudan da, Səmavi Atanız bütün bunlara ehtiyacınız olduğunu bilir.   <span class="verse" id="V33">33&#160;</span>Ona görə də siz əvvəlcə Allahın Padşahlığını və Onun salehliyini axtarın. Onda bunların hamısı sizə əlavə olaraq veriləcək.   <span class="verse" id="V34">34&#160;</span>Beləliklə, sabahın qayğısını çəkməyin. Çünki sabahkı gün özü üçün qayğı çəkəcək. Hər günün öz yamanlığı kifayətdir!   </div><ul class='tnav'>
<li><a href='index.htm'>MATTA</a></li>
<li><a href='MAT05.htm'>&lt;</a></li>
<li><a href='MAT.htm'>6</a></li>
<li><a href='MAT07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">6:1</a>
<span class="xt"><a href='MAT23.htm#V5'>Mat. 23:5</a></span></p>
<p class="f" id="FN2"><span class="notemark">*</span><a class="notebackref" href="#V4">6:4</a>
<span class="fq">Mükafatlandıracaq </span><span class="ft">– bəzi əlyazmalarda </span><span class="fq">açıqca mükafatlandıracaq.</span></p>
<p class="x" id="FN3"><span class="notemark">*</span><a class="notebackref" href="#V5">6:5</a>
<span class="xt"><a href='LUK18.htm#V9'>Luka 18:9-14</a></span></p>
<p class="f" id="FN4"><span class="notemark">†</span><a class="notebackref" href="#V6">6:6</a>
<span class="fq">Mükafatlandıracaq </span><span class="ft">– bəzi əlyazmalarda </span><span class="fq">açıqca mükafatlandıracaq.</span></p>
<p class="x" id="FN5"><span class="notemark">*</span><a class="notebackref" href="#V13">6:13</a>
<span class="xt"><a href='1CH29.htm#V11'>1Saln. 29:11</a></span></p>
<p class="f" id="FN6"><span class="notemark">‡</span><a class="notebackref" href="#V13">6:13</a>
<span class="fq">Çünki padşahlıq, qüdrət və izzət əbədi olaraq Sənindir. Amin. </span><span class="ft">– bu sözlər ən qədim yunan əlyazmalarında yoxdur.</span></p>
<p class="x" id="FN7"><span class="notemark">*</span><a class="notebackref" href="#V14">6:14</a>
<span class="xt"><a href='MRK11.htm#V25'>Mark 11:25-26</a></span></p>
<p class="x" id="FN8"><span class="notemark">*</span><a class="notebackref" href="#V19">6:19</a>
<span class="xt"><a href='JAS05.htm#V2'>Yaq. 5:2-3</a></span></p>
<p class="f" id="FN9"><span class="notemark">§</span><a class="notebackref" href="#V24">6:24</a>
<span class="fq">Sərvət </span><span class="ft">– arami dilində mamon.</span></p>
<p class="x" id="FN10"><span class="notemark">*</span><a class="notebackref" href="#V29">6:29</a>
<span class="xt"><a href='1KI10.htm#V4'>1Pad. 10:4-7</a>; <a href='2CH09.htm#V3'>2Saln. 9:3-6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
