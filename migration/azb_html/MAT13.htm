<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Səpilən toxum məsəli </div> <div class='r'>(Mark 4:1-20; Luka 8:4-15)  </div><div class='p'> <span class="verse" id="V1">1&#160;</span>O gün İsa evdən çıxdı və gedib göl kənarında oturdu.   <span class="verse" id="V2">2&#160;</span><a href="#FN1" class="notemark">*<span class="popup">Luka 5:1-3</span></a>Yanına elə böyük izdiham toplaşdı ki, Özü bir qayığa minib oturdu və bütün izdiham sahildə durdu.   <span class="verse" id="V3">3&#160;</span>İsa onlara məsəllərlə bir çox şey öyrədərək dedi: «Bir əkinçi toxum səpməyə çıxdı.   <span class="verse" id="V4">4&#160;</span>Səpin zamanı toxumlardan bəzisi yol kənarına düşdü və quşlar gəlib onları dənlədi.   <span class="verse" id="V5">5&#160;</span>Bəzisi torpağı çox olmayan daş-kəsəkli yerlərə düşdü. Torpağı dərin olmadığına görə tez cücərdi.   <span class="verse" id="V6">6&#160;</span>Lakin günəş doğanda qarsalandı və kökləri olmadığına görə qurudu.   <span class="verse" id="V7">7&#160;</span>Bəzisi tikanlar arasına düşdü. Tikanlar böyüyüb onları boğdu.   <span class="verse" id="V8">8&#160;</span>Başqaları isə münbit torpağa düşdü. Bəzisi yüz, bəzisi altmış, bəzisi otuz qat səmərə verdi.   <span class="verse" id="V9">9&#160;</span>Qulağı olan eşitsin!»   </div><div class='p'> <span class="verse" id="V10">10&#160;</span>Şagirdlər İsaya yaxınlaşıb dedilər: «Nə üçün onlara məsəllərlə danışırsan?»   <span class="verse" id="V11">11&#160;</span>O isə onlara belə cavab verdi: «Səmavi Padşahlığın sirlərini bilmə qabiliyyəti sizə verilmişdir, lakin onlara verilməmişdir.   <span class="verse" id="V12">12&#160;</span><a href="#FN2" class="notemark">*<span class="popup">Mat. 25:29; Mark 4:25; Luka 8:18; 19:26</span></a>Çünki kimin varıdırsa, ona daha çox veriləcək və o, bolluq içində olacaq. Amma kimin yoxudursa, əlində olan da ondan alınacaq.   <span class="verse" id="V13">13&#160;</span><a href="#FN3" class="notemark">*<span class="popup">Yeş. 6:9-10; Yəh. 12:39-40; Həv. 28:26-27</span></a>Mənim onlarla məsəllərlə danışmağımın məqsədi budur ki, “gördükləri halda görməzlər, eşitdikləri halda eşitməzlər və anlamazlar”.   <span class="verse" id="V14">14&#160;</span>Yeşaya peyğəmbərin onlar üçün dediyi bu sözlər yerinə yetir:  </div><div class='q'>“Eşitdikcə eşidəcəksiniz, amma anlamayacaqsınız,  </div><div class='q'>Gördükcə görəcəksiniz, amma qanmayacaqsınız.   </div><div class='q'> <span class="verse" id="V15">15&#160;</span>Çünki bu xalqın ürəyi kütləşdi,  </div><div class='q'>Qulaqları ağır eşitdi,  </div><div class='q'>Gözlərini yumdular ki,  </div><div class='q'>Gözləri ilə görməsinlər,  </div><div class='q'>Qulaqları ilə eşitməsinlər,  </div><div class='q'>Ürəkləri ilə anlamasınlar  </div><div class='q'>Və Mənə sarı dönməsinlər ki,  </div><div class='q'>Mən onlara şəfa verim”.   </div><div class='m'> <span class="verse" id="V16">16&#160;</span><a href="#FN4" class="notemark">*<span class="popup">Luka 10:23-24</span></a>Amma sizin gözləriniz nə bəxtiyardır, çünki görür və qulaqlarınız nə bəxtiyardır, çünki eşidir!   <span class="verse" id="V17">17&#160;</span>Sizə doğrusunu deyirəm: bir çox peyğəmbərlər və saleh adamlar sizin gördüklərinizi görməyi arzuladılar, amma görmədilər, eşitdiklərinizi eşitməyi arzuladılar, amma eşitmədilər.   </div><div class='p'> <span class="verse" id="V18">18&#160;</span>İndi əkinçi barədə məsəlin izahını dinləyin:   <span class="verse" id="V19">19&#160;</span>kim Səmavi Padşahlıqla bağlı kəlamı eşidib anlamırsa, şər olan gəlib onun ürəyində səpilmiş olanı oğurlayır. Yol kənarına səpilən toxum budur.   <span class="verse" id="V20">20&#160;</span>Daş-kəsəkli yerlərə səpilən isə kəlamı eşidir və dərhal sevinclə qəbul edir.   <span class="verse" id="V21">21&#160;</span>Lakin onda kök olmadığına görə dözümü az olur, kəlama görə əziyyət və təqibə məruz qalan kimi yıxılır.   <span class="verse" id="V22">22&#160;</span>Tikanlar arasına səpilən odur ki, kəlamı eşidir, lakin bu dövrün qayğıları və var-dövlətin aldadıcılığı kəlamı boğur və kəlam barsız olur.   <span class="verse" id="V23">23&#160;</span>Münbit torpağa səpilənsə odur ki, kəlamı eşidir, anlayır və doğrudan da, səmərə – bəzisi yüz, bəzisi altmış, bəzisi otuz qat səmərə verir».   </div><div class='s'>Dəlicə və buğda məsəli </div> <div class='p'> <span class="verse" id="V24">24&#160;</span>İsa onlara başqa bir məsəl də çəkdi: «Səmavi Padşahlıq tarlasına yaxşı toxum səpmiş bir adama bənzəyir.   <span class="verse" id="V25">25&#160;</span>Adamlar yatanda onun düşməni gəlib buğdaların arasına dəlicə səpib getdi.   <span class="verse" id="V26">26&#160;</span>Buğda böyüyüb bəhrə verəndə dəlicələr də göründü.   <span class="verse" id="V27">27&#160;</span>Ev sahibinin qulları gəlib ona belə dedilər: “Ağa, sən tarlana yaxşı toxum səpmədinmi? Bəs bu dəlicə haradan əmələ gəldi?”   <span class="verse" id="V28">28&#160;</span>O isə qullara dedi: “Bunu düşmən etmişdir”. Qullar da ona dedilər: “İstəyirsənmi gedib onları çıxaraq?”   <span class="verse" id="V29">29&#160;</span>O dedi: “Yox, çünki dəlicələri çıxararkən onlarla birgə buğdanı da qopararsınız.   <span class="verse" id="V30">30&#160;</span>Qoy biçinə qədər hər ikisi birlikdə böyüsün. Biçin vaxtı mən biçinçilərə deyəcəyəm: ‹Əvvəlcə dəlicələri toplayın və yandırmaq üçün onlardan dərz bağlayın, buğdanı isə anbarlarıma toplayın›”».   </div><div class='s'>Xardal toxumu və maya məsəlləri </div> <div class='r'>(Mark 4:30-34; Luka 13:18-21)  </div><div class='p'> <span class="verse" id="V31">31&#160;</span>İsa onlara başqa bir məsəl də danışaraq dedi: «Səmavi Padşahlıq bir adamın götürüb öz tarlasında səpdiyi xardal toxumuna bənzəyir.   <span class="verse" id="V32">32&#160;</span>Xardal toxumu bütün toxumların ən kiçiyi olsa da, böyüdükdə bütün bostan bitkilərindən hündür, lap ağac boyda olur. Belə ki göydə uçan quşlar gəlib onun budaqlarında yuva qurur».   </div><div class='p'> <span class="verse" id="V33">33&#160;</span>İsa onlara başqa bir məsəl də söylədi: «Səmavi Padşahlıq xəmir mayasına bənzəyir. Qadın onu götürüb üç kisə<a href="#FN5" class="notemark">*<span class="popup">Kisə – yunan mətnində <span class='tl'>saton</span>, təqribən 37 litr.</span></a> una qarışdırıb bütün xəmir acıyanadək saxlayır».   </div><div class='p'> <span class="verse" id="V34">34&#160;</span>İsa bütün bu şeyləri xalqa məsəllərlə söyləyirdi və onlara məsəlsiz heç bir şey söyləməzdi ki,   <span class="verse" id="V35">35&#160;</span><a href="#FN6" class="notemark">*<span class="popup">Zəb. 78:2</span></a>peyğəmbər vasitəsilə söylənən bu söz yerinə yetsin:  </div><div class='q'>«Ağzımı məsəllərlə açacağam,  </div><div class='q'>Dünya yaranandan bəri  </div><div class='q'>Gizli qalan şeyləri bəyan edəcəyəm».   </div><div class='s'>Dəlicə və buğda məsəlinin izahı </div> <div class='p'> <span class="verse" id="V36">36&#160;</span>O zaman İsa xalqdan ayrılıb evə girdi. Şagirdləri Onun yanına gəlib dedilər: «Tarladakı dəlicələr məsəlini bizə izah et».   <span class="verse" id="V37">37&#160;</span>Cavabında İsa dedi: «Yaxşı toxumu səpən Bəşər Oğludur.   <span class="verse" id="V38">38&#160;</span>Tarla isə dünyadır. Yaxşı toxum Padşahlığın övladlarıdır. Dəlicə isə şər olanın övladlarıdır.   <span class="verse" id="V39">39&#160;</span>Dəlicələri səpmiş olan düşmən iblisdir. Biçin dövrün sonudur və biçinçilər isə mələklərdir.   <span class="verse" id="V40">40&#160;</span>Dəlicələr toplanıb alovla yandırıldığı kimi bu dövrün sonunda da belə olacaq.   <span class="verse" id="V41">41&#160;</span>Bəşər Oğlu mələklərini göndərəcək, onlar da pis yola çəkən bütün şeyləri və qanunsuzluq edənləri Onun Padşahlığından toplayacaq   <span class="verse" id="V42">42&#160;</span>və onları odlu sobaya atacaqlar. Orada ağlaşma və diş qıcırtısı olacaq.   <span class="verse" id="V43">43&#160;</span>O zaman salehlər özlərinin Atasının Padşahlığında günəş kimi parlayacaqlar. Qulağı olan eşitsin!   </div><div class='s'>Dəfinə və mirvari məsəlləri </div> <div class='p'> <span class="verse" id="V44">44&#160;</span>Səmavi Padşahlıq tarlada gizlədilən bir dəfinəyə bənzəyir. Tapan adam onu gizlətdi, sevinclə gedib bütün varını satdı və o tarlanı satın aldı.   </div><div class='p'> <span class="verse" id="V45">45&#160;</span>Yenə Səmavi Padşahlıq gözəl mirvarilər axtaran bir tacirə bənzəyir.   <span class="verse" id="V46">46&#160;</span>O, çox dəyərli olan bir mirvari tapanda gedib bütün varını satdı və onu satın aldı.   </div><div class='s'>Tor məsəli </div> <div class='p'> <span class="verse" id="V47">47&#160;</span>Yenə Səmavi Padşahlıq dənizə atılan və hər cür balıq tutan bir tora bənzəyir.   <span class="verse" id="V48">48&#160;</span>Tor dolduğu zaman onu sahilə çəkdilər və oturub yaxşılarını qablara yığdılar, pisləri isə kənara atdılar.   <span class="verse" id="V49">49&#160;</span>Bu dövrün sonunda da belə olacaq. Mələklər gəlib pisləri salehlərin arasından kənar edəcəklər.   <span class="verse" id="V50">50&#160;</span>Sonra onları odlu sobaya atacaqlar. Orada ağlaşma və diş qıcırtısı olacaq».   </div><div class='p'> <span class="verse" id="V51">51&#160;</span>İsa «Bütün bunları anladınızmı?» deyə soruşdu. Onlar İsaya «bəli, ya Rəbb» dedilər.   <span class="verse" id="V52">52&#160;</span>İsa da onlara dedi: «Ona görə də Səmavi Padşahlıq üçün şagirdlik etmiş hər ilahiyyatçı xəzinəsindən təzə və köhnə şeylər çıxaran ev sahibinə bənzəyir».   </div><div class='s'>İsa Öz yurdunda rədd edilir </div> <div class='r'>(Mark 6:1-6; Luka 4:16-30)  </div><div class='p'> <span class="verse" id="V53">53&#160;</span>İsa bu məsəlləri bitirəndən sonra oradan ayrıldı.   <span class="verse" id="V54">54&#160;</span>Öz yurduna gələrək oradakı sinaqoqda xalqı öyrətməyə başladı. Camaat təəccüblənərək dedi: «Bu Adamda belə hikmət, belə möcüzələr yaradan qüdrət haradandır?   <span class="verse" id="V55">55&#160;</span>Bu, dülgərin Oğlu deyilmi? Anasının adı Məryəm deyilmi? Yaqub, Yusif, Şimon və Yəhuda Onun qardaşları deyilmi?   <span class="verse" id="V56">56&#160;</span>Bütün bacıları aramızda yaşamırmı? Bəs onda bu Adama bütün bu şeylər haradandır?»   <span class="verse" id="V57">57&#160;</span><a href="#FN7" class="notemark">*<span class="popup">Yəh. 4:44</span></a>Onların İsaya acığı tutdu. Amma İsa onlara dedi: «Bir peyğəmbərə öz yurdundan və öz evindən başqa heç bir yerdə xor baxmazlar».   <span class="verse" id="V58">58&#160;</span>İsa onların imansızlığı üzündən orada çox möcüzə yaratmadı.   </div><ul class='tnav'>
<li><a href='index.htm'>MATTA</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">13:2</a>
<span class="xt"><a href='LUK05.htm#V1'>Luka 5:1-3</a></span></p>
<p class="x" id="FN2"><span class="notemark">*</span><a class="notebackref" href="#V12">13:12</a>
<span class="xt"><a href='MAT25.htm#V29'>Mat. 25:29</a>; <a href='MRK04.htm#V25'>Mark 4:25</a>; <a href='LUK08.htm#V18'>Luka 8:18</a>; <a href='LUK19.htm#V26'>19:26</a></span></p>
<p class="x" id="FN3"><span class="notemark">*</span><a class="notebackref" href="#V13">13:13</a>
<span class="xt"><a href='ISA06.htm#V9'>Yeş. 6:9-10</a>; <a href='JHN12.htm#V39'>Yəh. 12:39-40</a>; <a href='ACT28.htm#V26'>Həv. 28:26-27</a></span></p>
<p class="x" id="FN4"><span class="notemark">*</span><a class="notebackref" href="#V16">13:16</a>
<span class="xt"><a href='LUK10.htm#V23'>Luka 10:23-24</a></span></p>
<p class="f" id="FN5"><span class="notemark">*</span><a class="notebackref" href="#V33">13:33</a>
<span class="fq">Kisə </span><span class="ft">– yunan mətnində saton, təqribən 37 litr.</span></p>
<p class="x" id="FN6"><span class="notemark">*</span><a class="notebackref" href="#V35">13:35</a>
<span class="xt"><a href='PSA078.htm#V2'>Zəb. 78:2</a></span></p>
<p class="x" id="FN7"><span class="notemark">*</span><a class="notebackref" href="#V57">13:57</a>
<span class="xt"><a href='JHN04.htm#V44'>Yəh. 4:44</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
