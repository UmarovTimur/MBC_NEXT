<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 14</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN13.htm'>&lt;</a></li>
<li><a href='GEN.htm'>14</a></li>
<li><a href='GEN15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>İbramın Lutu xilas etməsi </div> <div class='p'> <span class="verse" id="V1">1&#160;</span>Bu zaman Şinar padşahı Amrafel, Ellasar padşahı Aryok, Elam padşahı Kedorlaomer və Qoyim padşahı Tidal   <span class="verse" id="V2">2&#160;</span>Sodom padşahı Beraya, Homorra padşahı Birşaya, Adma padşahı Şinava, Sevoyim padşahı Şemeverə, Bela, yəni Soar padşahına qarşı müharibəyə başladı.   <span class="verse" id="V3">3&#160;</span>Bu son beş padşah indi Duz dənizi adlanan Siddim vadisində öz qoşunlarını birləşdirdi.   <span class="verse" id="V4">4&#160;</span>Onlar on iki il Kedorlaomerin əsarəti altında qalmış, on üçüncü il isə üsyan etmişdilər.   <span class="verse" id="V5">5&#160;</span>On dördüncü il Kedorlaomer və onunla birgə olan padşahlar gəlib Aşterot-Qarnayimdə Rafalıları, Hamda Zuzluları, Şave-Qiryatayimdə Emliləri,   <span class="verse" id="V6">6&#160;</span>çöl kənarındakı El-Parana qədər uzanan Seir dağlarında Xorluları qırdılar.   <span class="verse" id="V7">7&#160;</span>Sonra geri qayıdıb En-Mişpata, yəni Qadeşə getdilər. Bütün Amaleq torpağının əhalisini və Xaseson-Tamarda yaşayan Emorluları qırdılar.   <span class="verse" id="V8">8&#160;</span>Sodom padşahı, Homorra padşahı, Adma padşahı, Sevoyim padşahı, Bela, yəni Soar padşahı Siddim vadisinə gəlib,   <span class="verse" id="V9">9&#160;</span>Elam padşahı Kedorlaomerlə, Qoyim padşahı Tidalla, Şinar padşahı Amrafellə, Ellasar padşahı Aryokla döyüşə girdilər: dörd padşah beş padşaha qarşı idi.   <span class="verse" id="V10">10&#160;</span>Siddim vadisində qatranla dolu çoxlu çuxur var idi. Sodom və Homorra padşahları döyüşdən qaçanda oraya yıxıldılar, sağ qalanlar isə dağlara qaçdılar.   <span class="verse" id="V11">11&#160;</span>Qaliblər Sodom və Homorranın bütün əmlakını və azuqəsini götürüb getdilər.   <span class="verse" id="V12">12&#160;</span>İbramın qardaşı oğlu Lutu və onun əmlakını özləri ilə apardılar, çünki o da Sodomda yaşayırdı.   </div><div class='p'> <span class="verse" id="V13">13&#160;</span>Döyüşdən sağ qurtaran bir nəfər gəlib İbrani İbrama bunu xəbər verdi. O, Eşkolun və Anerin qardaşı Emorlu Mamrenin palıdının yanında yaşayırdı. Onlar İbramın müttəfiqləri idi.   <span class="verse" id="V14">14&#160;</span>İbram qohumu Lutun əsir alındığını eşidəndə evində doğulmuş, döyüş təlimi keçmiş üç yüz on səkkiz nökərini götürüb düşmənləri Dana qədər təqib etdi.   <span class="verse" id="V15">15&#160;</span>Özü və nökərləri gecə vaxtı dəstələrə bölünüb, onları qırdılar və sağ qalanları Dəməşqin şimal tərəfində olan Xovaya qədər təqib etdilər.   <span class="verse" id="V16">16&#160;</span>İbram qarət olunmuş bütün əmlakı, qardaşı oğlu Lutu və onun əmlakını, həmçinin qadınları və xalqı geri qaytardı.   </div><div class='s'>Melkisedeqin İbrama xeyir-dua verməsi </div> <div class='p'> <span class="verse" id="V17">17&#160;</span><a href="#FN1" class="notemark">*<span class="popup">İbr. 7:1-10</span></a> İbram Kedorlaomer və onunla olan padşahları məğlub edib qayıdanda Sodom padşahı «Padşah vadisi» adlanan Şave vadisində onun pişvazına çıxdı.   </div><div class='p'> <span class="verse" id="V18">18&#160;</span>Onda Salem padşahı Melkisedeq çörək və şərab gətirdi. O, Allah-Taalanın kahini idi.   <span class="verse" id="V19">19&#160;</span>Melkisedeq İbrama xeyir-dua verib dedi:  </div><div class='q'>«Göy və yeri yaradan Allah-Taala  </div><div class='q'>İbrama xeyir-dua versin.   </div><div class='q'> <span class="verse" id="V20">20&#160;</span>Düşmənlərini sənə təslim edən  </div><div class='q'>Allah-Taalaya alqış olsun».  </div><div class='p'>İbram bütün qənimətin onda birini Melkisedeqə verdi.   </div><div class='p'> <span class="verse" id="V21">21&#160;</span>Sodom padşahı İbrama dedi: «Adamlarımı mənə ver, əmlak isə sənə qalsın».   <span class="verse" id="V22">22&#160;</span>Ancaq İbram Sodom padşahına dedi: «Göy və yeri yaradan Allah-Taala Rəbbin dərgahına and üçün əlimi qaldırıram ki,   <span class="verse" id="V23">23&#160;</span>sənin nə bir ipini, nə də bir çarıq bağını götürürəm, ta deməyəsən ki, mən İbramı varlandırdım.   <span class="verse" id="V24">24&#160;</span>Nökərlərin yediklərindən başqa, hər şey sənin olsun. Üstəlik mənimlə gedən adamlar – Aner, Eşkol və Mamre öz paylarını götürsün».   </div><ul class='tnav'>
<li><a href='index.htm'>YARADILIŞ</a></li>
<li><a href='GEN13.htm'>&lt;</a></li>
<li><a href='GEN.htm'>14</a></li>
<li><a href='GEN15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V17">14:17</a>
<span class="xt"><a href='HEB07.htm#V1'>İbr. 7:1-10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
