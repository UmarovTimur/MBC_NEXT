<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU14.htm'>&lt;</a></li>
<li><a href='DEU.htm'>15</a></li>
<li><a href='DEU16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Borcların bağışlanma ili </div> <div class='r'>(Lev. 25:1-7)  </div><div class='p'> <span class="verse" id="V1">1&#160;</span>Hər yeddi ilin sonunda sizə borclu olanları bağışlayın.   <span class="verse" id="V2">2&#160;</span>Borcların bağışlanma işini belə edin: hər alacağı olan şəxs qonşusunun borcunu bağışlasın. Qonşusunu yaxud soydaşını borcunu geri qaytarmağa məcbur etməsin, çünki Rəbb tərəfindən borcların bağışlanma ili elan edilmişdir.   <span class="verse" id="V3">3&#160;</span>Yadellilərdən borclarınızı geri ala bilərsiniz, lakin İsrailli soydaşlarınızın borclarını bağışlamalısınız.   <span class="verse" id="V4">4&#160;</span>Onda aranızda kasıb olmaz. Əgər Allahınız Rəbbin sizə mülk olaraq almaq üçün verəcəyi torpaqda   <span class="verse" id="V5">5&#160;</span>Onun sözünə tam itaət etsəniz, bu gün sizə buyurduğum əmrlərin hamısına diqqətlə əməl etsəniz,   <span class="verse" id="V6">6&#160;</span>Allahınız Rəbb sizə vəd verdiyi kimi mütləq bərəkət verəcək. Siz bir çox millətlərə borc verəcək, lakin onlardan borc almayacaqsınız. Siz bir çox millətlərə hökmranlıq edəcəksiniz, onlar sizə hökmranlıq etməyəcək.   </div><div class='p'> <span class="verse" id="V7">7&#160;</span><a href="#FN1" class="notemark">*<span class="popup">Lev. 25:35 </span></a> Allahınız Rəbbin sizə verəcəyi torpağın hər hansı bir şəhərində yaşayan soydaşlarınızdan biri kasıbdırsa, daşürəkli olmayın. Kasıb soydaşınıza qarşı əliniz bağlı olmasın.   <span class="verse" id="V8">8&#160;</span>Əksinə, əliaçıq olun, nəyə ehtiyacı varsa, ona lazımınca borc verin.   <span class="verse" id="V9">9&#160;</span>Məbada “yeddinci il – borcların bağışlanma ili yaxındır” deyərək ürəyinizə pis fikirlər gətirəsiniz. Soydaşınız üçün xəsislik etməyin, ona kömək etməkdən boyun qaçırmayın. Yoxsa kasıb soydaşınız sizdən Rəbbə şikayət edər və günah qazanarsınız.   <span class="verse" id="V10">10&#160;</span>Kasıba səxavətlə, könüllü surətdə yardım edin, çünki buna görə Allahınız Rəbb bütün əməyinizə, əl atdığınız hər işə bərəkət verəcək.   <span class="verse" id="V11">11&#160;</span><a href="#FN2" class="notemark">*<span class="popup">Mat. 26:11; Mark 14:7; Yəh. 12:8 </span></a> Ölkədə həmişə kasıblar olacaq, buna görə mən sizə belə əmr edirəm: mütləq öz ölkənizdəki kasıb və möhtac soydaşınıza qarşı əliaçıq olun.   </div><div class='s'>Qullar haqqında </div> <div class='r'>(Çıx. 21:1-11)  </div><div class='p'> <span class="verse" id="V12">12&#160;</span><a href="#FN3" class="notemark">*<span class="popup">Çıx. 21:2 </span></a> <a href="#FN4" class="notemark">*<span class="popup">Lev. 25:39-46 </span></a> Əgər İbrani soydaşlarınızdan bir kişi və yaxud qadın sizə qul kimi satılıbsa, bu qul altı il sizə qulluq edəndən sonra yeddinci il onu azad edin.   <span class="verse" id="V13">13&#160;</span>Azad edərkən onları əliboş yola salmayın.   <span class="verse" id="V14">14&#160;</span>Səxavət göstərib sürülərinizdən, taxılınızdan, şərabınızdan onlara verin. Allahınız Rəbb sizə necə bərəkət veribsə, siz də onlara elə verin.   <span class="verse" id="V15">15&#160;</span>Misirdə kölə olduğunuzu, Allahınız Rəbbin sizi qurtardığını yada salın. Bu gün ona görə bu əmri verirəm.   </div><div class='p'> <span class="verse" id="V16">16&#160;</span>Əgər qulunuz sizi və külfətinizi sevirsə, sizinlə güzəranı xoşdursa və “sizdən ayrılmaq istəmirəm” deyirsə,   <span class="verse" id="V17">17&#160;</span>onda bir biz götürüb qulunuzun qulağından keçirərək qapıya batırın. Bundan sonra o ömrü boyu qulunuz olaraq qalacaq. Qarabaşlarınızla da bu cür rəftar edin.   <span class="verse" id="V18">18&#160;</span>Qullarınızı azad etmək sizə çətin gəlməsin. Sizə qulluq etdiyi altı il ərzində muzdlu işçidən ikiqat artıq iş görmüşdür. Sizə Allahınız Rəbb hər işdə bərəkət verəcək.   </div><div class='s'>İlk dəfə doğan heyvanlar </div> <div class='p'> <span class="verse" id="V19">19&#160;</span><a href="#FN5" class="notemark">*<span class="popup">Çıx. 13:12 </span></a> Mal-qara və qoyun-keçilərinizin ilk doğulan balalarından hər erkək heyvanı Allahınız Rəbb üçün təqdis edin. Öküzlərinizin ilk balalarını işlətməyin, qoyun-keçilərinizin ilk balalarını qırxmayın.   <span class="verse" id="V20">20&#160;</span>Siz ailələrinizlə birgə hər il Allahınız Rəbbin önündə, Onun seçəcəyi yerdə bu heyvanların ətini yeyin.   <span class="verse" id="V21">21&#160;</span>Bir heyvanın qüsuru varsa, axsaq yaxud kordursa, hansısa ciddi çatışmazlığı varsa, onu Allahınız Rəbbə qurban etməyin.   <span class="verse" id="V22">22&#160;</span>Belə heyvanları kəsib şəhərlərinizdə yeyə bilərsiniz. Pak və yaxud murdar insan bu ətdən ceyran və ya maral əti yediyi kimi yeyə bilər.   <span class="verse" id="V23">23&#160;</span><a href="#FN6" class="notemark">*<span class="popup">Yar. 9:4; Lev. 7:26-27; 17:10-14; 19:26; Qanun. 12:16,23-25 </span></a> Qanını isə yeməyin, onu su kimi torpağa tökün.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU14.htm'>&lt;</a></li>
<li><a href='DEU.htm'>15</a></li>
<li><a href='DEU16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">15:7</a>
<span class="xt"><a href='LEV25.htm#V35'>Lev. 25:35</a> </span></p>
<p class="x" id="FN2"><span class="notemark">*</span><a class="notebackref" href="#V11">15:11</a>
<span class="xt"><a href='MAT26.htm#V11'>Mat. 26:11</a>; <a href='MRK14.htm#V7'>Mark 14:7</a>; <a href='JHN12.htm#V8'>Yəh. 12:8</a> </span></p>
<p class="x" id="FN3"><span class="notemark">*</span><a class="notebackref" href="#V12">15:12</a>
<span class="xt"><a href='EXO21.htm#V2'>Çıx. 21:2</a> </span></p>
<p class="x" id="FN4"><span class="notemark">*</span><a class="notebackref" href="#V12">15:12</a>
<span class="xt"><a href='LEV25.htm#V39'>Lev. 25:39-46</a> </span></p>
<p class="x" id="FN5"><span class="notemark">*</span><a class="notebackref" href="#V19">15:19</a>
<span class="xt"><a href='EXO13.htm#V12'>Çıx. 13:12</a> </span></p>
<p class="x" id="FN6"><span class="notemark">*</span><a class="notebackref" href="#V23">15:23</a>
<span class="xt"><a href='GEN09.htm#V4'>Yar. 9:4</a>; <a href='LEV07.htm#V26'>Lev. 7:26-27</a>; <a href='LEV17.htm#V10'>17:10-14</a>; <a href='LEV19.htm#V26'>19:26</a>; <a href='DEU12.htm#V16'>Qanun. 12:16,23-25</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
