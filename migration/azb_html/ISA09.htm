<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA08.htm'>&lt;</a></li>
<li><a href='ISA.htm'>9</a></li>
<li><a href='ISA10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Sülh Hökmdarı </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Mat. 4:14-15</span></a> Lakin əzab çəkmiş xalq qaranlıqda qalmayacaq.  </div><div class='q'>Keçmişdə Rəbb Zevulun və Naftali bölgələrini alçaltdı,  </div><div class='q'>Gələcəkdə isə dənizkənarı yolu,  </div><div class='q'>İordan çayının o biri tayını,  </div><div class='q'>Müxtəlif millətlər yaşayan Qalileyanı  </div><div class='q'>Şərəfə çatdıracaq.   </div><div class='q'> <span class="verse" id="V2">2&#160;</span><a href="#FN2" class="notemark">*<span class="popup">Mat. 4:16; Luka 1:79</span></a> Zülmətdə yaşayan xalq  </div><div class='q'>Möhtəşəm bir işıq gördü.  </div><div class='q'>Ölüm kölgəsi diyarında məskunlaşanların  </div><div class='q'>Üzərinə nur doğdu.   </div><div class='q'> <span class="verse" id="V3">3&#160;</span>Ya Rəbb, milləti çoxaldıb sevinclərini artırdın,  </div><div class='q'>Əkib-biçənlərin fərəhləndiyi,  </div><div class='q'>Qənimət bölənlərin sevindiyi kimi  </div><div class='q'>Onlar da Sənin hüzurunda sevindilər.   </div><div class='q'> <span class="verse" id="V4">4&#160;</span>Çünki onlara yük olan boyunduruğunu,  </div><div class='q'>Çiyinlərini döyən çomağını,  </div><div class='q'>Onlara zülm edənlərin dəyənəyini çilik-çilik etmisən  </div><div class='q'>Midyanlıların başlarına gətirdiyin gün kimi.   </div><div class='q'> <span class="verse" id="V5">5&#160;</span>Döyüşdə geyilən çəkmələri,  </div><div class='q'>Qana bulanmış geyimləri yandırılacaq,  </div><div class='q'>Oda yem olacaq.   </div><div class='q'> <span class="verse" id="V6">6&#160;</span>Çünki bizim üçün körpə doğuldu,  </div><div class='q'>Bizə oğul verildi,  </div><div class='q'>Hakimiyyət onun çiyinləri üzərində olacaq,  </div><div class='q'>Onun adı Ecazkar Məsləhətçi, Qüdrətli Allah,  </div><div class='q'>Əbədi Ata, Sülh Hökmdarı olacaq.   </div><div class='q'> <span class="verse" id="V7">7&#160;</span><a href="#FN3" class="notemark">*<span class="popup">Luka 1:32-33</span></a> Hakimiyyətinin və sülhünün artmasının sonu olmayacaq,  </div><div class='q'>O, Davudun taxtı və padşahlığı üzərində hökm sürəcək,  </div><div class='q'>O, hakimiyyətini ədalətlə və salehliklə indidən sonsuzadək quracaq.  </div><div class='q'>Ordular Rəbbinin qeyrəti bunu edəcək.   </div><div class='s'>Rəbbin İsrailə qarşı qəzəbi </div> <div class='q'> <span class="verse" id="V8">8&#160;</span>İsrail üzərində həyata keçirilsin deyə  </div><div class='q'>Rəbb Yaqub nəslinin əleyhinə xəbərdarlıq etdi.   </div><div class='q'> <span class="verse" id="V9">9&#160;</span>Bütün xalq,  </div><div class='q'>Efrayimin, Samariyanın sakinləri  </div><div class='q'>Bunu biləcək.  </div><div class='q'>Bu qürurlu, təkəbbürlü xalq belə deyir:   </div><div class='q'> <span class="verse" id="V10">10&#160;</span>«Kərpic evlərimiz yıxıldı,  </div><div class='q'>Amma əvəzinə yonma daşdan evlər tikərik.  </div><div class='q'>Firon ənciri ağacları kəsildi,  </div><div class='q'>Amma biz onların əvəzinə sidr ağacları əkərik».   </div><div class='q'> <span class="verse" id="V11">11&#160;</span>Buna görə Rəbb Resinin düşmənlərini gücləndirəcək,  </div><div class='q'>Yağılarını dirçəldəcək,   </div><div class='q'> <span class="verse" id="V12">12&#160;</span>Aramlılar şərqdən,  </div><div class='q'>Filiştlilər qərbdən  </div><div class='q'>Ağızlarını açıb İsraili udacaq.  </div><div class='q'>Bütün bunlara qarşı yenə də Rəbbin qəzəbi sönmədi,  </div><div class='q'>Əli hələ də cəzalandırmağa hazır idi.   </div><div class='b'> &#160; </div> <div class='q'> <span class="verse" id="V13">13&#160;</span>Amma xalq onu cəzalandıran Rəbbə tərəf dönmədi,  </div><div class='q'>Ordular Rəbbini axtarmadı.   </div><div class='q'> <span class="verse" id="V14">14&#160;</span>Buna görə Rəbb İsraildən başı, quyruğu,  </div><div class='q'>Xurma ağacının budağını, qarğını bir gündə kəsib atacaq.   </div><div class='q'> <span class="verse" id="V15">15&#160;</span>Baş – ağsaqqal və hörmətli şəxsdir,  </div><div class='q'>Quyruq isə yalan təlim verən peyğəmbərdir.   </div><div class='q'> <span class="verse" id="V16">16&#160;</span>Bu xalqa yol göstərənlər onları azdırır,  </div><div class='q'>Onların ardınca gedənlər qırılır.   </div><div class='q'> <span class="verse" id="V17">17&#160;</span>Buna görə də Xudavənd  </div><div class='q'>Onların cavanlarına görə sevinməyəcək,  </div><div class='q'>Yetimlərin və dul qadınların halına yanmayacaq.  </div><div class='q'>Çünki hamı allahsızdır,  </div><div class='q'>Şər işlər görür,  </div><div class='q'>Hamının ağzından axmaq kəlmələr çıxır.  </div><div class='q'>Bütün bunlara qarşı yenə də Rəbbin qəzəbi sönmədi,  </div><div class='q'>Əli hələ də cəzalandırmağa hazır idi.   </div><div class='b'> &#160; </div> <div class='q'> <span class="verse" id="V18">18&#160;</span>Ona görə pislik alovlanıb-yanır,  </div><div class='q'>Tikanla qanqalı yandırıb-yaxır,  </div><div class='q'>Meşədəki kolluqlar məhv olur,  </div><div class='q'>Tüstü sütunları qalxır.   </div><div class='q'> <span class="verse" id="V19">19&#160;</span>Ordular Rəbbinin qəzəbi  </div><div class='q'>Ölkəni od kimi yandırdı,  </div><div class='q'>Xalqı alov yandırıb-yaxır,  </div><div class='q'>Qardaş qardaşa rəhm etmir.   </div><div class='q'> <span class="verse" id="V20">20&#160;</span>Adamlar orada-burada tapdıqlarını yeyəcək,  </div><div class='q'>Amma doymayıb ac qalacaq.  </div><div class='q'>Hər kəs öz uşağının ətini yeyəcək.   </div><div class='q'> <span class="verse" id="V21">21&#160;</span>Menaşşe Efrayimi yeyəcək,  </div><div class='q'>Efrayim Menaşşeni.  </div><div class='q'>Sonra birlikdə Yəhudaya hücum edəcəklər.  </div><div class='q'>Bütün bunlara qarşı yenə də Rəbbin qəzəbi sönmədi,  </div><div class='q'>Əli hələ də cəzalandırmağa hazır idi.   </div><div class='b'> &#160; </div> <ul class='tnav'>
<li><a href='index.htm'>YEŞAYA</a></li>
<li><a href='ISA08.htm'>&lt;</a></li>
<li><a href='ISA.htm'>9</a></li>
<li><a href='ISA10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">9:1</a>
<span class="xt"><a href='MAT04.htm#V14'>Mat. 4:14-15</a></span></p>
<p class="x" id="FN2"><span class="notemark">*</span><a class="notebackref" href="#V2">9:2</a>
<span class="xt"><a href='MAT04.htm#V16'>Mat. 4:16</a>; <a href='LUK01.htm#V79'>Luka 1:79</a></span></p>
<p class="x" id="FN3"><span class="notemark">*</span><a class="notebackref" href="#V7">9:7</a>
<span class="xt"><a href='LUK01.htm#V32'>Luka 1:32-33</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
