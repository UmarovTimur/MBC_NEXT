<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 18</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU17.htm'>&lt;</a></li>
<li><a href='DEU.htm'>18</a></li>
<li><a href='DEU19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Levililərlə kahinlərin payı </div> <div class='p'> <span class="verse" id="V1">1&#160;</span>Levili kahinlərin, bütün Levi qəbiləsinin digər İsraillilərlə birgə payı və irsi olmayacaq. Onlar Rəbbə verilən yandırma təqdimləri ilə doyacaqlar və bu onların irsi olacaq.   <span class="verse" id="V2">2&#160;</span><a href="#FN1" class="notemark">*<span class="popup">Say. 18:20; Qanun. 10:9 </span></a> Levililərin soydaşları arasında irsi torpaqları olmayacaq və Rəbbin onlara söz verdiyi kimi onların irsi Rəbb Özüdür.   </div><div class='p'> <span class="verse" id="V3">3&#160;</span>Xalq arasında öküz və qoyun qurbanı təqdim edən qol, çənə və içalatı kahinlərə pay versin.   <span class="verse" id="V4">4&#160;</span>Taxılınızın, təzə şərabınızın, zeytun yağınızın nübarını və qoyunlarınızdan qırxdığınız ilk yunu kahinlərə verin.   <span class="verse" id="V5">5&#160;</span>Allahınız Rəbb onları və övladlarını bütün qəbilələriniz arasından seçdi ki, daim Rəbbin adına xidmətdə dayansınlar.   </div><div class='p'> <span class="verse" id="V6">6&#160;</span>Əgər bir Levili yaşadığı İsrail şəhərlərinin birindən könüllü surətdə Rəbbin seçəcəyi yerə gedərsə,   <span class="verse" id="V7">7&#160;</span>orada Allahı Rəbbin qarşısında dayanan Levili soydaşları kimi Rəbbin naminə xidmət edə bilsin.   <span class="verse" id="V8">8&#160;</span>O, ata mülkünün satışından əldə etdiyi vəsaitdən əlavə, onlarla bərabər paydan da istifadə edə bilər.   </div><div class='s'>Başqa millətlərin iyrənc adətləri </div> <div class='p'> <span class="verse" id="V9">9&#160;</span>Allahınız Rəbbin sizə verəcəyi torpağa girdiyiniz zaman o millətlərin iyrənc adətlərini götürüb təqlid etməyin.   <span class="verse" id="V10">10&#160;</span><a href="#FN2" class="notemark">*<span class="popup">Çıx. 22:18; Lev. 19:26,31 </span></a> Aranızda oğul və qızını oda qurban verən, falçı, gələcəyideyən, baxıcı, cadugər,   <span class="verse" id="V11">11&#160;</span>ovsunçu, cindarlara və ruhçağıranlara müraciət edən yaxud ölüləriçağıran olmasın.   <span class="verse" id="V12">12&#160;</span>Rəbb belə iş görənlərə nifrət edir. Elə bu iyrənc işlərə görə Allahınız Rəbb millətləri sizin qarşınızdan qovacaq.   <span class="verse" id="V13">13&#160;</span><a href="#FN3" class="notemark">*<span class="popup">Mat. 5:48 </span></a> Allahınız Rəbbin gözü önündə kamil olun.   <span class="verse" id="V14">14&#160;</span>Çünki torpaqlarını alacağınız millətlərin hamısı gələcəyideyənlərin və falçıların nəsihətlərinə qulaq asırlar. Amma Allahınız Rəbb sizin üçün buna izin vermir.   </div><div class='s'>Gələcək peyğəmbər </div> <div class='p'> <span class="verse" id="V15">15&#160;</span><a href="#FN4" class="notemark">*<span class="popup">Yəh. 1:21; 7:40; Həv. 3:22; 7:37 </span></a> Allahınız Rəbb sizin üçün aranızdan – öz soydaşlarınız içərisindən mənim kimi bir peyğəmbər yetirəcək. Ona qulaq asın.   <span class="verse" id="V16">16&#160;</span>Çünki Xorevdə yığıldığınız gün Allahınız Rəbdən bunu diləmişdiniz: “Qoy bir də Allahımız Rəbbin səsini eşitməyək və bir daha bu böyük alovu görməyək, yoxsa ölərik”.   <span class="verse" id="V17">17&#160;</span>Onda Rəbb mənə dedi: “Dedikləri doğrudur.   <span class="verse" id="V18">18&#160;</span>Onlar üçün soydaşları arasından sənin kimi bir peyğəmbər yetirəcəyəm və sözlərimi onun dilindən eşidəcəksiniz. O əmr etdiyim hər şeyi sizə söyləyəcək.   <span class="verse" id="V19">19&#160;</span><a href="#FN5" class="notemark">*<span class="popup">Həv. 3:23 </span></a> Mənim adımla söylədiyi sözlərə qulaq asmayan adamı ittiham edəcəyəm.   <span class="verse" id="V20">20&#160;</span>Lakin hansı bir peyğəmbər ona əmr etmədiyim sözü Mənim adımdan danışmağa cürət edərsə yaxud başqa allahların adından danışarsa, o peyğəmbər öldürülsün”.   </div><div class='p'> <span class="verse" id="V21">21&#160;</span>“Axı bu sözün Rəbdən olub-olmadığını necə bilək?” deyə düşünə bilərsiniz.   <span class="verse" id="V22">22&#160;</span>Əgər bir peyğəmbər Rəbbin adından danışanda dediyi söz həyata keçməzsə yaxud düz çıxmazsa, bilin ki, onu Rəbb söyləməmişdir. O peyğəmbərin dediklərinin səlahiyyəti yoxdur. Ondan qorxmayın.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU17.htm'>&lt;</a></li>
<li><a href='DEU.htm'>18</a></li>
<li><a href='DEU19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">18:2</a>
<span class="xt"><a href='NUM18.htm#V20'>Say. 18:20</a>; <a href='DEU10.htm#V9'>Qanun. 10:9</a> </span></p>
<p class="x" id="FN2"><span class="notemark">*</span><a class="notebackref" href="#V10">18:10</a>
<span class="xt"><a href='EXO22.htm#V18'>Çıx. 22:18</a>; <a href='LEV19.htm#V26'>Lev. 19:26,31</a> </span></p>
<p class="x" id="FN3"><span class="notemark">*</span><a class="notebackref" href="#V13">18:13</a>
<span class="xt"><a href='MAT05.htm#V48'>Mat. 5:48</a> </span></p>
<p class="x" id="FN4"><span class="notemark">*</span><a class="notebackref" href="#V15">18:15</a>
<span class="xt"><a href='JHN01.htm#V21'>Yəh. 1:21</a>; <a href='JHN07.htm#V40'>7:40</a>; <a href='ACT03.htm#V22'>Həv. 3:22</a>; <a href='ACT07.htm#V37'>7:37</a> </span></p>
<p class="x" id="FN5"><span class="notemark">*</span><a class="notebackref" href="#V19">18:19</a>
<span class="xt"><a href='ACT03.htm#V23'>Həv. 3:23</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
