<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO11.htm'>&lt;</a></li>
<li><a href='EXO.htm'>12</a></li>
<li><a href='EXO13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Pasxa bayramı üçün təlimat </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Lev. 23:5; Say. 9:1-5; 28:16; Qanun. 16:1-2</span></a> Misir torpağında Rəbb Musaya və Haruna dedi:   <span class="verse" id="V2">2&#160;</span>«Bu ay sizin üçün ilin ilk ayı olacaq.   <span class="verse" id="V3">3&#160;</span>Bütün İsrail icmasına söyləyin: qoy bu ayın onuncu günündə hər kəs öz ailəsi üçün bir quzu, hər ev üçün bir quzu götürsün.   <span class="verse" id="V4">4&#160;</span>Əgər bir adamın ailəsi bir quzu üçün sayca azdırsa, qoy o adam evinə yaxın qonşusu ilə birgə bir quzu götürüb insanların sayına, hər kəsin yeyəcəyinə görə bölsün.   <span class="verse" id="V5">5&#160;</span>Özünüzə birillik qüsursuz erkək heyvan götürün: ya qoyunlardan bir toğlu yaxud keçilərdən bir çəpiş olsun.   <span class="verse" id="V6">6&#160;</span>Onu ayın on dördüncü gününə qədər saxlayın. Qoy axşamçağı bütün İsrail icmasının camaatı onu kəssin.   <span class="verse" id="V7">7&#160;</span>Qurbanın qanından götürüb onu yeyəcəkləri evin qapısının hər iki yan taxtasına və üst dirəyinə sürtsünlər.   <span class="verse" id="V8">8&#160;</span>Qoy həmin gecə onun ətini yesinlər; əti odda bişirib mayasız çörək və acı göyərti ilə yesinlər.   <span class="verse" id="V9">9&#160;</span>Onu çiy yaxud suda qaynadılmış halda yox, başı, ayaqları və içalatı ilə birgə odda bişirilmiş halda yeyin.   <span class="verse" id="V10">10&#160;</span>Ondan səhərə qədər bir şey saxlamayın və səhər qalanını yandırın.   <span class="verse" id="V11">11&#160;</span>Onu belə yeyin: beliniz qurşanmış, çarıqlarınız ayağınızda və dəyənəyiniz əlinizdə olsun, onu tələsik yeyin. Bu, Rəbbin Pasxasıdır.   </div><div class='p'> <span class="verse" id="V12">12&#160;</span>Mən isə o gecə Misir torpağından keçəcəyəm. Misir torpağında olan həm insanların bütün ilk oğullarını, həm də heyvanların bütün ilk balalarını öldürəcəyəm. Bütün Misir allahlarına da cəza verəcəyəm. Rəbb Mənəm.   <span class="verse" id="V13">13&#160;</span>Sizin olduğunuz evlər üzərindəki qan sizin üçün əlamət olacaq. Qanı görəndə yan keçəcəyəm və Misir ölkəsini cəzalandırdığım zaman sizə məhvedici bəla gəlməyəcək.   <span class="verse" id="V14">14&#160;</span>Bu gün sizin üçün xatirə günü olacaq və onu Rəbb üçün bayram edəcəksiniz. Nəsildən-nəslə əbədi qayda olaraq onu bayram edin.   </div><div class='s'>Mayasız Çörək bayramı </div> <div class='p'> <span class="verse" id="V15">15&#160;</span>Yeddi gün mayasız çörək yeyin. Hətta birinci gün evlərinizdən mayanı yığışdırın. Çünki birinci gündən yeddinci günə qədər mayalı çörək yeyən hər kəsin ayağı İsrail övladlarının arasından kəsilməlidir.   <span class="verse" id="V16">16&#160;</span>Sizin üçün birinci və yeddinci günlərdə müqəddəs toplantı olsun. Bu günlər hər kəs özünə yemək hazırlamaqdan başqa heç bir iş görməsin.   <span class="verse" id="V17">17&#160;</span>Bu Mayasız Çörək bayramına ona görə riayət edin ki, məhz həmin gün sizi dəstələrlə Misir torpağından çıxartdım. Qoy nəsildən-nəslə bu sizin üçün əbədi qayda olsun və bu günə riayət edin.   <span class="verse" id="V18">18&#160;</span>Birinci ayın on dördüncü gününün axşamından ayın iyirmi birinci gününün axşamına qədər mayasız çörək yeyin.   <span class="verse" id="V19">19&#160;</span>Yeddi gün evinizdə maya olmasın, çünki mayalı bir şey yeyən hər kəs istər ölkədə qərib, istərsə də yerli olsun, ayağı İsrail icmasının arasından kəsilməlidir.   <span class="verse" id="V20">20&#160;</span>Heç bir mayalı şey yeməyin, yaşadığınız hər bir yerdə mayasız çörək yeyin».   </div><div class='s'>İlk Pasxa bayramı </div> <div class='p'> <span class="verse" id="V21">21&#160;</span>Musa İsrailin bütün ağsaqqallarını çağırıb dedi: «Ailələrinizə görə özünüz üçün toğlu ya çəpiş seçib götürün və Pasxa qurbanını kəsin.   </div><div class='p'> <span class="verse" id="V22">22&#160;</span>Bir çəngə züfa otu götürüb ləyəndə olan qana batırın və oradakı qandan qapının üst dirəyinə və yan taxtalarına sürtün. Səhərə qədər heç kəs evinin qapısından çıxmasın.   <span class="verse" id="V23">23&#160;</span><a href="#FN2" class="notemark">*<span class="popup">İbr. 11:28</span></a> Rəbb Misirliləri bəlaya salmaq üçün gələndə qapının üst dirəyinin və hər iki yan taxtasının üzərində qan görüb o qapıdan yan keçəcək. Məhvedicini evinizə girməyə qoymayacaq.   <span class="verse" id="V24">24&#160;</span>Buna özünüz və övladlarınız üçün əbədi qayda kimi həmişə riayət edin.   <span class="verse" id="V25">25&#160;</span>Rəbbin söylədiyi kimi sizə verdiyi torpağa çatanda bu ibadətə riayət edərsiniz.   <span class="verse" id="V26">26&#160;</span>Övladlarınız sizdən “Bu ibadətin mənası sizin üçün nədir?” deyə soruşduqları zaman   <span class="verse" id="V27">27&#160;</span>onlara söyləyin: “Bu, Misirliləri bəlaya saldığı zaman Misirdə İsrail övladlarının evləri yanından keçib xilas edən Rəbb üçün Pasxa<a href="#FN3" class="notemark">*<span class="popup">Pasxa – ibrani mətnində pesah sözü olub, yanından keçmək deməkdir.</span></a> qurbanıdır”». Xalq əyilib səcdə etdi.   <span class="verse" id="V28">28&#160;</span>Rəbb Musaya və Haruna necə əmr etmişdisə, İsrail övladları gedib elə də etdilər.   </div><div class='s'>Onuncu cəza: ilk övladların ölümü </div> <div class='p'> <span class="verse" id="V29">29&#160;</span><a href="#FN4" class="notemark">*<span class="popup">Çıx. 4:22-31</span></a> Gecəyarısı Rəbb Misir torpağında olan bütün ilk oğulları öldürdü; taxtda oturan fironun ilk oğlundan tutmuş zindanda olan əsirin ilk oğluna qədər hər ilk oğul, heyvanların hər ilk balası da öldü.   <span class="verse" id="V30">30&#160;</span>O gecə firon, onun əyanları və bütün Misirlilər qalxdılar. Misirdən böyük bir fəryad qopdu, çünki elə bir ev yox idi ki, orada ölən olmasın.   <span class="verse" id="V31">31&#160;</span>Firon gecə Musanı və Harunu çağırıb dedi: «Çıxın gedin! Həm özünüz, həm də bütün İsraillilər xalqımın arasından çıxın gedin, istədiyiniz kimi Rəbbə ibadət edin.   <span class="verse" id="V32">32&#160;</span>Necə ki deyirdiniz, qoyun-keçinizi və mal-qaranızı da götürüb gedin, mənə də xeyir-dua verin».   </div><div class='p'> <span class="verse" id="V33">33&#160;</span>Misirlilər xalqı ölkədən tələsik qovdular. Onlar deyirdilər: «Yoxsa hamımız öləcəyik».   <span class="verse" id="V34">34&#160;</span>Xalq maya qata bilmədiyi xəmiri götürdü, paltarlarına bürünmüş xəmir tabaqlarını çiyinlərində apardı.   <span class="verse" id="V35">35&#160;</span><a href="#FN5" class="notemark">*<span class="popup">Çıx. 3:21-22</span></a> İsrail övladları Musanın sözünə əməl etdilər. Misirlilərdən qızıl-gümüş əşyalar və paltar istədilər.   <span class="verse" id="V36">36&#160;</span>Rəbb xalqa Misirlilərin gözündə lütf qazandırdı və onlara istədiklərini verdilər. Beləcə onlar Misirliləri soydular.   </div><div class='s'>İsrail övladlarının Misirdən çıxışı </div> <div class='p'> <span class="verse" id="V37">37&#160;</span>İsrail övladları Ramsesdən Sukkota yola düşdülər. Arvad-uşaqdan əlavə, altı yüz minə qədər piyada gedən kişi var idi.   <span class="verse" id="V38">38&#160;</span>Qarışıq bir izdiham, çoxlu qoyun-keçi, mal-qara sürüləri də onlarla birgə yollandı.   <span class="verse" id="V39">39&#160;</span>Misirdən çıxardıqları maya qatılmayan xəmirdən mayasız kökələr bişirdilər. Çünki Misirdən qovulmuşdular və orada qalıb özlərinə yol üçün azuqə hazırlaya bilməmişdilər.   </div><div class='p'> <span class="verse" id="V40">40&#160;</span><a href="#FN6" class="notemark">*<span class="popup">Yar. 15:13; Qal. 3:17</span></a> İsrail övladlarının Misirdə yaşadığı müddət dörd yüz otuz il olmuşdu.   <span class="verse" id="V41">41&#160;</span>Məhz bu dörd yüz otuz il tamam olan gün Rəbbin bütün dəstələri Misir torpağından çıxdı.   <span class="verse" id="V42">42&#160;</span>Rəbb o gecə onları Misirdən qurtarmaq üçün ayıq saxladı. İsrail xalqı bütün nəsillər boyu o gecə Misirlilərin əlindən qurtarmağın xatirəsi kimi Rəbb üçün ayıq qalmalı idilər.   </div><div class='s'>Pasxa yeməyinin qaydaları </div> <div class='p'> <span class="verse" id="V43">43&#160;</span>Rəbb Musaya və Haruna dedi: «Pasxa bayramının qaydaları belədir: heç bir qərib ondan yeməsin;   <span class="verse" id="V44">44&#160;</span>ancaq hər kəsin pulla satın alınmış qulu sünnət olunduqdan sonra onu yeyə bilər.   <span class="verse" id="V45">45&#160;</span>Qonaq və muzdlu işçi ondan yeməməlidir.   <span class="verse" id="V46">46&#160;</span><a href="#FN7" class="notemark">*<span class="popup">Say. 9:12; Zəb. 34:20; Yəh. 19:36</span></a> Qoy bu yemək bir evdə yeyilsin, əti evdən bayıra çıxarılmasın və onun bir sümüyü də qırılmasın.   <span class="verse" id="V47">47&#160;</span>Bütün İsrail icması bu yeməyi yesin.   <span class="verse" id="V48">48&#160;</span>Sənin yanında qonaq olan qərib Rəbbin Pasxa bayramını keçirmək istəsə, ailəsində olan bütün kişilərlə birgə sünnət olunsun. Yalnız bu zaman onu keçirə bilər və o da sizin həmtayfanız kimi sayılar. Sünnət olunmayan heç bir kişi ondan yeməsin.   <span class="verse" id="V49">49&#160;</span>Yerli üçün də, yanınızda yaşayan yadelli üçün də qanun eynidir».   </div><div class='p'> <span class="verse" id="V50">50&#160;</span>İsrail övladları Rəbbin Musaya və Haruna əmr etdiyi kimi də etdilər.   <span class="verse" id="V51">51&#160;</span>Rəbb o gün İsrail övladlarını Misir torpağından dəstələrlə çıxartdı.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO11.htm'>&lt;</a></li>
<li><a href='EXO.htm'>12</a></li>
<li><a href='EXO13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">12:1</a>
<span class="xt"><a href='LEV23.htm#V5'>Lev. 23:5</a>; <a href='NUM09.htm#V1'>Say. 9:1-5</a>; <a href='NUM28.htm#V16'>28:16</a>; <a href='DEU16.htm#V1'>Qanun. 16:1-2</a></span></p>
<p class="x" id="FN2"><span class="notemark">*</span><a class="notebackref" href="#V23">12:23</a>
<span class="xt"><a href='HEB11.htm#V28'>İbr. 11:28</a></span></p>
<p class="f" id="FN3"><span class="notemark">*</span><a class="notebackref" href="#V27">12:27</a>
<span class="fq">Pasxa </span><span class="ft">– ibrani mətnində </span><span class="fq">pesah </span><span class="ft">sözü olub, </span><span class="fq">yanından keçmək </span><span class="ft">deməkdir.</span></p>
<p class="x" id="FN4"><span class="notemark">*</span><a class="notebackref" href="#V29">12:29</a>
<span class="xt"><a href='EXO04.htm#V22'>Çıx. 4:22-31</a></span></p>
<p class="x" id="FN5"><span class="notemark">*</span><a class="notebackref" href="#V35">12:35</a>
<span class="xt"><a href='EXO03.htm#V21'>Çıx. 3:21-22</a></span></p>
<p class="x" id="FN6"><span class="notemark">*</span><a class="notebackref" href="#V40">12:40</a>
<span class="xt"><a href='GEN15.htm#V13'>Yar. 15:13</a>; <a href='GAL03.htm#V17'>Qal. 3:17</a></span></p>
<p class="x" id="FN7"><span class="notemark">*</span><a class="notebackref" href="#V46">12:46</a>
<span class="xt"><a href='NUM09.htm#V12'>Say. 9:12</a>; <a href='PSA034.htm#V20'>Zəb. 34:20</a>; <a href='JHN19.htm#V36'>Yəh. 19:36</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
