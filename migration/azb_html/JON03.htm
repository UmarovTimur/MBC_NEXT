<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YUNUS 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YUNUS</a></li>
<li><a href='JON02.htm'>&lt;</a></li>
<li><a href='JON.htm'>3</a></li>
<li><a href='JON04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Ninevalıların tövbə etməsi </div> <div class='p'> <span class="verse" id="V1">1&#160;</span>Rəbbin sözü Yunusa ikinci dəfə nazil oldu:   <span class="verse" id="V2">2&#160;</span>«Qalx, Ninevaya – o böyük şəhərə get və sənə söyləyəcəyim sözləri onlara car çək».   <span class="verse" id="V3">3&#160;</span>Yunus Rəbbin sözünə görə qalxıb Ninevaya getdi. Nineva Allahın nəzərində böyük şəhər idi. Oranı üç günə gəzib-dolaşmaq olardı.   <span class="verse" id="V4">4&#160;</span><a href="#FN1" class="notemark">*<span class="popup">Mat. 12:41; Luka 11:32 </span></a> Yunus şəhəri gəzməyə başlayıb bir günlük yol getdi və car çəkərək dedi: «Qırx gündən sonra Nineva dağılacaq!»   </div><div class='p'> <span class="verse" id="V5">5&#160;</span>Ninevalılar Allaha inandılar, oruc elan edərək böyükdən kiçiyə qədər hamı çul geyindi.   <span class="verse" id="V6">6&#160;</span>Bu xəbər Nineva padşahına çatanda o, taxtından qalxaraq şahlıq libasını əynindən çıxartdı və çul geyinib külün üstündə oturdu.   <span class="verse" id="V7">7&#160;</span>Padşah özünün və əyanlarının adından buyurdu ki, Ninevada elan edib desinlər:  </div><div class='p'>«Nə insanlar, nə heyvanlar, nə mal-qara, nə də ki qoyun-keçi heç nə yeməsin, otlağa getməsin və su içməsin.   <span class="verse" id="V8">8&#160;</span>İnsanlar da, heyvanlar da çul geyinsin və var gücləri ilə Allaha fəryad etsin. Hər kəs öz pis yolundan və əllərinin zorakılığından dönsün.   <span class="verse" id="V9">9&#160;</span>Kim bilir, bəlkə Allah rəhmə gəlib, qızğın qəzəbini bizdən döndərər və biz məhv olmarıq».   </div><div class='p'> <span class="verse" id="V10">10&#160;</span>Allah onların işlərini, pis yoldan döndüklərini gördü. Ona görə də rəhm edib əvvəlcə onların üstünə göndərmək istədiyi bəlanı göndərmədi.   </div><ul class='tnav'>
<li><a href='index.htm'>YUNUS</a></li>
<li><a href='JON02.htm'>&lt;</a></li>
<li><a href='JON.htm'>3</a></li>
<li><a href='JON04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">3:4</a>
<span class="xt"><a href='MAT12.htm#V41'>Mat. 12:41</a>; <a href='LUK11.htm#V32'>Luka 11:32</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
