<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 54</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA53.htm'>&lt;</a></li>
<li><a href='ISA.htm'>54</a></li>
<li><a href='ISA55.htm'>&gt;</a></li>
</ul>
<div class="main">
 
<div class='chapterlabel' id="V0"> 54</div><div class='s'>Rəbbin İsrailə məhəbbəti </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Qal. 4:27</span></a> «Şənlən, ey sonsuz, qısır qadın!  </div><div class='q'>Sevinclə mahnı oxu,  </div><div class='q'>Ey doğuş ağrısı çəkməyən qadın!  </div><div class='q'>Çünki atılmış qadının övladları  </div><div class='q'>Ərli qadının övladlarından çox olacaq»,  </div><div class='q'>Bunu Rəbb deyir.   </div><div class='q'> <span class="verse" id="V2">2&#160;</span>«Çadırının yerini genişləndir,  </div><div class='q'>Məskənlərinin örtüklərini uzat,  </div><div class='q'>Çəkinmə, ipləri uzat, payaları vur.   </div><div class='q'> <span class="verse" id="V3">3&#160;</span>Çünki sağa və sola səpələnəcəksən,  </div><div class='q'>Nəslin millətlərə yiyələnəcək,  </div><div class='q'>Viran qalmış şəhərlərdə məskunlaşacaq.   </div><div class='b'> &#160; </div> <div class='q'> <span class="verse" id="V4">4&#160;</span>Qorxma, çünki utanmayacaqsan,  </div><div class='q'>Ruhdan düşmə, çünki rüsvay olmayacaqsan.  </div><div class='q'>Cavanlığın xəcalətini unudacaqsan,  </div><div class='q'>Bir daha dulluğun rüsvayçılığını  </div><div class='q'>Yadına salmazsan».   </div><div class='q'> <span class="verse" id="V5">5&#160;</span>Çünki sənin ərin səni Yaradandır,  </div><div class='q'>Onun adı Ordular Rəbbidir.  </div><div class='q'>Səni Satınalan İsrailin Müqəddəsidir,  </div><div class='q'>O bütün dünyanın Allahı adlanır.   </div><div class='q'> <span class="verse" id="V6">6&#160;</span>Allahın deyir:  </div><div class='q'>«Rəbb səni çağırır  </div><div class='q'>Atılmış və ruhu əzilmiş,  </div><div class='q'>Gənc yaşında ərə getmiş,  </div><div class='q'>Sonra isə rədd olunmuş bir qadın kimi.   </div><div class='q'> <span class="verse" id="V7">7&#160;</span>Bir anlığa səni tərk etdim,  </div><div class='q'>Amma böyük rəhmlə geri qəbul edəcəyəm.   </div><div class='q'> <span class="verse" id="V8">8&#160;</span>Bir anlığa qızğın qəzəblə səndən üzümü döndərdim,  </div><div class='q'>Lakin əbədi məhəbbətimlə sənə rəhm edəcəyəm».  </div><div class='q'>Bunu səni Satınalan, Rəbb deyir.   </div><div class='b'> &#160; </div> <div class='q'> <span class="verse" id="V9">9&#160;</span><a href="#FN2" class="notemark">*<span class="popup">Yar. 9:8-17</span></a> «Bu Mənim üçün sanki Nuhun dövründə baş verən daşqındır,  </div><div class='q'>Nuhun dövründəki daşqının suları  </div><div class='q'>Bir daha yer üzünü örtməyəcəyi barədə necə and içmişdimsə,  </div><div class='q'>İndi də and içirəm ki,  </div><div class='q'>Sənə qəzəblənməyəcəyəm, səni məzəmmət etməyəcəyəm.   </div><div class='q'> <span class="verse" id="V10">10&#160;</span>Dağlar yerini dəyişsə də,  </div><div class='q'>Təpələr sarsılsa da,  </div><div class='q'>Sənə olan məhəbbətim dəyişməz,  </div><div class='q'>Sülh əhdim sarsılmaz».  </div><div class='q'>Bunu sənə rəhm edən Rəbb deyir.   </div><div class='s'>Yeni Yerusəlimin xoşbəxtliyi </div> <div class='q'> <span class="verse" id="V11">11&#160;</span><a href="#FN3" class="notemark">*<span class="popup">Vəhy 21:18-21</span></a> «Ey tufana düşmüş,  </div><div class='q'>Təsəlli tapmamış yazıq şəhər!  </div><div class='q'>Sənin daşlarını əqiqlərlə,  </div><div class='q'>Təməlini göy yaqutlarla qoyacağam.   </div><div class='q'> <span class="verse" id="V12">12&#160;</span>Qüllələrini yaqutdan,  </div><div class='q'>Darvazalarını ləl-cəvahirdən,  </div><div class='q'>Divarlarını qiymətli daşlardan hörəcəyəm.   </div><div class='q'> <span class="verse" id="V13">13&#160;</span><a href="#FN4" class="notemark">*<span class="popup">Yəh. 6:45</span></a> Bütün övladlarını Mən Rəbb öyrədəcəyəm,  </div><div class='q'>Onlar tam sülh içində olacaq.   </div><div class='q'> <span class="verse" id="V14">14&#160;</span>Salehliyində möhkəmlənəcəksən,  </div><div class='q'>Zülmdən uzaq olacaqsan, qorxmayacaqsan.  </div><div class='q'>Qorxu hissi səndən uzaq olacaq, sənə yaxınlaşmayacaq.   </div><div class='q'> <span class="verse" id="V15">15&#160;</span>Sənə hücum edən olsa, bil ki, bu Məndən deyil,  </div><div class='q'>Sənə hücum edən hər kəs  </div><div class='q'>Qarşında yerə yıxılacaq.   </div><div class='b'> &#160; </div> <div class='q'> <span class="verse" id="V16">16&#160;</span>Budur, odda kömürü körükləyən,  </div><div class='q'>Öz məqsədi üçün silah hazırlayan  </div><div class='q'>Dəmirçini Mən yaratdım.  </div><div class='q'>Məhv etmək üçün qırıcını da Mən yaratdım.   </div><div class='q'> <span class="verse" id="V17">17&#160;</span>Sənə qarşı işlənən  </div><div class='q'>Heç bir silah işə yaramayacaq.  </div><div class='q'>Məhkəmədə səni təqsirləndirən  </div><div class='q'>Hər kəsi təqsirkar çıxaracaqsan.  </div><div class='q'>Rəbbə qulluq edənlərin irsi belədir.  </div><div class='q'>Onların salehliyi Məndən gəlir».  </div><div class='q'>Bunu Rəbb bəyan edir.   </div><ul class='tnav'>
<li><a href='index.htm'>YEŞAYA</a></li>
<li><a href='ISA53.htm'>&lt;</a></li>
<li><a href='ISA.htm'>54</a></li>
<li><a href='ISA55.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">54:1</a>
<span class="xt"><a href='GAL04.htm#V27'>Qal. 4:27</a></span></p>
<p class="x" id="FN2"><span class="notemark">*</span><a class="notebackref" href="#V9">54:9</a>
<span class="xt"><a href='GEN09.htm#V8'>Yar. 9:8-17</a></span></p>
<p class="x" id="FN3"><span class="notemark">*</span><a class="notebackref" href="#V11">54:11</a>
<span class="xt"><a href='REV21.htm#V18'>Vəhy 21:18-21</a></span></p>
<p class="x" id="FN4"><span class="notemark">*</span><a class="notebackref" href="#V13">54:13</a>
<span class="xt"><a href='JHN06.htm#V45'>Yəh. 6:45</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
