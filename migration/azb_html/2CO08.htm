<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO07.htm'>&lt;</a></li>
<li><a href='2CO.htm'>8</a></li>
<li><a href='2CO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Səxavətli olmaq </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Rom. 15:26</span></a>Qardaşlar, sizə bildirmək istəyirik ki, Makedoniyadakı cəmiyyətlərə verilən Allahın lütfü nə etdi:   <span class="verse" id="V2">2&#160;</span>onlar böyük əziyyətlərlə sınananda coşğun sevincləri hədsiz yoxsul olduqları halda zəngin səxavət göstərmələri ilə aşıb-daşdı.   <span class="verse" id="V3">3&#160;</span>Mən şahidəm ki, onlar bunu bacardıqları qədər, hətta artıqlaması ilə, könüllü surətdə etdilər.   <span class="verse" id="V4">4&#160;</span>Bizə yalvara-yalvara müqəddəslərə yardım işinə şərik olmaq lütfünə nail olmaq istədilər.   <span class="verse" id="V5">5&#160;</span>Bu, gözlədiyimizdən də artıq oldu, çünki onlar özlərini əvvəlcə Rəbbə, sonra Allahın iradəsi ilə bizə həsr etdilər.   <span class="verse" id="V6">6&#160;</span>Ona görə Titdən xahiş etdik ki, onun başladığı bu xeyriyyə işini sizin aranızda başa çatdırsın.   <span class="verse" id="V7">7&#160;</span>Sizsə hər şeydə – imanda, sözdə, bilikdə, hər cür cəhddə, sizə göstərdiyimiz məhəbbətdə<a href="#FN2" class="notemark">*<span class="popup">Sizə göstərdiyimiz məhəbbətdə – bəzi əlyazmalarda bizə göstərdiyiniz məhəbbətdə.</span></a> zəngin olduğunuz kimi bu xeyriyyəçilikdə də zəngin olun.   </div><div class='p'> <span class="verse" id="V8">8&#160;</span>Mən bunları əmr edərək demirəm, lakin başqalarının cəhdi ilə müqayisədə sizin məhəbbətinizin həqiqiliyini sınaqdan keçirərək deyirəm.   <span class="verse" id="V9">9&#160;</span>Rəbbimiz İsa Məsihin lütfündən xəbərdarsınız: siz Onun yoxsulluğu vasitəsilə varlı olasınız deyə Özü varlı olduğu halda sizin uğrunuzda yoxsullaşdı.   <span class="verse" id="V10">10&#160;</span>Bu barədə sizə məsləhət verirəm. Siz keçən il bu işi nəinki gördünüz, hətta təşəbbüskarı oldunuz. Öz xeyriniz üçün   <span class="verse" id="V11">11&#160;</span>indi bu işi başa çatdırın. Buna həvəsiniz necə idisə, imkan daxilində bunu elə də başa çatdırın.   <span class="verse" id="V12">12&#160;</span>Çünki insanın həvəsi varsa, verdiyi yardım imkanı çatmadığı qədər yox, imkanına görə məqbul sayılır.   <span class="verse" id="V13">13&#160;</span><a href="#FN3" class="notemark">*<span class="popup">Çıx. 16:18</span></a>Sizi əziyyətə salıb başqalarına rahatlıq vermək deyil, bərabərlik istəyirik.   <span class="verse" id="V14">14&#160;</span>İndi sizin əlavə vəsaitiniz qoy onların ehtiyaclarını ödəsin ki, lazım olanda onların vəsaiti də sizin ehtiyacınızı ödəsin. Beləcə qoy bərabərlik olsun.   <span class="verse" id="V15">15&#160;</span>Necə ki yazılıb: «Çox yığanın artığı, az yığanın əskiyi olmadı».   </div><div class='s'>Tit Korinfə göndərilir </div> <div class='p'> <span class="verse" id="V16">16&#160;</span>Titin ürəyində sizin üçün eyni cəhdi oyadan Allaha şükür olsun!   <span class="verse" id="V17">17&#160;</span>Çünki Tit bizim xahişimizi qəbul etməklə kifayətlənmədi, böyük cəhd göstərərək könüllü surətdə sizin yanınıza gəlir.   <span class="verse" id="V18">18&#160;</span>Müjdəni yaydığına görə bütün cəmiyyətlərdə təriflənən bir qardaşı da onunla birgə yanınıza göndəririk.   <span class="verse" id="V19">19&#160;</span>Həmçinin o, Rəbbi izzətləndirmək və yardım etməyə həvəsli olduğumuzu göstərmək üçün apardığımız bu xeyriyyə işində yol yoldaşımız olmaq məqsədi ilə cəmiyyətlər tərəfindən seçildi.   <span class="verse" id="V20">20&#160;</span>Bu bol olan nəzir-niyazla əlaqədar xidmətimizdə heç kim bizdə səhv tutmasın deyə diqqət göstəririk.   <span class="verse" id="V21">21&#160;</span><a href="#FN4" class="notemark">*<span class="popup">Sül. 3:4</span></a>Çünki məqsədimiz yalnız Rəbbin gözündə deyil, insanların da gözündə doğru sayılan işləri görməkdir.   <span class="verse" id="V22">22&#160;</span>Çox işdə dəfələrlə sınaqdan keçirib cəhdini gördüyümüz, indi sizə bəslədiyi böyük etibar sayəsində daha da cəhd göstərən başqa qardaşımızı da onlarla bərabər göndəririk.   <span class="verse" id="V23">23&#160;</span>Titə gəlincə, o mənim şərikim, sizlərin arasında çalışan əməkdaşım, qardaşlarımızsa Məsihin izzəti üçün cəmiyyətlərin elçiləridir.   <span class="verse" id="V24">24&#160;</span>Buna görə də cəmiyyətlərin qarşısında məhəbbətinizi və sizinlə fəxr etməyimizin səbəbini onlara sübut edin.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO07.htm'>&lt;</a></li>
<li><a href='2CO.htm'>8</a></li>
<li><a href='2CO09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">8:1</a>
<span class="xt"><a href='ROM15.htm#V26'>Rom. 15:26</a></span></p>
<p class="f" id="FN2"><span class="notemark">*</span><a class="notebackref" href="#V7">8:7</a>
<span class="fq">Sizə göstərdiyimiz məhəbbətdə </span><span class="ft">– bəzi əlyazmalarda </span><span class="fq">bizə göstərdiyiniz məhəbbətdə.</span></p>
<p class="x" id="FN3"><span class="notemark">*</span><a class="notebackref" href="#V13">8:13</a>
<span class="xt"><a href='EXO16.htm#V18'>Çıx. 16:18</a></span></p>
<p class="x" id="FN4"><span class="notemark">*</span><a class="notebackref" href="#V21">8:21</a>
<span class="xt"><a href='PRO03.htm#V4'>Sül. 3:4</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
