<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAL04.htm'>&lt;</a></li>
<li><a href='MAT.htm'>1</a></li>
<li><a href='MAT02.htm'>&gt;</a></li>
</ul>
<div class="main">
 <div class='mt'>MATTANIN  </div><div class='mt2'>NƏQL ETDİYİ MÜJDƏ  </div><div class='imt'>GİRİŞ  </div><div class='im'><span class='bk'>«Mattanın nəql etdiyi Müjdə»</span>də İsa Məsihin vəd edilmiş Xilaskar olduğu barədə danışılır. Burada Onun vasitəsilə Allahın Əhdi-Ətiqdə Öz xalqına verdiyi vədlərin yerinə yetməsi vurğulanır. Bu Müjdə yalnız aralarında İsanın böyüyüb başa çatdığı Yəhudi xalqı üçün deyil, bütün dünya üçündür.  </div><div class='ip'>Mattanın nəql etdiyi Müjdə səlis ardıcıllıqla yazılıb. Bu kitab İsanın doğuluşu, vəftizi və sınağa çəkilməsindən başlayır. Sonra müəllif İsanın vəzləri, təlimləri və Qalileyada şəfa verməsi barədə danışır. Müjdə İsanın Qalileyadan Yerusəlimə səyahəti, Onun həyatında son həftə ərzində baş vermiş hadisələr, çarmıxa çəkilməsi və dirilməsi ilə bitir.  </div><div class='ip'><span class='bk'>«Mattanın nəql etdiyi Müjdə»</span> İsanı Qanunu izah etmək və Allahın Padşahlığı haqqında təlim vermək səlahiyyətinə malik olan böyük Müəllim kimi təqdim edir. Onun insanlara həyat verən təlimləri bu kitabda yazılmışdır.  </div><div class='iot'>Kitabın məzmunu:  </div><div class='io2'>1:1–2:23 İsa Məsihin nəsil şəcərəsi və doğulması  </div><div class='io2'>3:1-12 Vəftizçi Yəhyanın vəzi  </div><div class='io2'>3:13-17 İsa Məsihin vəftiz olunması  </div><div class='io2'>4:1-11 İsanın sınağa çəkilməsi  </div><div class='io2'>4:12–18:35 İsanın Qalileyada ictimai xidməti  </div><div class='io2'>19:1–20:34 Qalileyadan Yerusəlimə  </div><div class='io2'>21:1–27:66 İsanın Yerusəlimdəki son günləri  </div><div class='io2'>28:1-20 İsanın dirilməsi   
</div><div class='chapterlabel' id="V0"> 1</div><div class='s'>İsa Məsihin nəsil şəcərəsi </div> <div class='r'>(Luka 3:23-38)  </div><div class='p'> <span class="verse" id="V1">1&#160;</span>Davudun Oğlu, İbrahimin də Oğlu olan İsa Məsihin nəsil şəcərəsi:   </div><div class='p'> <span class="verse" id="V2">2&#160;</span>İbrahimdən İshaq törədi. İshaqdan Yaqub törədi. Yaqubdan Yəhuda və onun qardaşları törədi.   <span class="verse" id="V3">3&#160;</span>Yəhudadan Tamarın doğduğu Peres və Zerah törədi. Peresdən Xesron törədi. Xesrondan Ram törədi.   <span class="verse" id="V4">4&#160;</span>Ramdan Amminadav törədi. Amminadavdan Naxşon törədi. Naxşondan Salmon törədi.   <span class="verse" id="V5">5&#160;</span>Salmondan Raxavın doğduğu Boaz törədi. Boazdan Rutun doğduğu Oved törədi. Oveddən Yessey törədi.   <span class="verse" id="V6">6&#160;</span>Yesseydən padşah Davud törədi.  </div><div class='p'>Davuddan Uriyanın arvadının doğduğu Süleyman törədi.   <span class="verse" id="V7">7&#160;</span>Süleymandan Rexavam törədi. Rexavamdan Aviya törədi. Aviyadan Asa törədi.   <span class="verse" id="V8">8&#160;</span>Asadan Yehoşafat törədi. Yehoşafatdan Yehoram törədi. Yehoramdan Uzziya törədi.   <span class="verse" id="V9">9&#160;</span>Uzziyadan Yotam törədi. Yotamdan Axaz törədi. Axazdan Xizqiya törədi.   <span class="verse" id="V10">10&#160;</span>Xizqiyadan Menaşşe törədi. Menaşşedən Amon törədi. Amondan Yoşiya törədi.   <span class="verse" id="V11">11&#160;</span><a href="#FN1" class="notemark">*<span class="popup">2Pad. 24:14-15; 2Saln. 36:10; Yer. 27:20</span></a>Babil sürgünü zamanı Yoşiyadan Yekonya<a href="#FN2" class="notemark">*<span class="popup">Yekonya – başqa adı Yehoyakin.</span></a> və onun qardaşları törədi.   </div><div class='p'> <span class="verse" id="V12">12&#160;</span>Babil sürgünündən sonra Yekonyadan Şealtiel törədi. Şealtieldən Zerubbabil törədi.   <span class="verse" id="V13">13&#160;</span>Zerubbabildən Avihud törədi. Avihuddan Elyaqim törədi. Elyaqimdən Azur törədi.   <span class="verse" id="V14">14&#160;</span>Azurdan Sadoq törədi. Sadoqdan Yaxin törədi. Yaxindən Elihud törədi.   <span class="verse" id="V15">15&#160;</span>Elihuddan Eleazar törədi. Eleazardan Mattan törədi. Mattandan Yaqub törədi.   <span class="verse" id="V16">16&#160;</span>Yaqubdan Məryəmin əri Yusif törədi. Məryəmdən də Məsih adlanan İsa doğuldu.   </div><div class='p'> <span class="verse" id="V17">17&#160;</span>Beləliklə, İbrahimdən Davuda qədər olan bütün nəsillər on dörd nəsildir, Davuddan Babil sürgününə qədər on dörd nəsildir, Babil sürgünündən Məsihə qədər də on dörd nəsildir.   </div><div class='s'>İsa Məsihin doğulması </div> <div class='r'>(Luka 2:1-7)  </div><div class='p'> <span class="verse" id="V18">18&#160;</span><a href="#FN3" class="notemark">*<span class="popup">Luka 1:26-27</span></a>İsa Məsihin doğulması belə oldu. Anası Məryəm Yusifə nişanlanmışdı. Amma birlikdə olmalarından əvvəl Məryəmin Müqəddəs Ruhdan hamilə olduğu aşkar oldu.   <span class="verse" id="V19">19&#160;</span>Onun nişanlısı Yusif saleh bir adam idi və Məryəmi camaat arasında rüsvay etmək istəməyərək gizlicə boşamaq niyyətinə düşdü.   <span class="verse" id="V20">20&#160;</span>Amma belə düşündüyü halda Rəbbin bir mələyi röyada ona görünüb dedi: «Davud oğlu Yusif! Məryəmi özünə arvad etməkdən qorxma, çünki onun bətnindəki körpə Müqəddəs Ruhdandır.   <span class="verse" id="V21">21&#160;</span><a href="#FN4" class="notemark">*<span class="popup">Luka 1:31</span></a>Məryəm bir Oğul doğacaq və Onun adını İsa<a href="#FN5" class="notemark">†<span class="popup">İsa – ibrani dilində Rəbb xilas edir.</span></a> qoy, çünki O Öz xalqını günahlarından xilas edəcək».   </div><div class='p'> <span class="verse" id="V22">22&#160;</span><a href="#FN6" class="notemark">*<span class="popup">Yeş. 7:14</span></a>Bütün bunlar Rəbbin peyğəmbər vasitəsilə söylədiyi bu söz yerinə yetsin deyə baş verdi:   </div><div class='mi'> <span class="verse" id="V23">23&#160;</span>«Budur, bakirə qız hamilə olub Oğlan doğacaq, adını İmmanuel qoyacaqlar».  </div><div class='m'>«İmmanuel» «Allah bizimlədir» deməkdir.   </div><div class='p'> <span class="verse" id="V24">24&#160;</span>Yusif yuxudan oyananda Rəbbin mələyinin buyurduğu kimi etdi və arvadını qəbul etdi.   <span class="verse" id="V25">25&#160;</span><a href="#FN7" class="notemark">*<span class="popup">Luka 2:21</span></a>Amma Məryəm bir Oğul doğana qədər Yusif onunla yaxınlıq etmədi. Doğulan Körpənin adını İsa qoydu.   </div><ul class='tnav'>
<li><a href='index.htm'>MATTA</a></li>
<li><a href='MAL04.htm'>&lt;</a></li>
<li><a href='MAT.htm'>1</a></li>
<li><a href='MAT02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">1:11</a>
<span class="xt"><a href='2KI24.htm#V14'>2Pad. 24:14-15</a>; <a href='2CH36.htm#V10'>2Saln. 36:10</a>; <a href='JER27.htm#V20'>Yer. 27:20</a></span></p>
<p class="f" id="FN2"><span class="notemark">*</span><a class="notebackref" href="#V11">1:11</a>
<span class="fq">Yekonya </span><span class="ft">– başqa adı Yehoyakin.</span></p>
<p class="x" id="FN3"><span class="notemark">*</span><a class="notebackref" href="#V18">1:18</a>
<span class="xt"><a href='LUK01.htm#V26'>Luka 1:26-27</a></span></p>
<p class="x" id="FN4"><span class="notemark">*</span><a class="notebackref" href="#V21">1:21</a>
<span class="xt"><a href='LUK01.htm#V31'>Luka 1:31</a></span></p>
<p class="f" id="FN5"><span class="notemark">†</span><a class="notebackref" href="#V21">1:21</a>
<span class="fq">İsa </span><span class="ft">– ibrani dilində </span><span class="fq">Rəbb xilas edir.</span></p>
<p class="x" id="FN6"><span class="notemark">*</span><a class="notebackref" href="#V22">1:22</a>
<span class="xt"><a href='ISA07.htm#V14'>Yeş. 7:14</a></span></p>
<p class="x" id="FN7"><span class="notemark">*</span><a class="notebackref" href="#V25">1:25</a>
<span class="xt"><a href='LUK02.htm#V21'>Luka 2:21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
