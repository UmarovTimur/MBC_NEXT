<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MİKEYA 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MİKEYA</a></li>
<li><a href='MIC06.htm'>&lt;</a></li>
<li><a href='MIC.htm'>7</a></li>
<li><a href='NAM01.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Mikeyanın mərsiyəsi </div> <div class='q'> <span class="verse" id="V1">1&#160;</span>Vay halıma!  </div><div class='q'>Mən bir adama bənzəyirəm ki,  </div><div class='q'>Yay mövsümündən sonra  </div><div class='q'>Meyvəsi tamam yığılmış,  </div><div class='q'>Tənəkləri təmizlənmiş,  </div><div class='q'>Nə üzüm salxımı,  </div><div class='q'>Nə də könlü istəyən bir dənə əncir yeməyə qalıb.   </div><div class='q'> <span class="verse" id="V2">2&#160;</span>Ölkədə Allaha sadiq adam qalmadı,  </div><div class='q'>İnsanlar arasında doğru adam tükəndi.  </div><div class='q'>Hamı qan tökmək üçün pusquda durur,  </div><div class='q'>Qardaş qardaşa tələ qurur.   </div><div class='q'> <span class="verse" id="V3">3&#160;</span>Pis işlərə əlləri zirək olur,  </div><div class='q'>Rəislər, hakimlər rüşvət tələb edir,  </div><div class='q'>Dövlətlilər istədiklərini edir,  </div><div class='q'>Hamısı hiylə ilə iş görür.   </div><div class='q'> <span class="verse" id="V4">4&#160;</span>Bunların ən yaxşısı tikandan dəyərsizdir,  </div><div class='q'>Ən salehi də alaq otundan pisdir.  </div><div class='q'>Peyğəmbərlərin xəbərdarlıq etdiyi kimi  </div><div class='q'>Cəza günü gəldi.  </div><div class='q'>İndi siz çaşbaş qalmısınız.   </div><div class='q'> <span class="verse" id="V5">5&#160;</span>Qonşunuza inanmayın,  </div><div class='q'>Dostunuza bel bağlamayın,  </div><div class='q'>Hətta qoynunuzda yatan arvadınızdan belə,  </div><div class='q'>Ağzınızı möhkəm saxlayın.   </div><div class='q'> <span class="verse" id="V6">6&#160;</span><a href="#FN1" class="notemark">*<span class="popup">Mat. 10:35-36; Luka 12:53</span></a> Çünki oğul atasına xor baxır,  </div><div class='q'>Qız anasına, gəlin də qayınanasına qarşı qalxır.  </div><div class='q'>İnsanın düşməni öz ev əhli olub.   </div><div class='q'> <span class="verse" id="V7">7&#160;</span>Mən isə Rəbbə baxacağam,  </div><div class='q'>Məni xilas edən Allahı gözləyəcəyəm.  </div><div class='q'>O məni xilas edəcək,  </div><div class='q'>Allahım məni eşidəcək.   </div><div class='s'>Qurtuluş yolu </div> <div class='q'> <span class="verse" id="V8">8&#160;</span>Halıma sevinmə, ey düşmənim!  </div><div class='q'>Mən yıxılsam da, qalxacağam.  </div><div class='q'>Qaranlıqda olsam da,  </div><div class='q'>Rəbb mənim nurum olacaq!   </div><div class='q'> <span class="verse" id="V9">9&#160;</span>Mənə bəraət qazandırıb  </div><div class='q'>Hökmünü icra edənə qədər  </div><div class='q'>Rəbbin qəzəbinə dözəcəyəm,  </div><div class='q'>Çünki Ona qarşı günah işlətdim.  </div><div class='q'>O sonra məni işığa çıxaracaq,  </div><div class='q'>Onun salehliyini görəcəyəm.   </div><div class='q'> <span class="verse" id="V10">10&#160;</span>Düşmənim bunu görüb xəcalət çəkəcək.  </div><div class='q'>O mənə demişdi:  </div><div class='q'>«Allahın Rəbb haradadır?»  </div><div class='q'>Bu düşmənin məğlubiyyətini görəcəyəm,  </div><div class='q'>O, küçələrdə palçıq kimi tapdalanacaq.   </div><div class='b'> &#160; </div> <div class='q'> <span class="verse" id="V11">11&#160;</span>Ey Yerusəlim, divarlarının bərpa günü yaxınlaşır,  </div><div class='q'>O gün sərhədlərin genişlənəcək.   </div><div class='q'> <span class="verse" id="V12">12&#160;</span>O gün xalqın Aşşurdan,  </div><div class='q'>Misir şəhərlərindən,  </div><div class='q'>Misirdən Fərat çayına qədər uzanan torpaqlardan,  </div><div class='q'>Dənizdən dənizədək, dağdan dağadək,  </div><div class='q'>Sənin yanına qayıdacaq.   </div><div class='q'> <span class="verse" id="V13">13&#160;</span>Lakin sakinlərinin əməllərinə görə  </div><div class='q'>Yer üzü viran olacaq.   </div><div class='s'>Rəbbin İsrailə məhəbbəti </div> <div class='q'> <span class="verse" id="V14">14&#160;</span>Ya Rəbb, mirasın olan sürünü –  </div><div class='q'>Öz xalqını çomağınla otar.  </div><div class='q'>O, çöldə indi tənha qalır,  </div><div class='q'>Ətrafında isə yaxşı otlaq var.  </div><div class='q'>Qoy keçmiş günlərdəki kimi  </div><div class='q'>Başan və Gileadda otlasınlar.   </div><div class='b'> &#160; </div> <div class='q'> <span class="verse" id="V15">15&#160;</span>«Misirdən çıxdığın günlərdəki kimi  </div><div class='q'>Sizə möcüzələr göstərəcəyəm».   </div><div class='b'> &#160; </div> <div class='q'> <span class="verse" id="V16">16&#160;</span>Millətlər bunu görəcək,  </div><div class='q'>Öz qüvvətlərinə görə utanacaq.  </div><div class='q'>Əlləri ilə ağızlarını yumacaq,  </div><div class='q'>Qulaqları kar olacaq.   </div><div class='q'> <span class="verse" id="V17">17&#160;</span>İlan kimi torpağı yalayacaq,  </div><div class='q'>Əsə-əsə yuvalarından sürünənlər kimi çıxacaq.  </div><div class='q'>Ey Allahımız Rəbb, onlar Səndən qorxub  </div><div class='q'>Dəhşət içində Sənə tərəf dönəcək.   </div><div class='b'> &#160; </div> <div class='q'> <span class="verse" id="V18">18&#160;</span>Sağ qalan xalqının cəzasını aradan götürən,  </div><div class='q'>Üsyankarlığını bağışlayan  </div><div class='q'>Sənin kimi Allah varmı?  </div><div class='q'>Qəzəbini əbədi saxlamazsan,  </div><div class='q'>Çünki məhəbbət göstərməyi xoşlayırsan.   </div><div class='q'> <span class="verse" id="V19">19&#160;</span>Yenə bizə rəhm edib şər əməllərimizi siləcəksən,  </div><div class='q'>Bütün günahlarımızı  </div><div class='q'>Dənizin dərinliklərinə atacaqsan.   </div><div class='q'> <span class="verse" id="V20">20&#160;</span>Qədim zamanda atalarımıza and içdiyin kimi  </div><div class='q'>Yaqub nəslinə sədaqətini,  </div><div class='q'>İbrahim övladlarına məhəbbətini göstərəcəksən.   </div><ul class='tnav'>
<li><a href='index.htm'>MİKEYA</a></li>
<li><a href='MIC06.htm'>&lt;</a></li>
<li><a href='MIC.htm'>7</a></li>
<li><a href='NAM01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">7:6</a>
<span class="xt"><a href='MAT10.htm#V35'>Mat. 10:35-36</a>; <a href='LUK12.htm#V53'>Luka 12:53</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
