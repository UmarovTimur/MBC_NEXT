<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 35</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO34.htm'>&lt;</a></li>
<li><a href='EXO.htm'>35</a></li>
<li><a href='EXO36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Şənbə günü üçün qanun </div> <div class='p'> <span class="verse" id="V1">1&#160;</span>Musa İsrail övladlarının bütün icmasını toplayıb onlara dedi: «Rəbb sizə bu şeylərə əməl etməyi əmr etdi.   <span class="verse" id="V2">2&#160;</span><a href="#FN1" class="notemark">*<span class="popup">Çıx. 20:8-11; 23:12; 31:15; 34:21; Lev. 23:3; Qanun. 5:12-14</span></a> Altı gün işlərinizi görün, yeddinci gün isə sizin Rəbb üçün müqəddəs Şənbəniz, istirahət gününüzdür. O gün iş görən hər kəs öldürülsün.   <span class="verse" id="V3">3&#160;</span>Şənbə günü yaşadığınız heç bir yerdə od yandırmayın».   </div><div class='s'>Müqəddəs məskən üçün ianələr </div> <div class='r'>(Çıx. 25:1-9)  </div><div class='p'> <span class="verse" id="V4">4&#160;</span>Musa bütün İsrail övladlarının icmasına dedi: «Rəbbin əmr etdiyi iş budur:   <span class="verse" id="V5">5&#160;</span>öz aranızdan Rəbbə bir ianə toplayın. Qoy könlü istəyən hər kəs Rəbbə belə ianə gətirsin: qızıl, gümüş, tunc,   <span class="verse" id="V6">6&#160;</span>bənövşəyi, tünd qırmızı və al rəngli iplik, incə kətan, keçi yunu,   <span class="verse" id="V7">7&#160;</span>qırmızı boyanmış qoç dəriləri, suiti dəriləri, əbrişim ağacı,   <span class="verse" id="V8">8&#160;</span>çıraq üçün zeytun yağı, məsh yağı və ətirli buxur üçün ətriyyatlar,   <span class="verse" id="V9">9&#160;</span>efodla döşlüyün üstünə taxılan damarlı əqiq və sağanaq daşları.   </div><div class='p'> <span class="verse" id="V10">10&#160;</span>Aranızdakı ürəyi hikmətlə dolu hər adam gəlib Rəbbin əmr etdiyi hər şeyi düzəltsin:   <span class="verse" id="V11">11&#160;</span>müqəddəs məskəni, onun çadırını, örtüyünü, bəndlərini, çərçivələrini, şüvüllərini, dirəklərini və altlıqlarını;   <span class="verse" id="V12">12&#160;</span>sandığı və onun şüvüllərini; kəffarə qapağını, arakəsmə pərdəsini;   <span class="verse" id="V13">13&#160;</span>masanı, onun şüvüllərini və bütün ləvazimatını; təqdis çörəklərini;   <span class="verse" id="V14">14&#160;</span>işıq verən çıraqdanı, onun ləvazimatını, çıraqlarını və işıq yağını;   <span class="verse" id="V15">15&#160;</span>buxur qurbangahını və şüvüllərini; məsh yağını, ətirli buxuru; məskənin girişi üçün arakəsməni;   <span class="verse" id="V16">16&#160;</span>yandırma qurbanları üçün qurulan qurbangahı, onun üçün tunc şəbəkəni, şüvüllərini və bütün avadanlığını; ləyəni və onun altlığını;   <span class="verse" id="V17">17&#160;</span>həyətin pərdələrini, dirəklərini və altlıqlarını; həyətin darvazası üçün arakəsməni;   <span class="verse" id="V18">18&#160;</span>məskənin payalarını; həyətin payalarını; onların iplərini;   <span class="verse" id="V19">19&#160;</span>müqəddəs yerdə xidmət üçün toxunmuş geyimləri: kahin Harunun müqəddəs geyimlərini və oğullarının kahinlik etmək üçün geyimlərini».   </div><div class='p'> <span class="verse" id="V20">20&#160;</span>İsrail övladlarının bütün icması Musanın yanından çıxdı.   <span class="verse" id="V21">21&#160;</span>Ürəyinə toxunan və könlü istəyən hər adam gəlib Hüzur çadırı, onun inşası və müqəddəs geyimlər üçün Rəbbə ianə gətirdi.   <span class="verse" id="V22">22&#160;</span>Kişilər və qadınlar – könlü istəyənlərin hamısı bəzəkli sancaqlar, sırğalar, üzüklər, bilərziklər kimi bütün qızıl əşyalarını gətirdilər. Hər kəs qızılı yellətmə təqdimi kimi Rəbbə təqdim etdi.   <span class="verse" id="V23">23&#160;</span>Kimdə bənövşəyi, tünd qırmızı və al rəngli iplik, incə kətan, keçi yunu, qırmızı boyanmış qoç dəriləri və suiti dəriləri var idisə, bunları təqdim etdi.   <span class="verse" id="V24">24&#160;</span>Gümüş və tunc gətirən hər kəs də onu Rəbbə ianə olaraq təqdim etdi. Kimdə əbrişim ağacı var idisə, onu bütün inşa işi üçün təqdim etdi.   <span class="verse" id="V25">25&#160;</span>Ürəyi hikmətlə dolu bütün qadınlar öz əlləri ilə əyirdiyi bənövşəyi, tünd qırmızı və al rəngli iplik və incə kətan ipliyi təqdim etdilər;   <span class="verse" id="V26">26&#160;</span>bu işi ürəkdən görmək istəyən bacarıqlı qadınlar keçi yunu əyirdilər.   <span class="verse" id="V27">27&#160;</span>Xalqın başçıları bunları təqdim etdilər: efodla döşlüyün üstünə taxılan damarlı əqiq və sağanaq daşlarını,   <span class="verse" id="V28">28&#160;</span>çıraq, məsh yağı, ətirli buxur üçün ətriyyatı və zeytun yağını.   <span class="verse" id="V29">29&#160;</span>İsrail övladlarından hər kişi, hər qadın Rəbbin Musa vasitəsilə yerinə yetirmək üçün verdiyi əmrə əsasən Rəbbə könüllü təqdimlər gətirdilər.   </div><div class='s'>Müqəddəs məskən üçün ustalar </div> <div class='r'>(Çıx. 31:1-11)  </div><div class='p'> <span class="verse" id="V30">30&#160;</span>Musa İsrail övladlarına dedi: «Baxın Rəbb Yəhuda qəbiləsindən Xur oğlu Uri oğlu Besaleli adı ilə çağırıb   <span class="verse" id="V31">31&#160;</span>Allahın Ruhu ilə hikmət, dərrakə, bilik və hər cür məharətlə doldurmuşdur ki,   <span class="verse" id="V32">32&#160;</span>o, qızılla, gümüşlə, tuncla işləməyi bacarsın,   <span class="verse" id="V33">33&#160;</span>daş-qaş yonsun, ağac oysun, hər cür məharətlə bacarıq göstərə bilsin.   <span class="verse" id="V34">34&#160;</span>Rəbb onun və Dan qəbiləsindən olan Axisamak oğlu Oholiavın ürəklərinə başqalarını öyrətmək bacarığını qoymuş,   <span class="verse" id="V35">35&#160;</span>ürəklərini hikmətlə doldurmuşdur ki, oymaçılıq, naxışçılıq, bənövşəyi, tünd qırmızı və al rəngli iplikdə və incə kətanda naxış tikməsi, toxuculuq – hər cür sənəti bacara bilsinlər.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO34.htm'>&lt;</a></li>
<li><a href='EXO.htm'>35</a></li>
<li><a href='EXO36.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">35:2</a>
<span class="xt"><a href='EXO20.htm#V8'>Çıx. 20:8-11</a>; <a href='EXO23.htm#V12'>23:12</a>; <a href='EXO31.htm#V15'>31:15</a>; <a href='EXO34.htm#V21'>34:21</a>; <a href='LEV23.htm#V3'>Lev. 23:3</a>; <a href='DEU05.htm#V12'>Qanun. 5:12-14</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
