<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV16.htm'>&lt;</a></li>
<li><a href='REV.htm'>17</a></li>
<li><a href='REV18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Fahişə qadın </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yer. 51:13</span></a>Yeddi nimçəsi olan yeddi mələkdən biri gəlib mənimlə danışdı və dedi: «Gəl, çoxlu suların üzərində oturmuş bədnam fahişə barədə çıxacaq hökmü sənə göstərim.   <span class="verse" id="V2">2&#160;</span><a href="#FN2" class="notemark">*<span class="popup">Yeş. 23:17; Yer. 51:7</span></a>Yer üzünün padşahları onunla əxlaqsızlıq etdilər və yer üzündə yaşayanlar onun əxlaqsızlıq şərabından sərxoş oldular».   <span class="verse" id="V3">3&#160;</span><a href="#FN3" class="notemark">*<span class="popup">Vəhy 13:1</span></a>O məni Ruhda çölə apardı. Orada mən gördüm ki, bir qadın yeddi başlı, on buynuzlu və üstündə başdan-başa küfr adları yazılan al rəngli bir vəhşi heyvanın belində oturub.   <span class="verse" id="V4">4&#160;</span><a href="#FN4" class="notemark">*<span class="popup">Yer. 51:7</span></a>Qadın tünd qırmızı və al rəngli paltar geyinmiş, qızıl, qiymətli daş və mirvari ilə bəzənmişdi. Onun əlində iyrənc şeylər və öz əxlaqsızlığının çirkabı ilə dolu qızıl kasa var idi.   <span class="verse" id="V5">5&#160;</span>Alnında isə bu sirli ad yazılmışdı: «Yer üzünün fahişələrinin və iyrəncliklərinin anası olan böyük Babil».   <span class="verse" id="V6">6&#160;</span>Mən gördüm ki, qadın müqəddəslərin qanından və İsaya şəhadət edənlərin qanından sərxoş olub.  </div><div class='p'>Bunu görüb hədsiz heyrətləndim.   <span class="verse" id="V7">7&#160;</span>Onda mələk mənə dedi: «Nə üçün heyrətə düşdün? Mən sənə qadının və onu daşıyan yeddi başlı, on buynuzlu vəhşi heyvanın sirrini açacağam.   <span class="verse" id="V8">8&#160;</span><a href="#FN5" class="notemark">*<span class="popup">Dan. 7:7; Vəhy 11:7</span></a>Gördüyün vəhşi heyvan var olmuş, indi yox olan və dibsiz dərinliklərdən çıxmaq üzrə olaraq həlaka gedir. Yer üzündə yaşayan və dünya yaranandan bəri adı həyat kitabına yazılmamış adamlar vəhşi heyvanı görəndə heyrətə düşəcək, çünki o var olmuş, yox olan, amma yenə gəlməli olandır.   <span class="verse" id="V9">9&#160;</span>Bu işdə müdrik ağıl lazımdır. Yeddi baş qadının oturduğu yeddi təpədir. Bunlar həm də yeddi padşahdır.   <span class="verse" id="V10">10&#160;</span>Onlardan beşi ölüb, biri qalıb, digəri isə hələ gəlməyib və gələndə də qısa müddət qalmalıdır.   <span class="verse" id="V11">11&#160;</span>Bir zaman var olmuş, indi isə yox olan vəhşi heyvan da səkkizinci padşahdır. O, yeddi padşahdan biridir və həlaka gedir.   <span class="verse" id="V12">12&#160;</span><a href="#FN6" class="notemark">*<span class="popup">Dan. 7:24</span></a>Gördüyün on buynuz hələ padşahlıq etməyən on padşahdır. Onlar vəhşi heyvanla birgə səlahiyyəti ələ alıb bir saat padşahlıq edəcəklər.   <span class="verse" id="V13">13&#160;</span>Onların vahid bir niyyəti var, öz qüdrət və səlahiyyətlərini vəhşi heyvana təhvil verəcəklər.   <span class="verse" id="V14">14&#160;</span>Onlar Quzu ilə döyüşəcəklər, lakin Quzu onlara qalib gələcək. Çünki O, ağaların Ağası, padşahların Padşahıdır və Onunla birgə olanlar da çağırılmış, seçilmiş və sadiq şəxslərdir».   </div><div class='p'> <span class="verse" id="V15">15&#160;</span>Mələk mənə dedi: «Fahişənin üzərində oturduğunu gördüyün sular – xalqlar, kütlələr, millətlər və dillərdir.   <span class="verse" id="V16">16&#160;</span>Gördüyün vəhşi heyvan və on buynuz isə fahişəyə nifrət edərək onu soyub çılpaq qoyacaq, ətini yeyəcək və onu odda yandıracaq.   <span class="verse" id="V17">17&#160;</span>Çünki Allah bunu onların ürəyinə qoydu ki, Allahın niyyətini yerinə yetirsinlər, həmfikir olub Onun sözləri tamamlanana qədər padşahlıqlarını vəhşi heyvana təhvil versinlər.   <span class="verse" id="V18">18&#160;</span>Gördüyün qadın da yer üzünün padşahları üzərində padşahlıq edən böyük şəhərdir».   </div><ul class='tnav'>
<li><a href='index.htm'>VƏHY</a></li>
<li><a href='REV16.htm'>&lt;</a></li>
<li><a href='REV.htm'>17</a></li>
<li><a href='REV18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">17:1</a>
<span class="xt"><a href='JER51.htm#V13'>Yer. 51:13</a></span></p>
<p class="x" id="FN2"><span class="notemark">*</span><a class="notebackref" href="#V2">17:2</a>
<span class="xt"><a href='ISA23.htm#V17'>Yeş. 23:17</a>; <a href='JER51.htm#V7'>Yer. 51:7</a></span></p>
<p class="x" id="FN3"><span class="notemark">*</span><a class="notebackref" href="#V3">17:3</a>
<span class="xt"><a href='REV13.htm#V1'>Vəhy 13:1</a></span></p>
<p class="x" id="FN4"><span class="notemark">*</span><a class="notebackref" href="#V4">17:4</a>
<span class="xt"><a href='JER51.htm#V7'>Yer. 51:7</a></span></p>
<p class="x" id="FN5"><span class="notemark">*</span><a class="notebackref" href="#V8">17:8</a>
<span class="xt"><a href='DAN07.htm#V7'>Dan. 7:7</a>; <a href='REV11.htm#V7'>Vəhy 11:7</a></span></p>
<p class="x" id="FN6"><span class="notemark">*</span><a class="notebackref" href="#V12">17:12</a>
<span class="xt"><a href='DAN07.htm#V24'>Dan. 7:24</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
