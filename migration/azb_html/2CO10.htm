<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO09.htm'>&lt;</a></li>
<li><a href='2CO.htm'>10</a></li>
<li><a href='2CO11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Paulun müdafiəsi </div> <div class='p'> <span class="verse" id="V1">1&#160;</span>Yanınızda ürkək, lakin sizdən uzaq ikən cürətli olan mən Paul Məsihdən gələn həlimlik və mülayimliklə sizdən xahiş edir,   <span class="verse" id="V2">2&#160;</span>yalvarıram: yanınıza gələndə məni vadar etməyin ki, bizi cismani təbiətə görə həyat sürən insanlar zənn edən bəzi adamlara göstərməyi vacib saydığım cürəti sizə də göstərim.   <span class="verse" id="V3">3&#160;</span>Çünki cismən həyat sürsək də, cismani təbiətə görə döyüş aparmırıq.   <span class="verse" id="V4">4&#160;</span>Ona görə ki döyüş silahlarımız cisimdən düzəldilən silahlar deyil, qalaları dağıdan ilahi qüvvəyə malik silahlardır. Nəzəriyyələri,   <span class="verse" id="V5">5&#160;</span>Allah barədə biliyə qarşı çıxan hər bir səddi yıxıb hər bir düşüncəni əsir edərək Məsihə itaət etdiririk.   <span class="verse" id="V6">6&#160;</span>Siz Məsihə tamamilə itaət edəndə hər cür itaətsizliyi cəzalandırmağa hazır olacağıq.   </div><div class='p'> <span class="verse" id="V7">7&#160;</span>Göz qabağında olanlara baxın. Kim Məsihə aid olduğuna arxalanırsa, yadda saxlasın ki, onun qədər biz də Məsihə aidik.   <span class="verse" id="V8">8&#160;</span>Sizi yıxmaq üçün deyil, inkişaf etdirmək üçün Rəbbin bizə verdiyi səlahiyyətə görə bir az artıq öyünsəm də, utanmaram.   <span class="verse" id="V9">9&#160;</span>Elə görünmək istəmirəm ki, məktublarımla sizi qorxuduram.   <span class="verse" id="V10">10&#160;</span>Mənim barəmdə deyirlər ki, «onun məktubları ciddi və təsirlidir, özünü görəndə isə zəhmsiz, nitqi də heçdir».   <span class="verse" id="V11">11&#160;</span>Kim bunu düşünürsə, qoy bilsin ki, uzaqda olanda məktublarımızla dediklərimizə yanınızda olanda da əməl edirik.   </div><div class='p'> <span class="verse" id="V12">12&#160;</span>Öz-özü barədə zəmanət verən bəzi adamlarla özümüzü bərabər saymağa və yaxud da müqayisə etməyə sözsüz ki cəsarət etmirik. Özlərini öz arşınları ilə ölçə-ölçə, həmçinin özlərini özləri ilə müqayisə edə-edə onlar dərrakələrini itirdilər.   <span class="verse" id="V13">13&#160;</span>Biz isə hədsiz öyünməyəcəyik. Öyünməyimiz Allahın bizə verdiyi, sizin də daxil olduğunuz iş dairəsinin həddini aşmayacaq.   <span class="verse" id="V14">14&#160;</span>Sizə yetişməyənlər kimi uzaqlara getmirik. Çünki Məsihin Müjdəsini sizə çatdıran bizik.   <span class="verse" id="V15">15&#160;</span>Başqalarının əməyi ilə öyünüb həddimizi aşmırıq. Ümidvarıq ki, imanınız böyüdükcə aranızda işimizin əhatə dairəsi daha da genişlənəcək.   <span class="verse" id="V16">16&#160;</span>Beləcə başqasının işinin əhatə dairəsində olan nailiyyətlərlə öyünmədən Müjdəni sizin o tayınızdakı diyarlarda da yaya biləcəyik.   <span class="verse" id="V17">17&#160;</span><a href="#FN1" class="notemark">*<span class="popup">Yer. 9:24</span></a>«Öyünən Rəbdə öyünsün».   <span class="verse" id="V18">18&#160;</span>Çünki özü barədə zəmanət verən insan yox, barəsində Rəbbin zəmanət verdiyi insan sınaqdan keçmiş olur.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO09.htm'>&lt;</a></li>
<li><a href='2CO.htm'>10</a></li>
<li><a href='2CO11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V17">10:17</a>
<span class="xt"><a href='JER09.htm#V24'>Yer. 9:24</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
