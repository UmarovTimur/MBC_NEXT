<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MAT28.htm'>&lt;</a></li>
<li><a href='MRK.htm'>1</a></li>
<li><a href='MRK02.htm'>&gt;</a></li>
</ul>
<div class="main">
 <div class='mt'>MARKIN  </div><div class='mt2'>NƏQL ETDİYİ MÜJDƏ  </div><div class='imt'>GİRİŞ  </div><div class='im'><span class='bk'>«Markın nəql etdiyi Müjdə»</span> «Allahın Oğlu İsa Məsihin Müjdəsinin başlanğıcı» bəyanatı ilə başlayır. İsa burada fəal və səlahiyyətə malik olan Şəxs kimi təsvir olunur.  </div><div class='ip'>Onun səlahiyyəti öyrətdiyi təlimdə, cinlərə qalib gəlməsində və insanların günahlarının bağışlanmasında aşkara çıxır. İsa Özü barəsində deyirdi ki, «Bəşər Oğlunun yer üzündə günahları bağışlamaq səlahiyyəti var» (2:10).  </div><div class='ip'>Mark İsadan danışarkən Onun barəsində açıq, çox qüdrətli tərzdə nəql edir. O, İsanın dediklərindən və təlimindən daha çox Onun etdiyi işləri vurğulayır. Vəftizçi Yəhyanın meydana çıxması, İsanın vəftizi və sınağa çəkilməsi barədə qısaca giriş verən müəllif dərhal İsanın şəfa vermə xidmətinə və təlim verməsinə keçir. Vaxt getdikcə İsanın ardıcılları Onu daha yaxşı başa düşür, İsanın rəqibləri isə Ona qarşı daha da çox nifrət hissi ilə dolur. Son fəsillər İsanın yer üzündə son həftəsini, xüsusilə, Onun çarmıxa çəkilməsini və dirilməsini təsvir edir.  </div><div class='iot'>Kitabın məzmunu:  </div><div class='io2'>1:1-13 Müjdənin başlanğıcı  </div><div class='io2'>1:14–9:50 İsanın Qalileyada ictimai xidməti  </div><div class='io2'>10:1-52 Qalileyadan Yerusəlimə  </div><div class='io2'>11:1–15:47 İsanın Yerusəlimdəki son günləri  </div><div class='io2'>16:1-8 İsanın dirilməsi  </div><div class='io2'>16:9-20 Dirilmiş Rəbbin görünməsi və göyə qaldırılması   
</div><div class='chapterlabel' id="V0"> 1</div><div class='s'>Vəftizçi Yəhyanın gəlişi </div> <div class='r'>(Mat. 3:1-12; Luka 3:1-18; Yəh. 1:19-28)  </div><div class='p'> <span class="verse" id="V1">1&#160;</span>Allahın Oğlu İsa Məsihin Müjdəsinin başlanğıcı.   </div><div class='p'> <span class="verse" id="V2">2&#160;</span><a href="#FN1" class="notemark">*<span class="popup">Mal. 3:1</span></a>Yeşaya peyğəmbərin kitabında belə yazılıb:  </div><div class='q'>«Budur, Sənin önündə Öz elçimi göndərirəm.  </div><div class='q'>O Sənin yolunu hazırlayacaq.   </div><div class='q'> <span class="verse" id="V3">3&#160;</span><a href="#FN2" class="notemark">*<span class="popup">Yeş. 40:3</span></a>Səhrada nida edənin səsi gəlir:  </div><div class='q'>“Rəbbin yolunu hazırlayın,  </div><div class='q'>Onun keçəcəyi yerləri düz edin”».   </div><div class='m'> <span class="verse" id="V4">4&#160;</span>Yazıldığı kimi vəftiz edən Yəhya çöldə meydana çıxdı. O, insanların günahlarının bağışlanması üçün onların tövbə edib vəftiz olunmasını vəz edirdi.   <span class="verse" id="V5">5&#160;</span>Bütün Yəhudeya diyarından olanlar və Yerusəlim sakinlərinin hamısı onun yanına gəlirdi. Onlar günahlarını etiraf edərək onun tərəfindən İordan çayında vəftiz olunurdular.   <span class="verse" id="V6">6&#160;</span><a href="#FN3" class="notemark">*<span class="popup">2Pad. 1:8</span></a>Yəhya dəvə yunundan paltar geymiş, belinə dəri qurşaq bağlamışdı, çəyirtkə və çöl balı yeyirdi.   </div><div class='p'> <span class="verse" id="V7">7&#160;</span>Yəhya belə vəz edirdi: «Məndən sonra məndən daha Qüdrətlisi gəlir. Mən əyilib Onun çarıqlarının bağını açmağa belə, layiq deyiləm.   <span class="verse" id="V8">8&#160;</span>Mən sizi su ilə vəftiz etdim, amma O sizi Müqəddəs Ruhla vəftiz edəcək».   </div><div class='s'>İsanın vəftiz olunması və sınağa çəkilməsi </div> <div class='r'>(Mat. 3:13–4:11; Luka 3:21-22; 4:1-13)  </div><div class='p'> <span class="verse" id="V9">9&#160;</span>O günlərdə İsa Qalileyanın Nazaret şəhərindən gəlib Yəhya tərəfindən İordan çayında vəftiz olundu.   <span class="verse" id="V10">10&#160;</span>İsa sudan çıxan kimi göylərin yarıldığını və Ruhun göyərçin kimi Öz üzərinə endiyini gördü.   <span class="verse" id="V11">11&#160;</span><a href="#FN4" class="notemark">*<span class="popup">Zəb. 2:7; Yeş. 42:1; Mat. 3:17; 12:18; Mark 9:7; Luka 3:21-22</span></a>Göylərdən bir səda gəldi: «Sən Mənim sevimli Oğlumsan, Səndən razıyam».   </div><div class='p'> <span class="verse" id="V12">12&#160;</span>Ruh dərhal İsanı səhraya çəkib-apardı.   <span class="verse" id="V13">13&#160;</span>O, səhrada qırx gün qaldı və bu müddət ərzində Şeytan tərəfindən sınağa çəkildi. İsa vəhşi heyvanlar arasında idi və mələklər Ona xidmət edirdi.   </div><div class='s'>İsa xidmətinə başlayır </div> <div class='r'>(Mat. 4:12-17; Luka 4:14-15)  </div><div class='p'> <span class="verse" id="V14">14&#160;</span>Yəhya həbs olunandan sonra İsa Qalileyaya gəlib Allahın Müjdəsini<a href="#FN5" class="notemark">*<span class="popup">Allahın Müjdəsini – bəzi əlyazmalarda Allahın Padşahlığının Müjdəsini.</span></a> vəz edirdi:   <span class="verse" id="V15">15&#160;</span><a href="#FN6" class="notemark">*<span class="popup">Mat. 3:1-2</span></a>«Vaxt yetişib, Allahın Padşahlığı yaxınlaşıb. Tövbə edin və Müjdəyə inanın».   </div><div class='s'>İlk şagirdlər </div> <div class='r'>(Mat. 4:18-22; Luka 5:1-11)  </div><div class='p'> <span class="verse" id="V16">16&#160;</span>İsa Qalileya gölünün sahilindən keçərkən suya tor atan Şimonu və qardaşı Andreyi gördü. Bu adamlar balıqçı idi.   <span class="verse" id="V17">17&#160;</span>İsa onlara dedi: «Ardımca gəlin, Mən sizi elə balıqçı edəcəyəm ki, insan tutacaqsınız».   <span class="verse" id="V18">18&#160;</span>Onlar dərhal torları kənara atıb Onun ardınca getdilər.   <span class="verse" id="V19">19&#160;</span>İsa bir az irəli gedib Zavday oğlu Yaqubu və qardaşı Yəhyanı gördü. Onlar qayıqda torlarını düzəldirdilər.   <span class="verse" id="V20">20&#160;</span>İsa dərhal onları çağırdı. Onlar da qayıqda olan ataları Zavdayı və muzdlu işçiləri qoyub Onun ardınca getdilər.   </div><div class='s'>İsa Kefernahum sinaqoqunda natəmiz ruhu qovur </div> <div class='r'>(Luka 4:31-37)  </div><div class='p'> <span class="verse" id="V21">21&#160;</span>Onlar Kefernahuma gəldilər. Şənbə günü İsa sinaqoqa girib təlim öyrətməyə başladı.   <span class="verse" id="V22">22&#160;</span><a href="#FN7" class="notemark">*<span class="popup">Mat. 7:28-29</span></a>Onun təliminə təəccüblənirdilər, çünki onlara ilahiyyatçılar kimi deyil, səlahiyyət sahibi kimi təlim öyrədirdi.   <span class="verse" id="V23">23&#160;</span>Həmin vaxt onların sinaqoqunda natəmiz ruha tutulmuş bir nəfər var idi. O çığırdı:   <span class="verse" id="V24">24&#160;</span>«Ey Nazaretli İsa, bizdən nə istəyirsən? Bizi məhv etməyəmi gəlmisən? Mən bilirəm, Sən Kimsən: Allahın Müqəddəsisən!»   <span class="verse" id="V25">25&#160;</span>Amma İsa ona qadağan edib dedi: «Sus və bu adamdan çıx!»   <span class="verse" id="V26">26&#160;</span>Natəmiz ruh bu adamı sarsıdıb bərkdən çığıraraq ondan çıxdı.   <span class="verse" id="V27">27&#160;</span>Hamını heyrət bürüdü və onlar bir-birindən soruşdular: «Bu nədir? Səlahiyyətli yeni bir təlimdir! O, natəmiz ruhlara belə, əmr edir və bunlar da Ona itaət edirlər».   <span class="verse" id="V28">28&#160;</span>İsa haqqında xəbər dərhal Qalileya bölgəsinin hər tərəfinə yayıldı.   </div><div class='s'>İsa çox adama şəfa verir </div> <div class='r'>(Mat. 8:14-17; Luka 4:38-41)  </div><div class='p'> <span class="verse" id="V29">29&#160;</span>Onlar sinaqoqdan çıxan kimi Yaqub və Yəhya ilə birgə Şimon və Andreyin evinə getdilər.   <span class="verse" id="V30">30&#160;</span>Şimonun qayınanası qızdırma içində yatırdı. Bunu dərhal İsaya xəbər verdilər.   <span class="verse" id="V31">31&#160;</span>İsa xəstənin yanına gəlib əlindən tutaraq onu qaldırdı və qadının qızdırması düşdü. Qadın onlara xidmət etməyə başladı.   </div><div class='p'> <span class="verse" id="V32">32&#160;</span>Axşam gün batanda bütün xəstələri və cinə tutulmuşları İsanın yanına gətirdilər.   <span class="verse" id="V33">33&#160;</span>Bütün şəhər əhalisi qapının yanına yığıldı.   <span class="verse" id="V34">34&#160;</span>İsa müxtəlif xəstəliyə tutulan çox adama şəfa verdi və bir çox cinləri qovdu. Amma cinlərə danışmağa izin vermədi, çünki onlar İsanın Kim olduğunu bilirdilər.   </div><div class='s'>İsa vəzini davam etdirir </div> <div class='r'>(Luka 4:42-44)  </div><div class='p'> <span class="verse" id="V35">35&#160;</span>Səhər alaqaranlıqda İsa qalxıb evdən çıxdı və kimsəsiz bir yerə gedib orada dua etdi.   <span class="verse" id="V36">36&#160;</span>Şimon və onun yanındakılar İsanın ardınca düşdülər.   <span class="verse" id="V37">37&#160;</span>Onu tapıb dedilər: «Hamı Səni axtarır».   <span class="verse" id="V38">38&#160;</span>İsa onlara dedi: «Gəlin başqa yerlərə – ətrafdakı şəhərlərə gedək və orada da vəz edim, çünki Mən bunun üçün gəlmişəm».   <span class="verse" id="V39">39&#160;</span><a href="#FN8" class="notemark">*<span class="popup">Mat. 4:23; 9:35</span></a>Beləliklə, İsa onların sinaqoqlarında vəz edərək və cinləri qovaraq bütün Qalileyanı gəzib-dolaşdı.   </div><div class='s'>İsa cüzamlıya şəfa verir </div> <div class='r'>(Mat. 8:1-4; Luka 5:12-16)  </div><div class='p'> <span class="verse" id="V40">40&#160;</span>Bir gün cüzamlı bir adam İsanın yanına gəldi və diz çöküb yalvardı: «Əgər istəsən, məni pak edə bilərsən».   <span class="verse" id="V41">41&#160;</span>İsanın ona rəhmi gəldi. Əlini uzadıb ona toxundu və dedi: «İstəyirəm, pak ol!»   <span class="verse" id="V42">42&#160;</span>Dərhal bu adam cüzamdan sağalıb pak oldu,   <span class="verse" id="V43">43&#160;</span>İsa o an onu yola salıb ciddi tapşıraraq   <span class="verse" id="V44">44&#160;</span><a href="#FN9" class="notemark">*<span class="popup">Lev. 14:1-32</span></a>belə dedi: «Bax heç kəsə bir söz demə, lakin get, özünü kahinə göstər. Hər kəsə şəhadət olsun deyə cüzamdan paklandığın üçün Musanın buyurduğu təqdimləri apar».   <span class="verse" id="V45">45&#160;</span>Lakin o çıxıb bu sözü vəz edərək hər yanda yaymağa başladı. Ona görə də İsa artıq heç bir şəhərə açıq girə bilmirdi, amma kənarda, kimsəsiz yerlərdə qalır və adamlar hər tərəfdən Onun yanına gəlirdi.   </div><ul class='tnav'>
<li><a href='index.htm'>MARK</a></li>
<li><a href='MAT28.htm'>&lt;</a></li>
<li><a href='MRK.htm'>1</a></li>
<li><a href='MRK02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">1:2</a>
<span class="xt"><a href='MAL03.htm#V1'>Mal. 3:1</a></span></p>
<p class="x" id="FN2"><span class="notemark">*</span><a class="notebackref" href="#V3">1:3</a>
<span class="xt"><a href='ISA40.htm#V3'>Yeş. 40:3</a></span></p>
<p class="x" id="FN3"><span class="notemark">*</span><a class="notebackref" href="#V6">1:6</a>
<span class="xt"><a href='2KI01.htm#V8'>2Pad. 1:8</a></span></p>
<p class="x" id="FN4"><span class="notemark">*</span><a class="notebackref" href="#V11">1:11</a>
<span class="xt"><a href='PSA002.htm#V7'>Zəb. 2:7</a>; <a href='ISA42.htm#V1'>Yeş. 42:1</a>; <a href='MAT03.htm#V17'>Mat. 3:17</a>; <a href='MAT12.htm#V18'>12:18</a>; <a href='MRK09.htm#V7'>Mark 9:7</a>; <a href='LUK03.htm#V21'>Luka 3:21-22</a></span></p>
<p class="f" id="FN5"><span class="notemark">*</span><a class="notebackref" href="#V14">1:14</a>
<span class="fq">Allahın Müjdəsini </span><span class="ft">– bəzi əlyazmalarda </span><span class="fq">Allahın Padşahlığının Müjdəsini.</span></p>
<p class="x" id="FN6"><span class="notemark">*</span><a class="notebackref" href="#V15">1:15</a>
<span class="xt"><a href='MAT03.htm#V1'>Mat. 3:1-2</a></span></p>
<p class="x" id="FN7"><span class="notemark">*</span><a class="notebackref" href="#V22">1:22</a>
<span class="xt"><a href='MAT07.htm#V28'>Mat. 7:28-29</a></span></p>
<p class="x" id="FN8"><span class="notemark">*</span><a class="notebackref" href="#V39">1:39</a>
<span class="xt"><a href='MAT04.htm#V23'>Mat. 4:23</a>; <a href='MAT09.htm#V35'>9:35</a></span></p>
<p class="x" id="FN9"><span class="notemark">*</span><a class="notebackref" href="#V44">1:44</a>
<span class="xt"><a href='LEV14.htm#V1'>Lev. 14:1-32</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
