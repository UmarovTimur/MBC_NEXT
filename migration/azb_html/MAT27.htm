<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 27</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Yəhuda özünü asır </div> <div class='r'>(Mark 15:1; Luka 23:1-2; Yəh. 18:28; Həv. 1:18-19)  </div><div class='p'> <span class="verse" id="V1">1&#160;</span>Səhər açılanda bütün başçı kahinlərlə xalqın ağsaqqalları İsanı edam etmək üçün məşvərət etdilər.   <span class="verse" id="V2">2&#160;</span>İsanın əl-qolunu bağlayaraq vali Pilatın yanına aparıb ona təslim etdilər.   </div><div class='p'> <span class="verse" id="V3">3&#160;</span>O zaman İsaya xəyanət edən Yəhuda Onun məhkum edildiyini görəndə peşman oldu. Otuz gümüşü başçı kahinlərə və ağsaqqallara geri gətirib   <span class="verse" id="V4">4&#160;</span>«mən təqsirsiz qanı təslim etməklə günah işlətdim» dedi. Onlarsa ona «Bundan bizə nə? Özün bilərsən» dedilər.   <span class="verse" id="V5">5&#160;</span>Yəhuda gümüş pulları məbədin içinə atıb oradan çıxdı, gedib özünü asdı.   </div><div class='p'> <span class="verse" id="V6">6&#160;</span>Başçı kahinlər gümüş pulları götürüb dedilər: «Madam ki qan bahasıdır, bu gümüş pulları məbədin xəzinəsinə qoymağa icazəmiz yoxdur».   <span class="verse" id="V7">7&#160;</span>Öz aralarında məşvərət keçirərək o pulla yadelliləri dəfn etmək üçün dulusçunun tarlasını satın aldılar.   <span class="verse" id="V8">8&#160;</span>Buna görə o tarlaya bu günə qədər «Qan tarlası» deyilir.   <span class="verse" id="V9">9&#160;</span><a href="#FN1" class="notemark">*<span class="popup">Zək. 11:12-13</span></a>Beləcə Yeremya peyğəmbər vasitəsilə söylənən bu söz yerinə yetdi:  </div><div class='mi'>«İsrail övladlarının qiymətləndirdiyi Adamın dəyərini – otuz gümüşü aldılar   <span class="verse" id="V10">10&#160;</span>və Rəbbin mənə buyurduğu kimi dulusçunun tarlası üçün verdilər».   </div><div class='s'>İsa Romalı vali Pilatın önündə </div> <div class='r'>(Mark 15:2-15; Luka 23:3-5,13-25; Yəh. 18:29–19:16)  </div><div class='p'> <span class="verse" id="V11">11&#160;</span>İsa valinin önündə dayanmışdı. Vali Ondan «Yəhudilərin Padşahı Sənsənmi?» deyə soruşdu. İsa da ona dedi: «Sənin dediyin kimidir».   <span class="verse" id="V12">12&#160;</span>Başçı kahinlər və ağsaqqallar Onu ittiham etdikləri vaxt İsa heç bir cavab vermədi.   <span class="verse" id="V13">13&#160;</span>Onda Pilat Ona dedi: «Sənin əleyhinə edilən bu qədər şəhadəti eşitmirsənmi?»   <span class="verse" id="V14">14&#160;</span>İsa onun heç bir sözünə cavab vermədi. Vali buna çox heyrətləndi.   </div><div class='p'> <span class="verse" id="V15">15&#160;</span>Hər Pasxa bayramında valinin xalqın istədiyi bir məhbusu azad etməsi adət idi.   <span class="verse" id="V16">16&#160;</span>O günlərdə Barabba adlı məşhur bir məhbus həbsdə saxlanılırdı.   <span class="verse" id="V17">17&#160;</span>Beləliklə, onlar bir yerə toplaşdıqları vaxt Pilat onlardan soruşdu: «Sizin üçün kimi azad etməyimi istəyirsiniz? Barabbanı, yoxsa Məsih deyilən İsanı?»   <span class="verse" id="V18">18&#160;</span>Çünki bilirdi ki, onlar İsanı paxıllıqdan təslim etmişdilər.   </div><div class='p'> <span class="verse" id="V19">19&#160;</span>Pilat hökm kürsüsündə oturarkən arvadı «o saleh Adamla sənin heç bir işin olmasın, çünki bu gün röyada Ona görə çox əzablar çəkmişəm» deyə xəbər göndərdi.   </div><div class='p'> <span class="verse" id="V20">20&#160;</span>Başçı kahinlər və ağsaqqallarsa xalqı təhrik edirdilər ki, Barabbanın azad olmasını, İsanınsa ölümünü istəsinlər.   <span class="verse" id="V21">21&#160;</span>Vali onlardan soruşdu: «İkisindən hansını sizin üçün azad etməyimi istəyirsiniz?» Onlar da «Barabbanı» dedilər.   <span class="verse" id="V22">22&#160;</span>Pilat onlara «Elə isə Məsih deyilən İsaya nə edim?» dedi. Onların hamısı «Çarmıxa çəkilsin!» dedilər.   <span class="verse" id="V23">23&#160;</span>Vali «Axı O nə pislik edib?» deyə soruşdu. Onlarsa «Çarmıxa çəkilsin!» deyə daha ucadan bağırdılar.   </div><div class='p'> <span class="verse" id="V24">24&#160;</span><a href="#FN2" class="notemark">*<span class="popup">Qanun. 21:6-9</span></a>Pilat əlindən heç bir şeyin gəlmədiyini və əksinə, iğtişaşın gücləndiyini görərək su götürüb xalqın önündə əllərini yudu və belə dedi: «Mən bu Adamın<a href="#FN3" class="notemark">*<span class="popup">Adamın – bəzi əlyazmalarda saleh Adamın.</span></a> qanı üçün təqsirkar deyiləm, qoy sizin boynunuzda qalsın».   <span class="verse" id="V25">25&#160;</span>Bütün xalq cavab verib dedi: «Onun qanının məsuliyyəti bizim və övladlarımızın üzərinə olsun!»   <span class="verse" id="V26">26&#160;</span>Onda Pilat onlar üçün Barabbanı azad etdi. İsanı isə qamçılatdıqdan sonra çarmıxa çəkilməyə təslim etdi.   </div><div class='s'>Əsgərlər İsanı təhqir edir </div> <div class='r'>(Mark 15:16-20; Yəh. 19:2-3)  </div><div class='p'> <span class="verse" id="V27">27&#160;</span>Sonra valinin əsgərləri İsanı vali sarayına apardılar. Bütün alayı Onun başına topladılar.   <span class="verse" id="V28">28&#160;</span>Onu soyundurub al rəngli xalat geyindirdilər.   <span class="verse" id="V29">29&#160;</span>Tikanlardan bir tac hörüb başına qoydular, sağ əlinə də bir qamış verdilər. Önündə diz çöküb «Yəhudilərin Padşahı sağ olsun!» deyərək Onu ələ saldılar.   <span class="verse" id="V30">30&#160;</span>Ona tüpürdülər, qamışı götürüb başına vurdular.   <span class="verse" id="V31">31&#160;</span>Onu ələ salandan sonra xalatı əynindən çıxarıb Öz paltarını geyindirdilər. Sonra Onu çarmıxa çəkməyə apardılar.   </div><div class='s'>İsa çarmıxa çəkilir </div> <div class='r'>(Mark 15:21-32; Luka 23:26-43; Yəh. 19:17-25)  </div><div class='p'> <span class="verse" id="V32">32&#160;</span>Bayıra çıxanda Şimon adlı Kirenalı bir adamla rastlaşdılar. Onu İsanın çarmıxını daşımağa məcbur etdilər.   </div><div class='p'> <span class="verse" id="V33">33&#160;</span>Qolqota, yəni «Kəllə yeri» adlanan yerə gələndə   <span class="verse" id="V34">34&#160;</span>Ona içməyə ödlə qarışıq şərab verdilər. İsa onu daddıqda içmək istəmədi.   <span class="verse" id="V35">35&#160;</span><a href="#FN4" class="notemark">*<span class="popup">Zəb. 22:18</span></a>Əsgərlər<a href="#FN5" class="notemark">†<span class="popup">Əsgərlər – bəzi əlyazmalarda Peyğəmbərin dediyi «aralarında paltarlarımı bölüşdürdülər, geyimim üçün püşk atdılar» sözü yerinə yetsin deyə əsgərlər (Yəh. 19:24).</span></a> Onu çarmıxa çəkdilər və püşk ataraq paltarlarını aralarında bölüşdürdülər.   <span class="verse" id="V36">36&#160;</span>Sonra orada oturub Onun keşiyini çəkdilər.   <span class="verse" id="V37">37&#160;</span>Başı üzərinə «Yəhudilərin Padşahı İsa budur» ittihamını yazıb qoydular.   <span class="verse" id="V38">38&#160;</span>O zaman İsa ilə birlikdə biri sağında, biri də solunda iki quldur da çarmıxa çəkildi.   </div><div class='p'> <span class="verse" id="V39">39&#160;</span><a href="#FN6" class="notemark">*<span class="popup">Zəb. 22:7; 109:25</span></a>Gəlib-keçənlər başlarını yırğalayıb Ona böhtan ataraq   <span class="verse" id="V40">40&#160;</span><a href="#FN7" class="notemark">*<span class="popup">Mat. 26:61; Yəh. 2:19</span></a>«Ey məbədi dağıdıb üç gündə tikən! Əgər Allahın Oğlusansa, Özünü xilas et və çarmıxdan düş!» deyirdilər.   <span class="verse" id="V41">41&#160;</span>Başçı kahinlər də ilahiyyatçılar və ağsaqqallarla birgə eyni şəkildə İsanı ələ salaraq deyirdilər:   <span class="verse" id="V42">42&#160;</span>«Başqalarını xilas edirdi, amma Özünü xilas edə bilmir! İsrailin Padşahıdır, qoy indi çarmıxdan düşsün və biz də Ona iman edək.   <span class="verse" id="V43">43&#160;</span><a href="#FN8" class="notemark">*<span class="popup">Zəb. 22:8</span></a>Allaha güvənirdi. Allah Onu sevirsə, qoy indi xilas etsin! Çünki “Mən Allahın Oğluyam” dedi».   <span class="verse" id="V44">44&#160;</span>İsa ilə birlikdə çarmıxa çəkilən quldurlar da Onu təhqir edirdilər.   </div><div class='s'>İsanın ölümü </div> <div class='r'>(Mark 15:33-41; Luka 23:44-49; Yəh. 19:25-30)  </div><div class='p'> <span class="verse" id="V45">45&#160;</span>Altıncı saatdan<a href="#FN9" class="notemark">‡<span class="popup">Altıncı saat – hazırkı vaxtla günorta saat on iki.</span></a> doqquzuncu saata qədər<a href="#FN10" class="notemark">§<span class="popup">Doqquzuncu saat – hazırkı vaxtla günortadan sonra saat üç.</span></a> bütün yer üzünə qaranlıq çökdü.   <span class="verse" id="V46">46&#160;</span><a href="#FN11" class="notemark">*<span class="popup">Zəb. 22:1</span></a>Doqquzuncu saata yaxın İsa uca səslə nida edərək dedi:  </div><div class='q'>«Eli, Eli, lema şabaqtani?»  </div><div class='m'>Bu «Ey Allahım, Allahım, niyə Məni tərk etdin?» deməkdir.   <span class="verse" id="V47">47&#160;</span>Orada dayananların bəzisi bunu eşidərkən dedilər: «Bu Adam İlyası çağırır».   <span class="verse" id="V48">48&#160;</span><a href="#FN12" class="notemark">*<span class="popup">Zəb. 69:21</span></a>Aralarından biri dərhal qaçıb bir süngər gətirdi, şərab sirkəsinə batırıb bir qamışın ucuna keçirərək İsaya verdi ki, içsin.   <span class="verse" id="V49">49&#160;</span>O biriləri isə dedilər: «Onu rahat burax, görək İlyas gəlib Onu xilas edəcəkmi?»   <span class="verse" id="V50">50&#160;</span>İsa yenə uca səslə qışqırıb ruhunu tapşırdı.   </div><div class='p'> <span class="verse" id="V51">51&#160;</span><a href="#FN13" class="notemark">*<span class="popup">Çıx. 26:31-33</span></a>O anda məbədin pərdəsi yuxarıdan aşağıya qədər iki yerə parçalandı. Yer sarsıldı, qayalar yarıldı.   <span class="verse" id="V52">52&#160;</span>Qəbirlər açıldı, vəfat etmiş bir çox müqəddəsin cəsədi dirildi.   <span class="verse" id="V53">53&#160;</span>Onlar İsanın dirilməsindən sonra qəbirlərdən çıxıb müqəddəs şəhərə<a href="#FN14" class="notemark">**<span class="popup">Müqəddəs şəhərə – yəni Yerusəlimə.</span></a> girdilər və bir çox insana göründülər.   </div><div class='p'> <span class="verse" id="V54">54&#160;</span>İsaya nəzarət edən yüzbaşı və onunla birlikdə olan əsgərlər zəlzələni və baş verən şeyləri gördükdə «doğrudan da, bu Adam Allahın Oğlu idi» deyərək dəhşətə düşdülər.   </div><div class='p'> <span class="verse" id="V55">55&#160;</span><a href="#FN15" class="notemark">*<span class="popup">Luka 8:2-3</span></a>Orada olub-keçənlərə uzaqdan baxan bir çox qadın var idi ki, xidmət etmək üçün Qalileyadan İsanın ardınca gəlmişdilər.   <span class="verse" id="V56">56&#160;</span>Məcdəlli Məryəm, Yaqub ilə Yusifin anası Məryəm və Zavdayın oğullarının anası da onların arasında idi.   </div><div class='s'>İsanın dəfni </div> <div class='r'>(Mark 15:42-47; Luka 23:50-56; Yəh. 19:38-42)  </div><div class='p'> <span class="verse" id="V57">57&#160;</span>Axşam düşəndə İsanın şagirdi olmuş varlı bir adam – Yusif adlı bir Arimateyalı gəldi.   <span class="verse" id="V58">58&#160;</span>O, Pilatın yanına gedib İsanın cəsədini istədi. Pilat da cəsədin ona verilməsini əmr etdi.   <span class="verse" id="V59">59&#160;</span>Yusif cəsədi alıb təmiz bir kəfənə bükdü.   <span class="verse" id="V60">60&#160;</span>Onu qaya içində qazdığı öz yeni qəbrinə qoydu və qəbirin ağzına bir iri daş yuvarlayıb getdi.   <span class="verse" id="V61">61&#160;</span>Məcdəlli Məryəm və o biri Məryəm orada, qəbirin qarşısında oturmuşdular.   </div><div class='p'> <span class="verse" id="V62">62&#160;</span><a href="#FN16" class="notemark">*<span class="popup">Mat. 16:21; 17:23; 20:19; Mark 8:31; 9:31; 10:32-34; Luka 9:22; 18:31-33</span></a>Ertəsi gün, yəni Hazırlıq günündən<a href="#FN17" class="notemark">††<span class="popup">Hazırlıq günü – yəni Yəhudilərdə müqəddəs sayılan Şənbə günü üçün hazırlıq görülən cümə günü.</span></a> sonrakı gün başçı kahinlərlə fariseylər Pilatın yanına toplaşıb   <span class="verse" id="V63">63&#160;</span>dedilər: «Ağa, biz xatırlayırıq ki, o yalançı hələ sağ ikən “üç gün sonra diriləcəyəm” demişdi.   <span class="verse" id="V64">64&#160;</span>Ona görə də əmr et ki, üçüncü günə qədər qəbirin təhlükəsizliyi qorunsun. Yoxsa şagirdləri gəlib<a href="#FN18" class="notemark">‡‡<span class="popup">Gəlib – bəzi əlyazmalarda gecə gəlib.</span></a> Onu oğurlayar və xalqa “O, ölülər arasından dirildi” deyərlər. Axırıncı yalan birincisindən daha pis olar».   <span class="verse" id="V65">65&#160;</span>Pilat onlara dedi: «Bir dəstə keşikçi götürün, gedin, bacardığınız kimi qəbirin təhlükəsizliyini qoruyun».   <span class="verse" id="V66">66&#160;</span>Onlar gedib qəbirin qarşısında keşikçi dəstəsi qoydular və qəbir daşına möhür basdılar. Beləliklə, qəbirin təhlükəsizliyi qorundu.   </div><ul class='tnav'>
<li><a href='index.htm'>MATTA</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">27:9</a>
<span class="xt"><a href='ZEC11.htm#V12'>Zək. 11:12-13</a></span></p>
<p class="x" id="FN2"><span class="notemark">*</span><a class="notebackref" href="#V24">27:24</a>
<span class="xt"><a href='DEU21.htm#V6'>Qanun. 21:6-9</a></span></p>
<p class="f" id="FN3"><span class="notemark">*</span><a class="notebackref" href="#V24">27:24</a>
<span class="fq">Adamın </span><span class="ft">– bəzi əlyazmalarda </span><span class="fq">saleh Adamın.</span></p>
<p class="x" id="FN4"><span class="notemark">*</span><a class="notebackref" href="#V35">27:35</a>
<span class="xt"><a href='PSA022.htm#V18'>Zəb. 22:18</a></span></p>
<p class="f" id="FN5"><span class="notemark">†</span><a class="notebackref" href="#V35">27:35</a>
<span class="fq">Əsgərlər </span><span class="ft">– bəzi əlyazmalarda </span><span class="fq">Peyğəmbərin dediyi «aralarında paltarlarımı bölüşdürdülər, geyimim üçün püşk atdılar» sözü yerinə yetsin deyə əsgərlər </span><span class="ft">(<a href='JHN19.htm#V24'>Yəh. 19:24</a>).</span></p>
<p class="x" id="FN6"><span class="notemark">*</span><a class="notebackref" href="#V39">27:39</a>
<span class="xt"><a href='PSA022.htm#V7'>Zəb. 22:7</a>; <a href='PSA109.htm#V25'>109:25</a></span></p>
<p class="x" id="FN7"><span class="notemark">*</span><a class="notebackref" href="#V40">27:40</a>
<span class="xt"><a href='MAT26.htm#V61'>Mat. 26:61</a>; <a href='JHN02.htm#V19'>Yəh. 2:19</a></span></p>
<p class="x" id="FN8"><span class="notemark">*</span><a class="notebackref" href="#V43">27:43</a>
<span class="xt"><a href='PSA022.htm#V8'>Zəb. 22:8</a></span></p>
<p class="f" id="FN9"><span class="notemark">‡</span><a class="notebackref" href="#V45">27:45</a>
<span class="fq">Altıncı saat </span><span class="ft">– hazırkı vaxtla günorta saat on iki.</span></p>
<p class="f" id="FN10"><span class="notemark">§</span><a class="notebackref" href="#V45">27:45</a>
<span class="fq">Doqquzuncu saat </span><span class="ft">– hazırkı vaxtla günortadan sonra saat üç.</span></p>
<p class="x" id="FN11"><span class="notemark">*</span><a class="notebackref" href="#V46">27:46</a>
<span class="xt"><a href='PSA022.htm#V1'>Zəb. 22:1</a></span></p>
<p class="x" id="FN12"><span class="notemark">*</span><a class="notebackref" href="#V48">27:48</a>
<span class="xt"><a href='PSA069.htm#V21'>Zəb. 69:21</a></span></p>
<p class="x" id="FN13"><span class="notemark">*</span><a class="notebackref" href="#V51">27:51</a>
<span class="xt"><a href='EXO26.htm#V31'>Çıx. 26:31-33</a></span></p>
<p class="f" id="FN14"><span class="notemark">**</span><a class="notebackref" href="#V53">27:53</a>
<span class="fq">Müqəddəs şəhərə </span><span class="ft">– yəni Yerusəlimə.</span></p>
<p class="x" id="FN15"><span class="notemark">*</span><a class="notebackref" href="#V55">27:55</a>
<span class="xt"><a href='LUK08.htm#V2'>Luka 8:2-3</a></span></p>
<p class="x" id="FN16"><span class="notemark">*</span><a class="notebackref" href="#V62">27:62</a>
<span class="xt"><a href='MAT16.htm#V21'>Mat. 16:21</a>; <a href='MAT17.htm#V23'>17:23</a>; <a href='MAT20.htm#V19'>20:19</a>; <a href='MRK08.htm#V31'>Mark 8:31</a>; <a href='MRK09.htm#V31'>9:31</a>; <a href='MRK10.htm#V32'>10:32-34</a>; <a href='LUK09.htm#V22'>Luka 9:22</a>; <a href='LUK18.htm#V31'>18:31-33</a></span></p>
<p class="f" id="FN17"><span class="notemark">††</span><a class="notebackref" href="#V62">27:62</a>
<span class="fq">Hazırlıq günü </span><span class="ft">– yəni Yəhudilərdə müqəddəs sayılan Şənbə günü üçün hazırlıq görülən cümə günü.</span></p>
<p class="f" id="FN18"><span class="notemark">‡‡</span><a class="notebackref" href="#V64">27:64</a>
<span class="fq">Gəlib </span><span class="ft">– bəzi əlyazmalarda </span><span class="fq">gecə gəlib.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
