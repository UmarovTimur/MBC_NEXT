<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 33</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO32.htm'>&lt;</a></li>
<li><a href='EXO.htm'>33</a></li>
<li><a href='EXO34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>Sinadan ayrılmağa hazırlıq </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yar. 12:7; 26:3; 28:13</span></a> Rəbb Musaya dedi: «Sən və Misir torpağından çıxardığın xalq bu yeri tərk edin; İbrahimə, İshaqa və Yaquba and edərək “Sənin nəslinə onu verəcəyəm” dediyim torpağa,   <span class="verse" id="V2">2&#160;</span>qarşında bir mələk göndərib Kənanlıları, Emorluları, Xetliləri, Perizliləri, Xivliləri və Yevusluları oradan qovacağım   <span class="verse" id="V3">3&#160;</span>süd və bal axan torpağa gedin. Siz dikbaş xalqsınız, buna görə Mən aranızda getməyəcəyəm, yoxsa yolda sizi məhv edərəm».   <span class="verse" id="V4">4&#160;</span>Xalq bu bəd xəbəri eşidəndə yas tutdu. Heç kəs bəzək taxmadı.   </div><div class='p'> <span class="verse" id="V5">5&#160;</span>Rəbb Musaya demişdi: «İsrail övladlarına belə söylə: “Siz dikbaş xalqsınız, Mən aranızdan bir anlıq getsəydim, sizi məhv edərdim. İndi isə bəzəklərinizi çıxarın, Mən də bilim ki, sizinlə nə edəcəyəm”».   <span class="verse" id="V6">6&#160;</span>Beləcə Xorev dağının ətəyində İsrail övladları bəzəklərini soyundular.   </div><div class='s'>Musanın Hüzur çadırı </div> <div class='p'> <span class="verse" id="V7">7&#160;</span>Musa çadırı götürüb onu düşərgədən kənarda – uzaqda qurardı. Onu Hüzur çadırı adlandırdı. Rəblə məsləhətləşən hər kəs düşərgədən kənardakı Hüzur çadırına gedərdi.   <span class="verse" id="V8">8&#160;</span>Musa çadıra tərəf çıxdığı vaxt bütün xalq durardı. Hər kəs çadırının girişində gözləyib, Musa çadıra girənə qədər ardınca baxardı.   <span class="verse" id="V9">9&#160;</span>Musa Hüzur çadırına girəndə bulud dirəyi düşüb çadırın girişində durardı; Rəbb Musa ilə danışardı.   <span class="verse" id="V10">10&#160;</span>Bütün xalq Hüzur çadırının girişində duran bulud dirəyini görər, hamı qalxıb öz çadırının girişində səcdə qılardı.   <span class="verse" id="V11">11&#160;</span>Rəbb Musa ilə üz-üzə, dostu ilə söhbət etdiyi kimi danışardı. Sonra Musa düşərgəyə qayıdardı. Lakin onun gənc köməkçisi Nun oğlu Yeşua çadırı tərk etməzdi.   </div><div class='p'> <span class="verse" id="V12">12&#160;</span>Musa Rəbbə dedi: «Bax Sən mənə “bu xalqı çıxart” deyirsən, amma mənimlə birgə kimi göndərəcəyini mənə bildirmirsən. Halbuki Sən dedin: “Səni adınla tanıyıram və gözümdə lütf tapmısan”.   <span class="verse" id="V13">13&#160;</span>Əgər mən, doğrudan da, Sənin gözündə lütf tapmışamsa, yalvarıram, Öz yolunu mənə agah elə ki, Səni tanıyım və gözündə lütf tapım. Bax bu camaat Sənin xalqındır».   <span class="verse" id="V14">14&#160;</span>O isə Musaya cavab verdi: «Mənim hüzurum səninlə gedəcək. Özüm sənə rahatlıq verəcəyəm».   <span class="verse" id="V15">15&#160;</span>Musa Rəbbə cavab verdi: «Əgər Sənin hüzurun bizimlə getməsə, bizi buradan göndərmə.   <span class="verse" id="V16">16&#160;</span>Xalqımın mənimlə birlikdə Sənin gözündə lütf tapması indi nə ilə bilinəcək? Sənin bizimlə getməyindən deyilmi? Biz yer üzündə olan digər xalqlardan nə ilə fərqlənək?»   </div><div class='p'> <span class="verse" id="V17">17&#160;</span>Rəbb Musaya cavab verdi: «Sən Məndən dilədiyin bu şeyi edəcəyəm. Çünki gözümdə lütf tapdın və səni adınla tanıyıram».   <span class="verse" id="V18">18&#160;</span>Musa dedi: «İzzətini mənə göstər».   <span class="verse" id="V19">19&#160;</span><a href="#FN2" class="notemark">*<span class="popup">Rom. 9:15</span></a> Rəbb dedi: «Mən bütün xeyirxahlığımı Sənin qarşından keçirəcəyəm və Rəbb olan adımı qarşında bəyan edəcəyəm. Kimə istəsəm, lütf göstərərəm, kimə istəsəm, rəhm edərəm».   <span class="verse" id="V20">20&#160;</span>Sonra O davam etdi: «Üzümü isə görə bilməzsən, çünki Məni görən adam sağ qalmaz».   <span class="verse" id="V21">21&#160;</span>Sonra Rəbb dedi: «Budur, Mənim yanımda yer var, elə burada, bu qayanın üstündə dur.   <span class="verse" id="V22">22&#160;</span>İzzətim keçəndə səni qayadakı bir yarığa qoyacağam; Mən keçənə qədər səni əlimlə örtəcəyəm.   <span class="verse" id="V23">23&#160;</span>Sonra əlimi səndən çəkəcəyəm və sən Məni arxadan görəcəksən, üzüm isə görünməyəcək».   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO32.htm'>&lt;</a></li>
<li><a href='EXO.htm'>33</a></li>
<li><a href='EXO34.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">33:1</a>
<span class="xt"><a href='GEN12.htm#V7'>Yar. 12:7</a>; <a href='GEN26.htm#V3'>26:3</a>; <a href='GEN28.htm#V13'>28:13</a></span></p>
<p class="x" id="FN2"><span class="notemark">*</span><a class="notebackref" href="#V19">33:19</a>
<span class="xt"><a href='ROM09.htm#V15'>Rom. 9:15</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
