<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 32</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN31.htm'>&lt;</a></li>
<li><a href='GEN.htm'>32</a></li>
<li><a href='GEN33.htm'>&gt;</a></li>
</ul>
<div class="main">
 
<div class='chapterlabel' id="V0"> 32</div><div class='s'>Yaqubun Esavla görüşə hazırlaşması </div> <div class='p'> <span class="verse" id="V1">1&#160;</span>Yaqub yoluna davam etdi. Allahın mələkləri ona rast gəldi.   <span class="verse" id="V2">2&#160;</span>Yaqub onları görəndə dedi: «Bu, Allahın ordugahıdır». O yerin adını Maxanayim <a href="#FN1" class="notemark">*<span class="popup">Maxanayim – ibrani dilində iki ordugah.</span></a> qoydu.   </div><div class='p'> <span class="verse" id="V3">3&#160;</span>Yaqub özündən qabaq Edom çölünə, Seir torpağına, qardaşı Esavın yanına qasidlər göndərdi.   <span class="verse" id="V4">4&#160;</span>Onlara bu əmri verdi: «Ağam Esava söyləyin ki, qulun Yaqub belə deyir: “Mən Lavanın yanında qalıb indiyə qədər yaşadım”.   <span class="verse" id="V5">5&#160;</span>Mal-qaram, eşşəklərim, qoyun-keçim, qullarım və qarabaşlarım oldu. Mən ağama xəbər vermək üçün yanına qasidlər göndərdim ki, sənin gözündə lütf tapım».   </div><div class='p'> <span class="verse" id="V6">6&#160;</span>Qasidlər Yaqubun yanına qayıdıb dedilər: «Qardaşın Esavın yanına getdik. Özü də səni qarşılamaq üçün gəlir və yanında dörd yüz nəfər var».   <span class="verse" id="V7">7&#160;</span>Yaqub çox qorxub həyəcanlandı. Yanında olan adamları, qoyun-keçini, mal-qaranı və dəvələri iki dəstəyə ayırıb dedi:   <span class="verse" id="V8">8&#160;</span>«Əgər Esav bir dəstəyə hücum edib onları qırsa, arxada qalan dəstə qaça bilsin».   </div><div class='p'> <span class="verse" id="V9">9&#160;</span>Sonra Yaqub dedi: «Ey babam İbrahimin Allahı, atam İshaqın Allahı Rəbb, Sən mənə demişdin: “Öz ölkənə və qohumlarının yanına qayıt. Mən sənə yaxşılıq edəcəyəm”.   <span class="verse" id="V10">10&#160;</span>Quluna göstərdiyin bütün xeyirxahlığa və sədaqətə layiq deyiləm; bu İordan çayını təkcə dəyənəyimlə keçdim, indi isə iki dəstə köçüm var.   <span class="verse" id="V11">11&#160;</span>Yalvarıram, məni qardaşım Esavın əlindən qurtar. Çünki onun gəlib məni, uşaqlarımla analarını öldürməsindən qorxuram.   <span class="verse" id="V12">12&#160;</span><a href="#FN2" class="notemark">*<span class="popup">Yar. 22:17</span></a> Sən dedin: “Hökmən sənə yaxşılıq edəcəyəm, nəslini saysız-hesabsız dəniz qumu qədər çoxaldacağam”».   </div><div class='p'> <span class="verse" id="V13">13&#160;</span>Yaqub o gecəni orada keçirtdi. Özündə olan hər şeydən qardaşı Esava hədiyyə olaraq   <span class="verse" id="V14">14&#160;</span>iki yüz keçi, iyirmi təkə, iki yüz qoyun, iyirmi qoç,   <span class="verse" id="V15">15&#160;</span>balaları ilə birgə otuz sağmal dəvə, qırx inək, on buğa, iyirmi dişi və on erkək eşşək götürdü.   <span class="verse" id="V16">16&#160;</span>Sürüləri ayrı-ayrı qullarına tapşırdı və onlara dedi: «Mənim qabağımda gedin və bir sürü ilə o biri sürü arasında məsafə saxlayın».   <span class="verse" id="V17">17&#160;</span>Yaqub birinci qula əmr edib dedi: «Qardaşım Esav sənə rast gəlib “Kimin adamısan, hara gedirsən, qabağındakı bu heyvanlar kimindir?” deyə soruşanda   <span class="verse" id="V18">18&#160;</span>ona söylə: “Bunlar qulun Yaqubundur, bu da ağam Esava göndərilmiş hədiyyələrdir. Özü də bizim dalımızca gəlir”».   <span class="verse" id="V19">19&#160;</span>Sonra o, ikinci, üçüncü quluna və sürülərin dalınca gedən hər kəsə əmr edib dedi:   <span class="verse" id="V20">20&#160;</span>«Esava rast gələndə ona eyni sözləri söyləyin: “Qulun Yaqub da dalımızca gəlir”». Çünki o öz-özünə deyirdi: «Əvvəlcə qabağımda göndərdiyim hədiyyələrlə onu rəhmə gətirərəm, sonra onunla görüşərəm. Bəlkə onda məni qəbul edər».   <span class="verse" id="V21">21&#160;</span>Hədiyyələr Yaqubun qabağında getdi, o isə gecəni düşərgədə yatdı.   </div><div class='s'>Yaqubun Allahla rastlaşması </div> <div class='p'> <span class="verse" id="V22">22&#160;</span>Yaqub gecə qalxıb iki arvadını, iki cariyəsini və on bir uşağını götürərək Yabboq çayının keçidindən keçdi.   <span class="verse" id="V23">23&#160;</span>Onları götürüb çayı keçirtdi və özünə məxsus şeyləri də keçirtdi.   <span class="verse" id="V24">24&#160;</span>Sonra Yaqub tək qaldı. Dan yeri sökülənə qədər bir Şəxs onunla güləşdi.   <span class="verse" id="V25">25&#160;</span>Yaquba üstün gələ bilmədiyini görüb onun budunun oynağına zərbə vurdu. O Şəxslə güləşərkən Yaqubun budunda oynağı zədələndi.   <span class="verse" id="V26">26&#160;</span>O Şəxs dedi: «Burax, gedim, çünki səhər açılır». Yaqub dedi: «Mənə xeyir-dua verməsən, Səni buraxmaram».   <span class="verse" id="V27">27&#160;</span>O Şəxs soruşdu: «Adın nədir?» O dedi: «Yaqub».   <span class="verse" id="V28">28&#160;</span><a href="#FN3" class="notemark">*<span class="popup">Yar. 35:10</span></a> <a href="#FN4" class="notemark">*<span class="popup">Huşə 12:4 </span></a> O Şəxs dedi: «Artıq sənə Yaqub deyil, İsrail <a href="#FN5" class="notemark">†<span class="popup">İsrail – ibrani dilində Allahla güləşən.</span></a> deyiləcək, çünki sən Allahla və insanlarla güləşib üstün gəlmisən».   <span class="verse" id="V29">29&#160;</span>Yaqub soruşdu: «Xahiş edirəm, adını söylə». O dedi: «Adımı niyə soruşursan?» O Şəxs orada Yaquba xeyir-dua verdi.   <span class="verse" id="V30">30&#160;</span>Yaqub o yerin adını Peniel <a href="#FN6" class="notemark">‡<span class="popup">Peniel – ibrani dilində Allahın üzü.</span></a> qoydu, çünki demişdi: «Allahı üz-üzə gördüm və salamat qaldım».   <span class="verse" id="V31">31&#160;</span>Yaqub Penieldən keçəndə günəş doğdu. O, bir budundan axsayırdı.   <span class="verse" id="V32">32&#160;</span>Ona görə bu günə qədər də İsraillilər bud oynağının üzərindəki vətərləri yeməzlər. Çünki güləşən Şəxs Yaqubun bud oynağının vətərinə toxunmuşdu.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN31.htm'>&lt;</a></li>
<li><a href='GEN.htm'>32</a></li>
<li><a href='GEN33.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">32:2</a>
<span class="fq">Maxanayim </span><span class="ft">– ibrani dilində </span><span class="fq">iki ordugah.</span></p>
<p class="x" id="FN2"><span class="notemark">*</span><a class="notebackref" href="#V12">32:12</a>
<span class="xt"><a href='GEN22.htm#V17'>Yar. 22:17</a></span></p>
<p class="x" id="FN3"><span class="notemark">*</span><a class="notebackref" href="#V28">32:28</a>
<span class="xt"><a href='GEN35.htm#V10'>Yar. 35:10</a></span></p>
<p class="x" id="FN4"><span class="notemark">*</span><a class="notebackref" href="#V28">32:28</a>
<span class="xt"><a href='HOS12.htm#V4'>Huşə 12:4</a> </span></p>
<p class="f" id="FN5"><span class="notemark">†</span><a class="notebackref" href="#V28">32:28</a>
<span class="fq">İsrail </span><span class="ft">– ibrani dilində </span><span class="fq">Allahla güləşən.</span></p>
<p class="f" id="FN6"><span class="notemark">‡</span><a class="notebackref" href="#V30">32:30</a>
<span class="fq">Peniel </span><span class="ft">– ibrani dilində </span><span class="fq">Allahın üzü.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
