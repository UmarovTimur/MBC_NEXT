<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 35</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB34.htm'>&lt;</a></li>
<li><a href='JOB.htm'>35</a></li>
<li><a href='JOB36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='p'> <span class="verse" id="V1">1&#160;</span>Elihu sözünü belə davam etdirdi:   </div><div class='q'> <span class="verse" id="V2">2&#160;</span>«Allah önündə haqlı olduğunu deyirsən.  </div><div class='q'>Bunun doğru olduğunumu düşünürsən?   </div><div class='q'> <span class="verse" id="V3">3&#160;</span>Bəs niyə soruşursan ki, “əgər günah işlətməsəm,  </div><div class='q'>Bundan xeyrim, qazancım nə ola bilər?”   </div><div class='q'> <span class="verse" id="V4">4&#160;</span>Həm sənə, həm də dostlarına  </div><div class='q'>Belə cavab verəcəyəm.   </div><div class='q'> <span class="verse" id="V5">5&#160;</span>Bir bax səmaya,  </div><div class='q'>Nəzər sal başının üstündəki buludlara.   </div><div class='q'> <span class="verse" id="V6">6&#160;</span><a href="#FN1" class="notemark">*<span class="popup">Əyy. 22:2-3 </span></a> Günah işlətsən, bunun Allaha nə ziyanı dəyər?  </div><div class='q'>Nə qədər üsyankar olsan da, Ona bir şey olarmı?   </div><div class='q'> <span class="verse" id="V7">7&#160;</span>Sənin salehliyin Ona nə verir?  </div><div class='q'>Yaxud da O, əlindən nəyi alıb götürür?   </div><div class='q'> <span class="verse" id="V8">8&#160;</span>Pisliyin özün kimisinə ziyan vurur,  </div><div class='q'>Salehliyin isə bəşər oğlu üçündür.   </div><div class='b'> &#160; </div> <div class='q'> <span class="verse" id="V9">9&#160;</span>İnsanlar ağır təzyiq altında fəryad edir,  </div><div class='q'>Güclülərə qarşı yardım istəyir.   </div><div class='q'> <span class="verse" id="V10">10&#160;</span>Amma deyən yoxdur: “Hanı məni yaradan Allah?  </div><div class='q'>Hanı bizə gecələr ilahilər oxutduran Allah?   </div><div class='q'> <span class="verse" id="V11">11&#160;</span>O bizi yer üzünün heyvanlarından çox öyrədib,  </div><div class='q'>Bizə göydəki quşlardan daha çox hikmət verib”.   </div><div class='q'> <span class="verse" id="V12">12&#160;</span>Orada pislərin qüruru üzündən  </div><div class='q'>İnsanlar fəryad edir,  </div><div class='q'>Amma Allah cavab vermir.   </div><div class='q'> <span class="verse" id="V13">13&#160;</span>Əslində Allah boş fəryadı dinləmir,  </div><div class='q'>Külli-İxtiyar buna əhəmiyyət vermir.   </div><div class='q'> <span class="verse" id="V14">14&#160;</span>Sən onu görmədiyini söylədiyin anda belə,  </div><div class='q'>Mübahisən önündədir, Onu gözlə.   </div><div class='q'> <span class="verse" id="V15">15&#160;</span>İndi qəzəblənib cəzalandırmırsa,  </div><div class='q'>Təqsirin çoxluğuna baxmır.   </div><div class='q'> <span class="verse" id="V16">16&#160;</span>Ona görə Əyyub boş yerə ağzını yorur,  </div><div class='q'>Avam-avam danışdıqca danışır».   </div><div class='b'> &#160; </div> <ul class='tnav'>
<li><a href='index.htm'>ƏYYUB</a></li>
<li><a href='JOB34.htm'>&lt;</a></li>
<li><a href='JOB.htm'>35</a></li>
<li><a href='JOB36.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">35:6</a>
<span class="xt"><a href='JOB22.htm#V2'>Əyy. 22:2-3</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
