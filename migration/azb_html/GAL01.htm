<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QALATİYALILARA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QALATİYALILARA</a></li>
<li><a href='2CO13.htm'>&lt;</a></li>
<li><a href='GAL.htm'>1</a></li>
<li><a href='GAL02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>QALATİYALILARA MƏKTUBU  </div><div class='imt'>GİRİŞ  </div><div class='im'>Paulun bu məktubu Asiyadakı Roma vilayətlərindən biri olan Qalatiya imanlılarına ünvanlanıb. Məktubun əsas mövzusu Yəhudi olmayan millətlərin İsa Məsihi öz Rəbbi və Xilaskarı olaraq qəbul etdikdə Tövratın qanunlarına əməl edib-etməmək məsələsidir. Paul qanuna əməl etmənin vacib olmadığını sübut edirdi. O yazır ki, Məsihlə birgə həyat yalnız imana əsaslanmalıdır. Lakin Qalatiyadakı cəmiyyətlərin bir neçəsi Paula qarşı çıxmış və Allahla düzgün münasibətlər qurmaq üçün Tövratın qanunlarına əməl etməyi tələb etmişdi.  </div><div class='ip'>Paulun Qalatiyalılara məktub yazmağının məqsədi bu yanlış təlimlə aldanmış adamları həqiqi iman yoluna və əsl məsihçi dəyərlərinə qaytarmaq idi. Paul həm də İsa Məsihin həqiqi həvarisi kimi öz hüquqlarını müdafiə edirdi. O yazır ki, Allah onu Yəhudi olmayan xalqlar üçün həvari olmağa çağırmışdı. Sonra Paul Allahla insanlar arasındakı düzgün münasibətlərin yalnız iman vasitəsilə qurulmasını vurğulayır. Sonuncu fəsillərdə Paul göstərir ki, məsihçi davranışı Məsihə iman etməkdən qaynaqlanan məhəbbətə əsaslanmalıdır.  </div><div class='iot'>Kitabın məzmunu:  </div><div class='io2'>1:1-10 Giriş  </div><div class='io2'>1:11–2:21 Paulun həvari kimi səlahiyyəti  </div><div class='io2'>3:1–4:31 Allahın lütf müjdəsi  </div><div class='io2'>5:1–6:10 Məsihdə azadlıq və məsuliyyət  </div><div class='io2'>6:11-18 Son öyüdlər və salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Nə insanlardan, nə də insan vasitəsilə, yalnız İsa Məsih və Onu ölülər arasından dirildən Ata Allah vasitəsilə həvari təyin olunan mən Pauldan   <span class="verse" id="V2">2&#160;</span>və mənimlə olan bütün qardaşlardan Qalatiyada<a href="#FN1" class="notemark">*<span class="popup">Qalatiya – indiki Türkiyə ərazisində olmuş bir vilayət.</span></a> olan imanlı cəmiyyətlərə salam!   <span class="verse" id="V3">3&#160;</span>Atamız Allahdan və Rəbb İsa Məsihdən sizə lütf və sülh olsun!   <span class="verse" id="V4">4&#160;</span>Atamız Allahın iradəsinə görə Məsih günahlarımız üçün Özünü fəda etdi ki, bizi indiki şər dövründən qurtarsın.   <span class="verse" id="V5">5&#160;</span>Allaha əbədi izzət olsun! Amin.   </div><div class='s'>Tək Müjdə </div> <div class='p'> <span class="verse" id="V6">6&#160;</span>Heyrətlənirəm ki, Məsihin lütfü ilə sizi çağıran Allahı belə tezliklə tərk edib başqa bir müjdəyə tərəf dönürsünüz.   <span class="verse" id="V7">7&#160;</span>Əslində başqa müjdə yoxdur. Amma sizi lərzəyə salıb Məsihin Müjdəsini təhrif etmək istəyənlər vardır.   <span class="verse" id="V8">8&#160;</span>Amma istər biz, istərsə göydən gələn bir mələk belə, bizim sizə yaydığımız Müjdəyə zidd bir şeyi müjdə kimi yaysa, ona lənət olsun!   <span class="verse" id="V9">9&#160;</span>Əvvəlcə dediyimizi indi bir daha deyirəm: kim sizə qəbul etdiyiniz Müjdəyə zidd bir şey yayırsa, ona lənət olsun!   <span class="verse" id="V10">10&#160;</span>İndi mən insanları, yoxsa Allahı məmnun etməyi axtarıram? Yoxsa insanlarımı razı salmağa çalışıram? Əgər mən hələ də insanları razı salmaq istəsəydim, Məsihin qulu olmazdım.   </div><div class='s'>Paul Məsihin həvarisi olur </div> <div class='p'> <span class="verse" id="V11">11&#160;</span>Qardaşlar, sizə bəyan edirəm ki, mənim yaydığım Müjdənin mənbəyi insan deyil.   <span class="verse" id="V12">12&#160;</span>Çünki mən onu insandan almadım və insan tərəfindən də öyrədilmədim. Bunu mənə İsa Məsih vəhy vasitəsilə açdı.   </div><div class='p'> <span class="verse" id="V13">13&#160;</span><a href="#FN2" class="notemark">*<span class="popup">Həv. 8:3; 22:2-5; 26:9-11</span></a>Yəhudi dininə bağlı olduğum günlərdə mənim necə həyat sürdüyümü eşitdiniz. Mən Allahın cəmiyyətini hədsiz təqib edir, onu dağıdırdım.   <span class="verse" id="V14">14&#160;</span>Yəhudi dinində soydaşlarım arasında yaşıdlarımın bir çoxundan daha irəlidə idim. Ata-babalarımın adət-ənənələrinin qeyrətini həddindən artıq çəkirdim.   <span class="verse" id="V15">15&#160;</span><a href="#FN3" class="notemark">*<span class="popup">Həv. 9:3-6; 22:6-10; 26:13-18</span></a>Amma hələ anamın bətnindən məni seçib lütfü ilə çağıran Allah   <span class="verse" id="V16">16&#160;</span>Öz Oğlu ilə bağlı Müjdəni başqa millətlər arasında yayım deyə Onu mənə zahir etməyə razı olanda dərhal insanlarla məsləhətləşmədim.   <span class="verse" id="V17">17&#160;</span>Yerusəlimə, məndən qabaq həvari olanların yanına da getmədim, amma Ərəbistana getdim, sonra yenə Dəməşqə qayıtdım.   </div><div class='p'> <span class="verse" id="V18">18&#160;</span><a href="#FN4" class="notemark">*<span class="popup">Həv. 9:26-30</span></a>Üç il keçəndən sonra isə Kefa<a href="#FN5" class="notemark">†<span class="popup">Kefa – yəni Peter. Bax: Yəhya 1:42.</span></a> ilə tanış olmaq üçün Yerusəlimə getdim və on beş gün onun yanında qaldım.   <span class="verse" id="V19">19&#160;</span>O biri həvarilərin heç birini görmədim. Yalnız Rəbbin qardaşı Yaqubu gördüm.   <span class="verse" id="V20">20&#160;</span>Allahın önündə sizə yazdıqlarımın yalan olmadığını deyirəm.   <span class="verse" id="V21">21&#160;</span>Sonra Suriya və Kilikiya diyarlarına getdim.   <span class="verse" id="V22">22&#160;</span>Yəhudeyanın Məsihdə olan cəmiyyətləri isə məni şəxsən tanımırdılar.   <span class="verse" id="V23">23&#160;</span>Yalnız bu sözü eşidirdilər: «Bir zaman bizi təqib edən şəxs vaxtilə yox etməyə çalışdığı imanı müjdələyir».   <span class="verse" id="V24">24&#160;</span>Beləliklə, mənə görə Allahı izzətləndirirdilər.   </div><ul class='tnav'>
<li><a href='index.htm'>QALATİYALILARA</a></li>
<li><a href='2CO13.htm'>&lt;</a></li>
<li><a href='GAL.htm'>1</a></li>
<li><a href='GAL02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">1:2</a>
<span class="fq">Qalatiya </span><span class="ft">– indiki Türkiyə ərazisində olmuş bir vilayət.</span></p>
<p class="x" id="FN2"><span class="notemark">*</span><a class="notebackref" href="#V13">1:13</a>
<span class="xt"><a href='ACT08.htm#V3'>Həv. 8:3</a>; <a href='ACT22.htm#V2'>22:2-5</a>; <a href='ACT26.htm#V9'>26:9-11</a></span></p>
<p class="x" id="FN3"><span class="notemark">*</span><a class="notebackref" href="#V15">1:15</a>
<span class="xt"><a href='ACT09.htm#V3'>Həv. 9:3-6</a>; <a href='ACT22.htm#V6'>22:6-10</a>; <a href='ACT26.htm#V13'>26:13-18</a></span></p>
<p class="x" id="FN4"><span class="notemark">*</span><a class="notebackref" href="#V18">1:18</a>
<span class="xt"><a href='ACT09.htm#V26'>Həv. 9:26-30</a></span></p>
<p class="f" id="FN5"><span class="notemark">†</span><a class="notebackref" href="#V18">1:18</a>
<span class="fq">Kefa </span><span class="ft">– yəni Peter. Bax: <a href='JHN01.htm#V42'>Yəhya 1:42</a>.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
