<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SEFANYA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SEFANYA</a></li>
<li><a href='ZEP01.htm'>&lt;</a></li>
<li><a href='ZEP.htm'>2</a></li>
<li><a href='ZEP03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Tövbəyə çağırış </div> <div class='q'> <span class="verse" id="V1">1&#160;</span>Ey utanmaz millət, toplaşın!   </div><div class='q'> <span class="verse" id="V2">2&#160;</span>Fərman çıxmadan,  </div><div class='q'>O gün saman çöpü tək uçmadan,  </div><div class='q'>Rəbbin qızğın qəzəbi başınıza gəlmədən,  </div><div class='q'>Rəbbin qəzəb günü sizə yetişmədən öncə toplaşın!   </div><div class='q'> <span class="verse" id="V3">3&#160;</span>Ey Rəbbin hökmünə əməl edən sizlər,  </div><div class='q'>Ölkədəki itaətkar insanlar, Rəbbə meyl salın!  </div><div class='q'>Salehliyə meyl salın!  </div><div class='q'>İtaətkarlığa meyl salın!  </div><div class='q'>Bəlkə siz Rəbbin qəzəb günündə qurtula bildiniz.   </div><div class='s'>Rəbbin millətlərə cəzası </div> <div class='q'> <span class="verse" id="V4">4&#160;</span><a href="#FN1" class="notemark">*<span class="popup">Yeş. 14:29-31; Yer. 47:1-7; Yez. 25:15-17; Yoel 3:4-8; Amos 1:6-8; Zək. 9:5-7</span></a> Qəzzə bomboş qalacaq,  </div><div class='q'>Aşqelon xarabalığa dönəcək,  </div><div class='q'>Aşdod əhalisi günorta çağı qovulacaq,  </div><div class='q'>Eqron özülündən söküləcək!   </div><div class='q'> <span class="verse" id="V5">5&#160;</span>Dəniz sahilində yaşayanların –  </div><div class='q'>Keretlilərin <a href="#FN2" class="notemark">*<span class="popup">Keret – Krit adası nəzərdə tutulur.</span></a> vay halına!  </div><div class='q'>Ey Filiştlilərin torpağı Kənan,  </div><div class='q'>Rəbbin hökmü sizə qarşıdır,  </div><div class='q'>Rəbb hamınızı yox edəcək.  </div><div class='q'>Ölkədə heç bir sakin sağ qalmayacaq!   </div><div class='b'> &#160; </div> <div class='q'> <span class="verse" id="V6">6&#160;</span>Dəniz sahilindəki ölkəniz otlaqlara,  </div><div class='q'>Çoban daxmalarına və qoyun-keçi ağıllarına dönəcək!   </div><div class='q'> <span class="verse" id="V7">7&#160;</span>Bu ölkə Yəhuda nəslindən qalanların əlinə keçəcək,  </div><div class='q'>Sürülərini orada otaracaqlar,  </div><div class='q'>Axşam Aşqelondakı evlərində yatacaqlar,  </div><div class='q'>Çünki özlərinin Allahı Rəbb onları yada salaraq  </div><div class='q'>Yenə firavan edəcək.   </div><div class='b'> &#160; </div> <div class='q'> <span class="verse" id="V8">8&#160;</span><a href="#FN3" class="notemark">*<span class="popup">Yeş. 15:1–16:14; 25:10-12; Yer. 48:1-47; Yez. 25:8-11; Amos 1:13-15</span></a> <a href="#FN4" class="notemark">*<span class="popup">Yer. 49:1-6; Yez. 21:28-32; 25:1-7; Amos 1:13-15 </span></a>  </div><div class='q'>«Moavlıların rişxəndlərini,  </div><div class='q'>Ammonluların təhqirlərini eşitdim.  </div><div class='q'>Xalqıma rişxənd edib lovğalanaraq dedilər ki,  </div><div class='q'>Xalqımın sərhədlərini keçəcəklər.   </div><div class='q'> <span class="verse" id="V9">9&#160;</span><a href="#FN5" class="notemark">*<span class="popup">Yar. 19:24</span></a> Buna görə də İsrailin Allahı, Ordular Rəbbi bəyan edir.  </div><div class='q'>Varlığıma and olsun ki,  </div><div class='q'>Moav mütləq Sodom kimi,  </div><div class='q'>Ammon Homorra kimi olacaq:  </div><div class='q'>Oraları alaqlar və duzlu çalalar basacaq,  </div><div class='q'>Əbədi viranəliyə dönəcək.  </div><div class='q'>Xalqımın qalanları oranı talan edəcək,  </div><div class='q'>Torpaqlarına millətimdən sağ qalanlar  </div><div class='q'>Sahib olacaq».   </div><div class='b'> &#160; </div> <div class='q'> <span class="verse" id="V10">10&#160;</span>Bu onların məğrurluğunun əvəzi olacaq,  </div><div class='q'>Çünki bu xalqlar  </div><div class='q'>Ordular Rəbbinin xalqına rişxənd edib lovğalandı.   </div><div class='q'> <span class="verse" id="V11">11&#160;</span>Rəbb onları dəhşətə salacaq,  </div><div class='q'>Yer üzünün bütün allahlarını yox edəcək.  </div><div class='q'>Uzaqlarda yaşayan bütün millətlər  </div><div class='q'>Olduqları yerlərdə Ona səcdə edəcək.   </div><div class='b'> &#160; </div> <div class='q'> <span class="verse" id="V12">12&#160;</span>«Ey Kuşlular, siz də  </div><div class='q'>Mənim qılıncımla öldürüləcəksiniz» Rəbb deyir.   </div><div class='q'> <span class="verse" id="V13">13&#160;</span><a href="#FN6" class="notemark">*<span class="popup">Yeş. 10:5-34; 14:24-27; Nah. 1:1–3:19</span></a> Rəbb əlini şimala doğru uzadıb  </div><div class='q'>Aşşuru yox edəcək,  </div><div class='q'>Ninevanı viranəliyə,  </div><div class='q'>Səhra kimi quruya çevirəcək,   </div><div class='q'> <span class="verse" id="V14">14&#160;</span>Ora sürülərin, hər cür heyvanın  </div><div class='q'>Yatdığı yer olacaq.  </div><div class='q'>Orada sütun başlarında,  </div><div class='q'>Bayquşlar, yapalaqlar yuva quracaq,  </div><div class='q'>Onlar pəncərələrdən ulayacaq,  </div><div class='q'>Qarğalar kandarlardan qarıldayacaq  </div><div class='q'>Evlərdə sidr tirləri görünəcək.   </div><div class='q'> <span class="verse" id="V15">15&#160;</span><a href="#FN7" class="notemark">*<span class="popup">Yeş. 47:8</span></a> Bu şəhər zövq-səfalı şəhər idi,  </div><div class='q'>Əmin-amanlıq içində yaşayırdı.  </div><div class='q'>Hey belə deyərdi:  </div><div class='q'>«Mən mənəm, məndən başqası yoxdur!»  </div><div class='q'>Necə də bu şəhər xarabalığa döndü,  </div><div class='q'>Vəhşi heyvanların yuvası oldu!  </div><div class='q'>Yanından keçən hər kəs vahimədən  </div><div class='q'>Kənara çəkilir.   </div><ul class='tnav'>
<li><a href='index.htm'>SEFANYA</a></li>
<li><a href='ZEP01.htm'>&lt;</a></li>
<li><a href='ZEP.htm'>2</a></li>
<li><a href='ZEP03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">2:4</a>
<span class="xt"><a href='ISA14.htm#V29'>Yeş. 14:29-31</a>; <a href='JER47.htm#V1'>Yer. 47:1-7</a>; <a href='EZK25.htm#V15'>Yez. 25:15-17</a>; <a href='JOL03.htm#V4'>Yoel 3:4-8</a>; <a href='AMO01.htm#V6'>Amos 1:6-8</a>; <a href='ZEC09.htm#V5'>Zək. 9:5-7</a></span></p>
<p class="f" id="FN2"><span class="notemark">*</span><a class="notebackref" href="#V5">2:5</a>
<span class="fq">Keret </span><span class="ft">– Krit adası nəzərdə tutulur.</span></p>
<p class="x" id="FN3"><span class="notemark">*</span><a class="notebackref" href="#V8">2:8</a>
<span class="xt"><a href='ISA15.htm#V1'>Yeş. 15:1</a>–<a href='ISA16.htm#V14'>16:14</a>; <a href='ISA25.htm#V10'>25:10-12</a>; <a href='JER48.htm#V1'>Yer. 48:1-47</a>; <a href='EZK25.htm#V8'>Yez. 25:8-11</a>; <a href='AMO01.htm#V13'>Amos 1:13-15</a></span></p>
<p class="x" id="FN4"><span class="notemark">*</span><a class="notebackref" href="#V8">2:8</a>
<span class="xt"><a href='JER49.htm#V1'>Yer. 49:1-6</a>; <a href='EZK21.htm#V28'>Yez. 21:28-32</a>; <a href='EZK25.htm#V1'>25:1-7</a>; <a href='AMO01.htm#V13'>Amos 1:13-15</a> </span></p>
<p class="x" id="FN5"><span class="notemark">*</span><a class="notebackref" href="#V9">2:9</a>
<span class="xt"><a href='GEN19.htm#V24'>Yar. 19:24</a></span></p>
<p class="x" id="FN6"><span class="notemark">*</span><a class="notebackref" href="#V13">2:13</a>
<span class="xt"><a href='ISA10.htm#V5'>Yeş. 10:5-34</a>; <a href='ISA14.htm#V24'>14:24-27</a>; <a href='NAM01.htm#V1'>Nah. 1:1</a>–<a href='NAM03.htm#V19'>3:19</a></span></p>
<p class="x" id="FN7"><span class="notemark">*</span><a class="notebackref" href="#V15">2:15</a>
<span class="xt"><a href='ISA47.htm#V8'>Yeş. 47:8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
