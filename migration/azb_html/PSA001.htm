<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='JOB42.htm'>&lt;</a></li>
<li><a href='PSA.htm'>1</a></li>
<li><a href='PSA002.htm'>&gt;</a></li>
</ul>
<div class="main">
 <div class='mt'>ZƏBUR  </div><div class='imt'>GİRİŞ  </div><div class='ip'><span class='bk'>«Zəbur»</span> Müqəddəs Kitabın mədh və dualar toplusudur. Bu mədh və dualar uzun illərin məhsulu olub müxtəlif müəlliflər tərəfindən musiqi üstündə yazılmışdır. Hər fəsil ayrılıqda məzmur, yəni ruhani nəğmə adlanır. İsrail xalqı dini ibadətlərində məzmurlardan geniş istifadə edirdi.  </div><div class='ip'>Bu mədh və dualar poetik üslubda yazılmışdır. Onlar məzmunca müxtəlifdir: Allaha mədh ilahiləri, kömək, müdafiə, qurtuluş üçün dualar, bağışlanma yalvarışları, Allaha minnətdarlıq məzmurları, tövbə duaları və s. <span class='bk'>«Zəbur»</span> Kitabında insan duyğuları bütün dolğunluğu ilə təsvir edilir. Kitabın ümumi ideyası budur ki, insan hansı vəziyyətə düşürsə-düşsün, Allah onunladır. Burada həyat həqiqəti və Allahın məhəbbəti sarsılmaz imanla bağlanır. Elə bir insan yoxdur ki, <span class='bk'>«Zəbur»</span> Kitabını oxuyub orada öz duyğularının əksini tapmasın.  </div><div class='ip'>Bu kitab İsa Məsihə iman edənlərin cəmiyyətlərinin yaranmasından bəri istifadə etdikləri ruhani xəzinələrdən biridir.  </div><div class='ip'>Rus və bəzi tərcümələrdə məzmurların əksəriyyəti qədim yunan tərcüməsinə əsaslandığından sıra sayı fərqlidir. Əlinizdəki tərcümədə isə onların sıra sayı əsl ibrani mətnində, ingilis və başqa Avropa dillərində olan tərcümələrdə istifadə olunan sıra sayına uyğundur. İbrani mətni ilə qədim yunan tərcüməsində olan sıra sayının fərqi belədir:  </div><div class='ip'>İbrani mətni (qədim yunan tərcüməsi): 1-8(1-8), 9-10(9), 11-113(10-112), 114-115(113), 116(114-115), 117-146(116-145), 147(146-147), 148-150(148-150)  </div><div class='iot'>Kitabın məzmunu:  </div><div class='io'><span class='bk'>«Zəbur»</span> Kitabı ənənəvi olaraq 5 hissəyə bölünür:  </div><div class='io2'>1. 1-41-ci məzmurlar  </div><div class='io2'>2. 42-72-ci məzmurlar  </div><div class='io2'>3. 73-89-cu məzmurlar  </div><div class='io2'>4. 90-106-cı məzmurlar  </div><div class='io2'>5. 107-150-ci məzmurlar   
</div><div class='ms'>Birinci hissə  </div><div class='chapterlabel' id="V0"> 1</div><div class='mr'>1-41-ci məzmurlar  </div><div class='s'>Məzmur 1 </div> <div class='q'> <span class="verse" id="V1">1&#160;</span>Pislərin məsləhəti ilə getməyən,  </div><div class='q'>Günahkarların yolunda dayanmayan,  </div><div class='q'>Rişxəndçilərin arasında oturmayan insan nə bəxtiyardır!   </div><div class='q'> <span class="verse" id="V2">2&#160;</span>O ancaq Rəbbin Qanunundan zövq alar,  </div><div class='q'>Gecə-gündüz bu təlimatı dərin düşünər.   </div><div class='q'> <span class="verse" id="V3">3&#160;</span><a href="#FN1" class="notemark">*<span class="popup">Yer. 17:8</span></a> Axar sular kənarında əkilən ağac kimi  </div><div class='q'>Barını mövsümündə verər,  </div><div class='q'>Yarpağı solmaz,  </div><div class='q'>Etdiyi hər işdə uğur qazanar.   </div><div class='b'> &#160; </div> <div class='q'> <span class="verse" id="V4">4&#160;</span>Pis adamlarsa belə deyil,  </div><div class='q'>Onlar yelin sovurduğu saman çöpünə bənzəyər.   </div><div class='q'> <span class="verse" id="V5">5&#160;</span>Buna görə pis adamlar hökm günündə,  </div><div class='q'>Günahkarlar salehlərin məclisində dayana bilməz.   </div><div class='q'> <span class="verse" id="V6">6&#160;</span>Çünki Rəbb salehlərin yolunu bilər,  </div><div class='q'>Pislərin yolu isə məhv olar.   </div><ul class='tnav'>
<li><a href='index.htm'>ZƏBUR</a></li>
<li><a href='JOB42.htm'>&lt;</a></li>
<li><a href='PSA.htm'>1</a></li>
<li><a href='PSA002.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">1:3</a>
<span class="xt"><a href='JER17.htm#V8'>Yer. 17:8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
