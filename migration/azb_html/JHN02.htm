<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN01.htm'>&lt;</a></li>
<li><a href='JHN.htm'>2</a></li>
<li><a href='JHN03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>İsa suyu şəraba döndərir </div> <div class='p'> <span class="verse" id="V1">1&#160;</span>Bunun üçüncü günü Qalileyanın Qana kəndində toy oldu. İsanın anası orada idi.   <span class="verse" id="V2">2&#160;</span>İsa ilə şagirdləri də toya çağırılmışdı.   <span class="verse" id="V3">3&#160;</span>Şərab qurtaranda anası İsaya dedi: «Şərabları qalmadı».   <span class="verse" id="V4">4&#160;</span>İsa dedi: «Ay ana, Məndən nə istəyirsən? Mənim vaxtım hələ çatmayıb».   <span class="verse" id="V5">5&#160;</span>Anası xidmətçilərə dedi: «Sizə nə desə, edin».   </div><div class='p'> <span class="verse" id="V6">6&#160;</span>Yəhudilərin paklanma mərasimi üçün orada hər biri iki-üç ölçü<a href="#FN1" class="notemark">*<span class="popup">İki-üç ölçü – hərfi tərcümədə iki-üç metrit, təqribən 80-120 litr.</span></a> su tuta bilən altı daş küp var idi.   <span class="verse" id="V7">7&#160;</span>İsa xidmətçilərə dedi: «Küpləri su ilə doldurun». Onları ağzına qədər doldurdular.   <span class="verse" id="V8">8&#160;</span>O, xidmətçilərə dedi: «İndi bir az götürüb toyağasına aparın». Onlar da apardı.   <span class="verse" id="V9">9&#160;</span>Toyağası şəraba çevrilmiş suyun dadına baxdı. O bunun haradan gətirildiyini bilmirdi, bunu yalnız suyu götürən xidmətçilər bilirdi. Toyağası bəyi çağırıb ona dedi:   <span class="verse" id="V10">10&#160;</span>«Hər kəs əvvəlcə əla şərabı, çox içiləndən sonra isə adi şərabı təqdim edir. Amma sən əla şərabı indiyə saxlamısan».   </div><div class='p'> <span class="verse" id="V11">11&#160;</span>İsa Qalileyanın Qana kəndində bu ilk əlamətini göstərdi və izzətini üzə çıxardı. Şagirdləri də Ona iman etdi.   <span class="verse" id="V12">12&#160;</span><a href="#FN2" class="notemark">*<span class="popup">Mat. 4:13</span></a>Bundan sonra anası, qardaşları və şagirdləri ilə birgə Kefernahuma gedib orada bir neçə gün qaldı.   </div><div class='s'>İsa satıcıları məbəddən qovur </div> <div class='r'>(Mat. 21:12-13; Mark 11:15-17; Luka 19:45-46)  </div><div class='p'> <span class="verse" id="V13">13&#160;</span><a href="#FN3" class="notemark">*<span class="popup">Çıx. 12:1-27</span></a>Yəhudilərin Pasxa bayramı yaxınlaşırdı. İsa Yerusəlimə getdi.   <span class="verse" id="V14">14&#160;</span>Məbəddə öküz, qoyun, göyərçin satanların və sərrafların oturduğunu gördü.   <span class="verse" id="V15">15&#160;</span>İplərdən bir qamçı düzəldib hamını qoyun və öküzlərlə birgə məbəddən qovdu, sərrafların masalarını çevirib pullarını yerə tökdü,   <span class="verse" id="V16">16&#160;</span>göyərçin satanlara da dedi: «Bunları buradan götürün. Atamın evini bazara döndərməyin».   <span class="verse" id="V17">17&#160;</span><a href="#FN4" class="notemark">*<span class="popup">Zəb. 69:9</span></a>Şagirdləri də «evinin qeyrəti Məni yandırıb-yaxacaq» deyə yazıldığını xatırladılar.   </div><div class='p'> <span class="verse" id="V18">18&#160;</span>Sonra Yəhudi başçıları Ondan soruşdular: «Bunları etməyə ixtiyarın olduğunu bizə hansı əlamətlə göstərə bilərsən?»   <span class="verse" id="V19">19&#160;</span><a href="#FN5" class="notemark">*<span class="popup">Mat. 26:61; 27:40; Mark 14:58; 15:29</span></a>İsa onlara cavab verdi: «Bu məbədi dağıdın, üç günə Mən onu təzədən quraram».   <span class="verse" id="V20">20&#160;</span>Onda Yəhudi başçıları dedilər: «Bu məbəd qırx altı ilə tikilib, Sən onu üç günəmi quracaqsan?»   <span class="verse" id="V21">21&#160;</span>Lakin İsa məbəd deyəndə Öz bədənini nəzərdə tuturdu.   <span class="verse" id="V22">22&#160;</span>İsa ölülər arasından dirildiyi zaman şagirdləri Onun bu sözləri söylədiyini xatırladılar, Müqəddəs Yazıya və İsanın söylədiyi sözə inandılar.   </div><div class='p'> <span class="verse" id="V23">23&#160;</span>İsa Pasxa bayramı zamanı Yerusəlimdə olanda göstərdiyi əlamətləri görən bir çox adam Onun adına iman etdi.   <span class="verse" id="V24">24&#160;</span>Amma İsa bütün adamların daxilini bildiyi üçün onlara güvənməzdi.   <span class="verse" id="V25">25&#160;</span>Bir adam haqqında kiminsə Ona şəhadət etməsinə ehtiyacı yox idi, çünki insanın ürəyindən keçənləri bilirdi.   </div><ul class='tnav'>
<li><a href='index.htm'>YƏHYA</a></li>
<li><a href='JHN01.htm'>&lt;</a></li>
<li><a href='JHN.htm'>2</a></li>
<li><a href='JHN03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">2:6</a>
<span class="fq">İki-üç ölçü </span><span class="ft">– hərfi tərcümədə </span><span class="fq">iki-üç metrit, </span><span class="ft">təqribən 80-120 litr.</span></p>
<p class="x" id="FN2"><span class="notemark">*</span><a class="notebackref" href="#V12">2:12</a>
<span class="xt"><a href='MAT04.htm#V13'>Mat. 4:13</a></span></p>
<p class="x" id="FN3"><span class="notemark">*</span><a class="notebackref" href="#V13">2:13</a>
<span class="xt"><a href='EXO12.htm#V1'>Çıx. 12:1-27</a></span></p>
<p class="x" id="FN4"><span class="notemark">*</span><a class="notebackref" href="#V17">2:17</a>
<span class="xt"><a href='PSA069.htm#V9'>Zəb. 69:9</a></span></p>
<p class="x" id="FN5"><span class="notemark">*</span><a class="notebackref" href="#V19">2:19</a>
<span class="xt"><a href='MAT26.htm#V61'>Mat. 26:61</a>; <a href='MAT27.htm#V40'>27:40</a>; <a href='MRK14.htm#V58'>Mark 14:58</a>; <a href='MRK15.htm#V29'>15:29</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
