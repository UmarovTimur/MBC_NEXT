<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 27</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB26.htm'>&lt;</a></li>
<li><a href='JOB.htm'>27</a></li>
<li><a href='JOB28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='p'> <span class="verse" id="V1">1&#160;</span>Əyyub misal çəkərək dedi:   </div><div class='q'> <span class="verse" id="V2">2&#160;</span>«Haqqımı əlimdən alan var olan Allaha and olsun,  </div><div class='q'>Canımı dərdə salan Külli-İxtiyara and olsun,   </div><div class='q'> <span class="verse" id="V3">3&#160;</span>Nə qədər canımda can,  </div><div class='q'>Burnumda Allahın nəfəsi varsa,   </div><div class='q'> <span class="verse" id="V4">4&#160;</span>Ağzımdan pis söz çıxmayacaq,  </div><div class='q'>Dilim yalan danışmayacaq!   </div><div class='q'> <span class="verse" id="V5">5&#160;</span>Sizin sözlərinizi əsla təsdiq etməyəcəyəm,  </div><div class='q'>Son nəfəsimə qədər kamilliyimdən əl çəkməyəcəyəm.   </div><div class='q'> <span class="verse" id="V6">6&#160;</span>Salehliyimdən bərk yapışmışam,  </div><div class='q'>Onu buraxmaram,  </div><div class='q'>Elə gün keçirməmişəm ki, ürəyim tərəfindən ittiham olunum.   </div><div class='b'> &#160; </div> <div class='q'> <span class="verse" id="V7">7&#160;</span>Qoy düşmən pis adamların gününə düşsün,  </div><div class='q'>Haqsız adamlara nə edilirsə, əleyhdarlarıma da elə edilsin.   </div><div class='q'> <span class="verse" id="V8">8&#160;</span>Allahsız insanı Allah kəsib atanda,  </div><div class='q'>Canını alanda ümidi olarmı?   </div><div class='q'> <span class="verse" id="V9">9&#160;</span>Dara düşəndə fəryadını  </div><div class='q'>Allah eşidəcəkmi?   </div><div class='q'> <span class="verse" id="V10">10&#160;</span>O, Külli-İxtiyardan zövq alırmı?  </div><div class='q'>O hər zaman Allaha yalvarırmı?   </div><div class='q'> <span class="verse" id="V11">11&#160;</span>Allahın qolu haqqında sizə bilik verəcəyəm,  </div><div class='q'>Külli-İxtiyarın niyyətini sizdən gizlətməyəcəyəm.   </div><div class='q'> <span class="verse" id="V12">12&#160;</span>Əslində hamınız bunu görmüsünüz,  </div><div class='q'>Bəs niyə boş sözlər söyləyirsiniz?   </div><div class='b'> &#160; </div> <div class='q'> <span class="verse" id="V13">13&#160;</span>Pis adam Allahdan belə pay alar,  </div><div class='q'>Külli-İxtiyardan zorakı adamlara bu nəsib olar:   </div><div class='q'> <span class="verse" id="V14">14&#160;</span>Nə olsun, övladları çoxalır,  </div><div class='q'>Hamısı qılıncdan keçiriləcək,  </div><div class='q'>Nəslində doyunca çörək tapan olmayacaq.   </div><div class='q'> <span class="verse" id="V15">15&#160;</span>Nəslindən sağ qalanlar xəstəlikdən ölərək dəfn ediləcək,  </div><div class='q'>Dul arvadları ağlaya bilməyəcək.   </div><div class='q'> <span class="verse" id="V16">16&#160;</span>Pis insan qum qədər gümüş yığsa da,  </div><div class='q'>Torpaq zərrələri qədər paltar yığsa da,   </div><div class='q'> <span class="verse" id="V17">17&#160;</span>Onun yığdığını saleh geyəcək,  </div><div class='q'>Gümüşünü günahsızlar böləcək.   </div><div class='q'> <span class="verse" id="V18">18&#160;</span>Güvə çanağı kimi,  </div><div class='q'>Qarovulçu çardağı kimi ev tikir,   </div><div class='q'> <span class="verse" id="V19">19&#160;</span>Varlı olaraq yatır, amma sona qədər belə qalmaz,  </div><div class='q'>Gözlərini açanda hamısı yox olub gedəcək.   </div><div class='q'> <span class="verse" id="V20">20&#160;</span>Dəhşət onu sel tək basacaq,  </div><div class='q'>Tufan gecə onu qapıb aparacaq.   </div><div class='q'> <span class="verse" id="V21">21&#160;</span>Şərq küləyi onu qaldırıb sovuracaq,  </div><div class='q'>Onu öz yerindən süpürüb aparacaq.   </div><div class='q'> <span class="verse" id="V22">22&#160;</span>Ona qarşı amansız küləklər əsəcək,  </div><div class='q'>O isə yelin əlindən qaçmağa cəhd edəcək.   </div><div class='q'> <span class="verse" id="V23">23&#160;</span>Külək onu ələ salaraq əl çalacaq,  </div><div class='q'>Öz yerindən onun üçün vıyıldayacaq.   </div><ul class='tnav'>
<li><a href='index.htm'>ƏYYUB</a></li>
<li><a href='JOB26.htm'>&lt;</a></li>
<li><a href='JOB.htm'>27</a></li>
<li><a href='JOB28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
