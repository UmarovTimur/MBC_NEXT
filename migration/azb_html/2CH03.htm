<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İKİNCİ SALNAMƏLƏR 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İKİNCİ SALNAMƏLƏR</a></li>
<li><a href='2CH02.htm'>&lt;</a></li>
<li><a href='2CH.htm'>3</a></li>
<li><a href='2CH04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Məbədin tikilməsi </div> <div class='r'>(1Pad. 6:1-38)  </div><div class='p'> <span class="verse" id="V1">1&#160;</span>Süleyman Yerusəlimdə atası Davuda Rəbbin göründüyü Moriya dağında, Yevuslu Ornanın xırmanında Davudun hazırladığı yerdə Rəbbin məbədini tikməyə başladı.   <span class="verse" id="V2">2&#160;</span>Onu padşahlığının dördüncü ilində, ikinci ayın ikinci günündə tikməyə başladı.   <span class="verse" id="V3">3&#160;</span>Allahın məbədinin tikilməsi üçün Süleymanın qoyduğu bünövrələr bunlardır: bünövrələrin uzunluğu köhnə ölçüyə görə altmış qulac və eni iyirmi qulac idi.   <span class="verse" id="V4">4&#160;</span>Məbədin önündəki eyvanın uzunluğu məbədin eninə görə iyirmi qulac və hündürlüyü yüz iyirmi qulac idi. Onu içəridən xalis qızılla örtdü.   <span class="verse" id="V5">5&#160;</span>Böyük otağa şam ağacı ilə örtük vurub onu xalis qızılla örtdü, onun üstünə xurma ağacları və zəncir təsvirləri həkk etdi.   <span class="verse" id="V6">6&#160;</span>Əzəmətli olsun deyə evi qiymətli daşlarla bəzədi. Qızıl Parvayim qızılı idi.   <span class="verse" id="V7">7&#160;</span>Məbədi və onun dirəklərini, astanalarını, divarlarını və qapılarını qızılla örtdü, divarlarda keruvların təsvirini oydu.   <span class="verse" id="V8">8&#160;</span><a href="#FN1" class="notemark">*<span class="popup">Çıx. 26:33-34 </span></a> Süleyman Ən Müqəddəs yeri də tikdi. Onun uzunluğu məbədin eninə görə iyirmi qulac və eni iyirmi qulac idi. Onu altı yüz talant xalis qızılla örtdü.   <span class="verse" id="V9">9&#160;</span>Qızıl mismarların ağırlığı əlli şekel idi. Yuxarı otaqları da qızılla örtdü.   </div><div class='p'> <span class="verse" id="V10">10&#160;</span><a href="#FN2" class="notemark">*<span class="popup">Çıx. 25:18-20 </span></a> Ən Müqəddəs yerdə heykəltəraş işi olan iki keruv düzəltdi və onları qızılla örtdü.   <span class="verse" id="V11">11&#160;</span>Keruvların qanadları iyirmi qulac uzunluğunda idi. Bir keruvun qanadı beş qulac idi və evin divarına dəyirdi. O biri qanadı da beş qulac idi və o biri keruvun qanadına dəyirdi.   <span class="verse" id="V12">12&#160;</span>O biri keruvun da qanadı beş qulac idi və evin divarına dəyirdi. O biri qanadı da beş qulac idi və o biri keruvun qanadına birləşmişdi.   <span class="verse" id="V13">13&#160;</span>Bu keruvların qanadları iyirmi qulac uzanırdı. Keruvlar ayaq üstə durmuşdu və üzləri böyük otağa doğru çevrilmişdi.   <span class="verse" id="V14">14&#160;</span><a href="#FN3" class="notemark">*<span class="popup">Çıx. 26:31 </span></a> O, bənövşəyi, tünd qırmızı, al rəngli parça və incə kətandan pərdə tikdi, üzərində keruvlar işlədi.   </div><div class='s'>Məbəd üçün qızıldan və tuncdan olan əşyalar </div> <div class='r'>(1Pad. 7:15-51)  </div><div class='p'> <span class="verse" id="V15">15&#160;</span>Süleyman məbədin önündə otuz beş qulac hündürlüyündə iki sütun düzəltdi və hər bir sütunun üstündəki başlıq beş qulac idi.   <span class="verse" id="V16">16&#160;</span>İç otaqda zəncirlər düzəltdi və onları sütunların üstünə qoydu, yüz nar düzəltdi və onları zəncirlərin üzərinə qoydu.   <span class="verse" id="V17">17&#160;</span>O, sütunları məbədin önünə – birini sağa və o birini sola qoydu. Sağda olanı Yakin, solda olanı isə Boaz adlandırdı.   </div><ul class='tnav'>
<li><a href='index.htm'>İKİNCİ SALNAMƏLƏR</a></li>
<li><a href='2CH02.htm'>&lt;</a></li>
<li><a href='2CH.htm'>3</a></li>
<li><a href='2CH04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">3:8</a>
<span class="xt"><a href='EXO26.htm#V33'>Çıx. 26:33-34</a> </span></p>
<p class="x" id="FN2"><span class="notemark">*</span><a class="notebackref" href="#V10">3:10</a>
<span class="xt"><a href='EXO25.htm#V18'>Çıx. 25:18-20</a> </span></p>
<p class="x" id="FN3"><span class="notemark">*</span><a class="notebackref" href="#V14">3:14</a>
<span class="xt"><a href='EXO26.htm#V31'>Çıx. 26:31</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
