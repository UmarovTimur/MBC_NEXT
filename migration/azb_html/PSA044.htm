<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 44</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA043.htm'>&lt;</a></li>
<li><a href='PSA.htm'>44</a></li>
<li><a href='PSA045.htm'>&gt;</a></li>
</ul>
<div class="main">
 
<div class='chapterlabel' id="V0"> 44</div><div class='s'>Məzmur 44 </div> <div class='d'>Musiqi rəhbəri üçün. Qorah övladlarının maskili. </div> <div class='q'> <span class="verse" id="V1">1&#160;</span>Ey Allah, öz qulağımızla eşitmişik ki,  </div><div class='q'>Ata-babalarımızdan bizə çatıb ki,  </div><div class='q'>Onların dövründə, qədim zamanda  </div><div class='q'>Sən hansı işləri görmüsən.   </div><div class='q'> <span class="verse" id="V2">2&#160;</span>Öz əlinlə millətləri torpaqlarından götürdün,  </div><div class='q'>Atalarımızı orada yerləşdirdin.  </div><div class='q'>Xalqlara bəla verdin,  </div><div class='q'>Atalarımızın soyunu şaxələndirdin.   </div><div class='q'> <span class="verse" id="V3">3&#160;</span>Onlar qılıncları ilə deyil,  </div><div class='q'>Sənin sağ əlinlə torpaqlara sahib oldular.  </div><div class='q'>Öz qolları deyil,  </div><div class='q'>Sənin sağ qolun onlara zəfər qazandırdı.  </div><div class='q'>Onlara üzündən nur verdin,  </div><div class='q'>Çünki Sən onları sevirdin.   </div><div class='b'> &#160; </div> <div class='q'> <span class="verse" id="V4">4&#160;</span>Ey mənim Allahım, Sənsən Padşahım,  </div><div class='q'>Əmr et, Yaqub nəsli qələbə çalsın.   </div><div class='q'> <span class="verse" id="V5">5&#160;</span>Köməyinlə düşmənlərimizi devirək,  </div><div class='q'>İsminlə əleyhdarlarımızı əzək.   </div><div class='q'> <span class="verse" id="V6">6&#160;</span>Ox-kamanıma güvənmərəm,  </div><div class='q'>Qılıncım məni qurtarmaz.   </div><div class='q'> <span class="verse" id="V7">7&#160;</span>Yalnız Sən bizi düşmənlərimizdən xilas etdin,  </div><div class='q'>Bizə nifrət edənləri rüsvay etdin!   </div><div class='q'> <span class="verse" id="V8">8&#160;</span>Gün boyu Allahla fəxr edirik,  </div><div class='q'>İsminə sonsuza qədər şükür edirik. </div><div class='qs'>Sela</div>   <div class='b'> &#160; </div> <div class='q'> <span class="verse" id="V9">9&#160;</span>İndi isə bizi atıb rüsvay etmisən,  </div><div class='q'>Ordularımızla yürüşə çıxmırsan.   </div><div class='q'> <span class="verse" id="V10">10&#160;</span>Düşmənin qarşısından bizi geriyə qovursan,  </div><div class='q'>Bizə nifrət edənlər bizi soyub-talayır.   </div><div class='q'> <span class="verse" id="V11">11&#160;</span>Bizi kəsilməyə gedən qoyun kimi etdin,  </div><div class='q'>Sən bizi millətlər arasına səpdin.   </div><div class='q'> <span class="verse" id="V12">12&#160;</span>Öz xalqını yaman ucuz satdın,  </div><div class='q'>Onların dəyərindən çox qazanmadın.   </div><div class='q'> <span class="verse" id="V13">13&#160;</span>Bizi qonşularımıza tənə hədəfi etdin,  </div><div class='q'>Ələ salıb lağ edənlərlə yan-yörəmizi doldurdun.   </div><div class='q'> <span class="verse" id="V14">14&#160;</span>Bizi millətlərin dilinə saldın,  </div><div class='q'>Ümmətlərin gülüş hədəfinə döndərdin.   </div><div class='q'> <span class="verse" id="V15">15&#160;</span>Rüsvayçılığım daim qarşımı kəsir,  </div><div class='q'>Bu xəcalətin üzündən,   </div><div class='q'> <span class="verse" id="V16">16&#160;</span>Təhqir, söyüş sözlərindən,  </div><div class='q'>Düşməndən, qisasçıdan üzümü gizlədirəm.   </div><div class='b'> &#160; </div> <div class='q'> <span class="verse" id="V17">17&#160;</span>Səni unutmadığımız,  </div><div class='q'>Əhdinə xəyanət etmədiyimiz halda  </div><div class='q'>Bunların hamısı başımıza gəldi.   </div><div class='q'> <span class="verse" id="V18">18&#160;</span>Səndən qəlbimiz dönmədiyi,  </div><div class='q'>Yolundan ayaqlarımız büdrəmədiyi halda   </div><div class='q'> <span class="verse" id="V19">19&#160;</span>Sən bizi çaqqalların diyarında əzdin,  </div><div class='q'>Qatı zülmətə qərq etdin.   </div><div class='b'> &#160; </div> <div class='q'> <span class="verse" id="V20">20&#160;</span>Allahımızın ismini unutmuş olsaydıq,  </div><div class='q'>Yad allaha əl açmış olsaydıq,   </div><div class='q'> <span class="verse" id="V21">21&#160;</span>Allah bunu araşdırmazdımı?  </div><div class='q'>Çünki qəlbin hər sirrini bilən Odur.   </div><div class='q'> <span class="verse" id="V22">22&#160;</span><a href="#FN1" class="notemark">*<span class="popup">Rom. 8:36</span></a> Biz gün boyu Sənin uğrunda öldürülürük,  </div><div class='q'>Qurbanlıq qoyunlar sayılırıq.   </div><div class='b'> &#160; </div> <div class='q'> <span class="verse" id="V23">23&#160;</span>Ey Xudavənd, oyan, niyə yatmısan?  </div><div class='q'>Qalx, bizi əbədilik atma!   </div><div class='q'> <span class="verse" id="V24">24&#160;</span>Niyə üzünü bizdən gizlədirsən?  </div><div class='q'>Əzab-əziyyətimizi nə üçün unutdun?   </div><div class='q'> <span class="verse" id="V25">25&#160;</span>Qəlbimiz palçıq kimi əzilmişdir,  </div><div class='q'>Qəddimiz əyilib yerə dəyir.   </div><div class='q'> <span class="verse" id="V26">26&#160;</span>Qalx, bizə kömək et,  </div><div class='q'>Bizi məhəbbətin naminə xilas et!   </div><ul class='tnav'>
<li><a href='index.htm'>ZƏBUR</a></li>
<li><a href='PSA043.htm'>&lt;</a></li>
<li><a href='PSA.htm'>44</a></li>
<li><a href='PSA045.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V22">44:22</a>
<span class="xt"><a href='ROM08.htm#V36'>Rom. 8:36</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
