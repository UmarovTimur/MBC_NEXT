<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO03.htm'>&lt;</a></li>
<li><a href='2CO.htm'>4</a></li>
<li><a href='2CO05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Müjdə yaymaqda sədaqət </div> <div class='p'> <span class="verse" id="V1">1&#160;</span>Beləliklə, bizə verilən mərhəmətlə bu xidmətə təyin olunduğumuz üçün ümidimizi itirmirik.   <span class="verse" id="V2">2&#160;</span>Xəcalət gətirən gizli yolları rədd etmişik. Hiylə işlətmirik, Allahın sözünü təhrif etmirik, amma həqiqəti açıq elan etməklə Allahın önündə, hər insanın vicdanı qarşısında özümüz barədə zəmanət veririk.   <span class="verse" id="V3">3&#160;</span>Əgər yaydığımız Müjdə qapalıdırsa, yalnız həlak olanlar üçün qapalıdır.   <span class="verse" id="V4">4&#160;</span>Onları bu dövrün allahı<a href="#FN1" class="notemark">*<span class="popup">Bu dövrün allahı – yəni Şeytan.</span></a> korazehin etdi ki, Allahın surəti olan Məsihin ehtişamlı Müjdəsinin işığı imansızların üzərinə doğmasın.   <span class="verse" id="V5">5&#160;</span>Biz özümüzü yox, İsa Məsihi Rəbb olaraq vəz edirik. Özümüzü isə İsa naminə qullarınız olaraq təqdim edirik.   <span class="verse" id="V6">6&#160;</span><a href="#FN2" class="notemark">*<span class="popup">Yar. 1:3</span></a>Çünki «zülmətdən işıq parlayacaq» deyən Allah ürəyimizə nur saçdı ki, İsa Məsihin üzündən saçan Öz ehtişamını tanımağımızdan doğan nuru bizə versin.   </div><div class='p'> <span class="verse" id="V7">7&#160;</span>Üstün qüvvənin bizdən yaranmadığı, Allaha aid olduğu bilinsin deyə bu xəzinəni saxsı qablarda<a href="#FN3" class="notemark">†<span class="popup">Saxsı qablarda – yəni fani bədənlərimizdə.</span></a> saxlayırıq.   <span class="verse" id="V8">8&#160;</span>Hər tərəfdən əziyyət çəkirik, amma əzilmirik. Çaşqınlıq içindəyik, lakin çarəsiz deyilik.   <span class="verse" id="V9">9&#160;</span>Təqib olunuruq, amma tərk edilmirik. Yıxıdılırıq, amma yox olmuruq.   <span class="verse" id="V10">10&#160;</span>İsanın ölümünü bədənimizdə həmişə daşıyırıq ki, Onun həyatı bədənimizdə aydın görünsün.   <span class="verse" id="V11">11&#160;</span>Çünki İsanın həyatı fani cismimizdə aydın görünsün deyə biz yaşaya-yaşaya İsa üçün həmişə ölümə təslim edilirik.   <span class="verse" id="V12">12&#160;</span>Beləliklə, ölüm bizdə, həyat isə sizdə fəaliyyət göstərir.   </div><div class='q'> <span class="verse" id="V13">13&#160;</span><a href="#FN4" class="notemark">*<span class="popup">Zəb. 116:10</span></a>«İman etdim, buna görə danışdım»  </div><div class='m'>deyə yazıldığı üçün eyni iman ruhuna sahib olaraq biz də iman edir və buna görə danışırıq.   <span class="verse" id="V14">14&#160;</span>Çünki bilirik ki, Rəbb İsanı dirildən Allah bizi də İsa ilə birlikdə dirildib sizinlə birgə Öz hüzuruna çıxaracaq.   <span class="verse" id="V15">15&#160;</span>Bütün bunlar sizə görədir. Belə ki Allahın lütfü çoxalıb daha çox insana ehsan olunsun və Onun izzəti üçün daha çox şükür edilsin.   </div><div class='s'>Səmavi evimiz </div> <div class='p'> <span class="verse" id="V16">16&#160;</span>Buna görə biz ümidimizi itirmirik. Zahirimiz get-gedə xarab olsa da, daxilimiz gündən-günə təzələnir.   <span class="verse" id="V17">17&#160;</span>Çünki müvəqqəti, yüngül əziyyətlərimiz bizə heç bir şeylə müqayisə edilməz dərəcədə böyük və əbədi izzət qazandırır.   <span class="verse" id="V18">18&#160;</span>Gözlərimizi görünən şeylərə deyil, görünməyən şeylərə dikirik. Çünki görünənlər gəldi-gedər, görünməyənlərsə əbədidir.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO03.htm'>&lt;</a></li>
<li><a href='2CO.htm'>4</a></li>
<li><a href='2CO05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V4">4:4</a>
<span class="fq">Bu dövrün allahı </span><span class="ft">– yəni Şeytan.</span></p>
<p class="x" id="FN2"><span class="notemark">*</span><a class="notebackref" href="#V6">4:6</a>
<span class="xt"><a href='GEN01.htm#V3'>Yar. 1:3</a></span></p>
<p class="f" id="FN3"><span class="notemark">†</span><a class="notebackref" href="#V7">4:7</a>
<span class="fq">Saxsı qablarda </span><span class="ft">– yəni fani bədənlərimizdə.</span></p>
<p class="x" id="FN4"><span class="notemark">*</span><a class="notebackref" href="#V13">4:13</a>
<span class="xt"><a href='PSA116.htm#V10'>Zəb. 116:10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
