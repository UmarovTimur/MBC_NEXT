<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 21</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV20.htm'>&lt;</a></li>
<li><a href='LEV.htm'>21</a></li>
<li><a href='LEV22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Kahinlərə aid qanunlar </div> <div class='p'> <span class="verse" id="V1">1&#160;</span>Rəbb Musaya dedi: «Harun nəslindən olan kahinlərə bəyan edib belə de: “Qoy kahinlər öz xalqı arasından olan hər hansı bir meyitə görə özlərini murdar etməsin;   <span class="verse" id="V2">2&#160;</span>ancaq kahinin yaxın qohumu – anası, atası, oğlu, qızı, qardaşı   <span class="verse" id="V3">3&#160;</span><a href="#FN1" class="notemark">*<span class="popup">Yez. 44:25 </span></a> yaxud da yanında yaşayan subay bacısı ölsə, kahin o ölüyə görə özünü murdar etməsin.   <span class="verse" id="V4">4&#160;</span>Qoy o, xalq arasında başçı olduğuna görə özünü murdar edib ləkələməsin.   </div><div class='p'> <span class="verse" id="V5">5&#160;</span><a href="#FN2" class="notemark">*<span class="popup">Lev. 19:27-28; Qanun. 14:1 </span></a> Qoy kahinlər yas tutaraq başının heç bir hissəsini qırxmasın, saqqalının kənarını kəsməsin, bədənlərinə də yara vurmasınlar,   <span class="verse" id="V6">6&#160;</span>özlərinin Allahı üçün müqəddəs olsunlar və Onun adını ləkələməsinlər, çünki onlar özlərinin Allahına pay, Rəbb üçün yandırma təqdimi gətirirlər. Buna görə də müqəddəs olsunlar.   <span class="verse" id="V7">7&#160;</span>Kahin fahişəni yaxud ləkələnmiş və ya ərindən boşanmış qadını da arvad almasın, çünki kahin Allahı üçün müqəddəsdir.   <span class="verse" id="V8">8&#160;</span>Onu müqəddəs say, çünki Allahına gətirilən payı təqdim edən odur; o sənin üçün müqəddəs olsun, çünki Mən – sizi təqdis edən Rəbb müqəddəsəm.   <span class="verse" id="V9">9&#160;</span>Fahişəliklə ləkələnən kahin qızı atasını da ləkələdiyinə görə yandırılsın.   </div><div class='p'> <span class="verse" id="V10">10&#160;</span>Qohumları üzərində olan başında məsh yağı ilə məsh olunan və müqəddəs geyimləri geyən vəzifəli baş kahin yas tutaraq nə saçını dağıtsın, nə də əynindəki geyimini cırsın.   <span class="verse" id="V11">11&#160;</span>Bu kahin heç bir meyitə, hətta ölən ata-anasına yaxınlaşıb özünü murdar etməsin.   <span class="verse" id="V12">12&#160;</span>O, Müqəddəs məkanı tərk etməsin və Allahın Müqəddəs məkanını ləkələməsin, çünki Allahın nişanəsi olan məsh yağı üzərindədir. Rəbb Mənəm.   <span class="verse" id="V13">13&#160;</span>Bu kahin bakirə qız alsın;   <span class="verse" id="V14">14&#160;</span><a href="#FN3" class="notemark">*<span class="popup">Yez. 44:22 </span></a> dul, boşanmış yaxud fahişəliklə ləkələnmiş qadın yox, yalnız öz xalqından olan bakirə qız alsın ki,   <span class="verse" id="V15">15&#160;</span>onun övladları xalqı arasında ləkəli olmasın. Onu təqdis edən Rəbb Mənəm”».   </div><div class='p'> <span class="verse" id="V16">16&#160;</span>Rəbb Musaya dedi:   <span class="verse" id="V17">17&#160;</span>«Haruna belə söylə: “Nəsildən-nəslə övladlarından qüsuru olan adam Allahına pay təqdim etmək üçün yaxınlaşmasın.   <span class="verse" id="V18">18&#160;</span>Bunlardan heç biri bu xidmətə yaxınlaşmasın: nə kor, nə axsaq, nə eybəcər, nə əlil,   <span class="verse" id="V19">19&#160;</span>nə əl-ayağından şikəst,   <span class="verse" id="V20">20&#160;</span>nə qozbel, nə cırtdanboy, nə gözündə titə olan, nə xoralı yaxud dəmrovlu, nə axtalanmış adam,   <span class="verse" id="V21">21&#160;</span>yəni kahin Harunun nəslindən bədənində hər hansı bir qüsuru olan şəxs Rəbb üçün yandırma təqdimi verməyə yaxınlaşmasın. Onun bədənində qüsur var. Buna görə də o, Allahına pay gətirmək üçün yaxınlaşmasın.   <span class="verse" id="V22">22&#160;</span>Belə adam Allahına gətirilən paydan – həm ən müqəddəs yeməkdən, həm də müqəddəs yeməkdən yeyə bilər.   <span class="verse" id="V23">23&#160;</span>Lakin o, bədənində qüsuru olduğuna görə nə müqəddəs pərdəyə, nə də qurbangaha yaxınlaşmasın ki, Müqəddəs məkanlarımı ləkələməsin, çünki onları təqdis edən Rəbb Mənəm”».   </div><div class='p'> <span class="verse" id="V24">24&#160;</span>Musa Harunla oğullarına və bütün İsrail övladlarına belə dedi.   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV20.htm'>&lt;</a></li>
<li><a href='LEV.htm'>21</a></li>
<li><a href='LEV22.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">21:3</a>
<span class="xt"><a href='EZK44.htm#V25'>Yez. 44:25</a> </span></p>
<p class="x" id="FN2"><span class="notemark">*</span><a class="notebackref" href="#V5">21:5</a>
<span class="xt"><a href='LEV19.htm#V27'>Lev. 19:27-28</a>; <a href='DEU14.htm#V1'>Qanun. 14:1</a> </span></p>
<p class="x" id="FN3"><span class="notemark">*</span><a class="notebackref" href="#V14">21:14</a>
<span class="xt"><a href='EZK44.htm#V22'>Yez. 44:22</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
