<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT02.htm'>&lt;</a></li>
<li><a href='MAT.htm'>3</a></li>
<li><a href='MAT04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Vəftizçi Yəhyanın gəlişi </div> <div class='r'>(Mark 1:1-8; Luka 3:1-18; Yəh. 1:19-28)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Mat. 4:17; Mark 1:15</span></a>O günlərdə Vəftizçi Yəhya Yəhudeya çölündə vəz edərək meydana çıxdı.   <span class="verse" id="V2">2&#160;</span>O belə deyirdi: «Tövbə edin! Çünki Səmavi Padşahlıq yaxınlaşıb».   <span class="verse" id="V3">3&#160;</span><a href="#FN2" class="notemark">*<span class="popup">Yeş. 40:3</span></a>Bu o adamdır ki, Yeşaya peyğəmbər onun barəsində demişdi:  </div><div class='q'>«Səhrada nida edənin səsi gəlir:  </div><div class='q'>“Rəbbin yolunu hazırlayın,  </div><div class='q'>Onun keçəcəyi yerləri düz edin”».   </div><div class='m'> <span class="verse" id="V4">4&#160;</span><a href="#FN3" class="notemark">*<span class="popup">2Pad. 1:8</span></a>Yəhya dəvə yunundan paltar geymiş, belinə dəri qurşaq bağlamışdı, yeməyi çəyirtkə və çöl balı idi.   <span class="verse" id="V5">5&#160;</span>Yerusəlim sakinləri, bütün Yəhudeya diyarından olanlar və İordan ətrafında yaşayanlar Yəhyanın yanına gəlirdi.   <span class="verse" id="V6">6&#160;</span>Onlar günahlarını etiraf edərək onun tərəfindən İordan çayında vəftiz olunurdu.   </div><div class='p'> <span class="verse" id="V7">7&#160;</span><a href="#FN4" class="notemark">*<span class="popup">Mat. 12:34; 23:33; Luka 3:7</span></a>Fariseylər və sadukeylərdən çoxunun vəftiz olmaq üçün onun yanına gəldiyini görən Yəhya onlara belə dedi: «Ey gürzələr nəsli! Üzərinizə gələn qəzəbdən canınızı qurtarmağı sizin beyninizə kim yeridib?   <span class="verse" id="V8">8&#160;</span>İndi isə tövbəyə layiq bəhrə verin.   <span class="verse" id="V9">9&#160;</span><a href="#FN5" class="notemark">*<span class="popup">Yəh. 8:33</span></a>Ürəyinizdə “atamız İbrahimdir” deyə düşünməyin. Mən sizə deyirəm: Allah bu daşlardan İbrahimə övlad yaratmağa qadirdir.   <span class="verse" id="V10">10&#160;</span><a href="#FN6" class="notemark">*<span class="popup">Mat. 7:19</span></a>Artıq balta ağacların dibində yatır. Beləliklə, yaxşı bəhrə verməyən hər ağac kəsilir və oda atılır.   </div><div class='p'> <span class="verse" id="V11">11&#160;</span>Mən sizi tövbəniz üçün su ilə vəftiz edirəm, amma məndən sonra Gələn məndən daha qüdrətlidir. Mən Onun çarıqlarını daşımağa belə, layiq deyiləm. O sizi Müqəddəs Ruhla və odla vəftiz edəcək.   <span class="verse" id="V12">12&#160;</span>Onun kürəyi əlindədir və xırmanını sovuracaq, Öz taxılını anbara toplayacaq. Küləşi isə sönməz odda yandıracaq».   </div><div class='s'>İsanın vəftiz olunması </div> <div class='r'>(Mark 1:9-11; Luka 3:21-22)  </div><div class='p'> <span class="verse" id="V13">13&#160;</span>O vaxt İsa Yəhya tərəfindən vəftiz olmaq üçün Qalileyadan İordan çayına, Yəhyanın yanına gəldi.   <span class="verse" id="V14">14&#160;</span>Yəhya Ona mane olmaq istəyərək dedi: «Sən Məni vəftiz etməlisən, Sən niyə mənim yanıma gəlirsən?»   <span class="verse" id="V15">15&#160;</span>İsa ona cavab verdi: «Hələlik buna razı ol. Çünki biz salehlik işini beləcə yerinə yetirməliyik». Onda Yəhya razı oldu.   <span class="verse" id="V16">16&#160;</span>İsa vəftiz olunan kimi sudan çıxdı. O vaxt göylər yarıldı və Allahın Ruhunun göyərçin kimi endiyini və Öz üzərinə qonduğunu gördü.   <span class="verse" id="V17">17&#160;</span><a href="#FN7" class="notemark">*<span class="popup">Zəb. 2:7; Yeş. 42:1; Mat. 12:18; 17:5; Mark 1:11; Luka 9:35</span></a>Göylərdən bir səda gəldi: «Bu Mənim sevimli Oğlumdur, Ondan razıyam».   </div><ul class='tnav'>
<li><a href='index.htm'>MATTA</a></li>
<li><a href='MAT02.htm'>&lt;</a></li>
<li><a href='MAT.htm'>3</a></li>
<li><a href='MAT04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">3:1</a>
<span class="xt"><a href='MAT04.htm#V17'>Mat. 4:17</a>; <a href='MRK01.htm#V15'>Mark 1:15</a></span></p>
<p class="x" id="FN2"><span class="notemark">*</span><a class="notebackref" href="#V3">3:3</a>
<span class="xt"><a href='ISA40.htm#V3'>Yeş. 40:3</a></span></p>
<p class="x" id="FN3"><span class="notemark">*</span><a class="notebackref" href="#V4">3:4</a>
<span class="xt"><a href='2KI01.htm#V8'>2Pad. 1:8</a></span></p>
<p class="x" id="FN4"><span class="notemark">*</span><a class="notebackref" href="#V7">3:7</a>
<span class="xt"><a href='MAT12.htm#V34'>Mat. 12:34</a>; <a href='MAT23.htm#V33'>23:33</a>; <a href='LUK03.htm#V7'>Luka 3:7</a></span></p>
<p class="x" id="FN5"><span class="notemark">*</span><a class="notebackref" href="#V9">3:9</a>
<span class="xt"><a href='JHN08.htm#V33'>Yəh. 8:33</a></span></p>
<p class="x" id="FN6"><span class="notemark">*</span><a class="notebackref" href="#V10">3:10</a>
<span class="xt"><a href='MAT07.htm#V19'>Mat. 7:19</a></span></p>
<p class="x" id="FN7"><span class="notemark">*</span><a class="notebackref" href="#V17">3:17</a>
<span class="xt"><a href='PSA002.htm#V7'>Zəb. 2:7</a>; <a href='ISA42.htm#V1'>Yeş. 42:1</a>; <a href='MAT12.htm#V18'>Mat. 12:18</a>; <a href='MAT17.htm#V5'>17:5</a>; <a href='MRK01.htm#V11'>Mark 1:11</a>; <a href='LUK09.htm#V35'>Luka 9:35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
