<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 23</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB22.htm'>&lt;</a></li>
<li><a href='JOB.htm'>23</a></li>
<li><a href='JOB24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Bu gün də acı-acı şikayət edəcəyəm,  </div><div class='q'>Naləmə baxmayaraq üstümdə Allahın əli ağırdır.   </div><div class='q'> <span class="verse" id="V3">3&#160;</span>Kaş biləydim Onu harada tapmaq olar,  </div><div class='q'>Məskəninə çatmaq olar.   </div><div class='q'> <span class="verse" id="V4">4&#160;</span>O zaman davamı Onun hüzurunda dilə gətirərdim,  </div><div class='q'>Dəlillərimi dalbadal düzərdim.   </div><div class='q'> <span class="verse" id="V5">5&#160;</span>Mənə verəcəyi cavabı öyrənərdim,  </div><div class='q'>Dediyini dərk edərdim.   </div><div class='q'> <span class="verse" id="V6">6&#160;</span>Əzəməti, qüdrəti ilə əleyhimə çıxardımı?  </div><div class='q'>Xeyr, yəqin sözümə qulaq asardı.   </div><div class='q'> <span class="verse" id="V7">7&#160;</span>Hüzurunda bir haqlı insan mübahisə etsəydi,  </div><div class='q'>Mən hakimimin yanında haqq qazanardım.   </div><div class='b'> &#160; </div> <div class='q'> <span class="verse" id="V8">8&#160;</span>Şərqə getsəm, Allah orada deyil,  </div><div class='q'>Qərbə getsəm, Onu tapa bilmirəm.   </div><div class='q'> <span class="verse" id="V9">9&#160;</span>O, şimalda işləsə, gözüm seçməz,  </div><div class='q'>Cənuba dönsə, Onu görə bilmərəm.   </div><div class='q'> <span class="verse" id="V10">10&#160;</span>Amma tutduğum yolu O tanıyır,  </div><div class='q'>Məni sınayan zaman qızıl kimi çıxaram.   </div><div class='q'> <span class="verse" id="V11">11&#160;</span>Hər addımını yaxından izlədim,  </div><div class='q'>Azmadan yoluna bağlı qaldım.   </div><div class='q'> <span class="verse" id="V12">12&#160;</span>Ağzından çıxan əmrlərdən ayrılmadım,  </div><div class='q'>Gündəlik çörəkdən çox ağzından çıxan sözləri qiymətləndirdim.   </div><div class='b'> &#160; </div> <div class='q'> <span class="verse" id="V13">13&#160;</span>O təkbaşına dayanıb, kim Onu döndərə bilər?  </div><div class='q'>Könlü nə istəsə, onu edər.   </div><div class='q'> <span class="verse" id="V14">14&#160;</span>Mənimlə bağlı qərarını yerinə yetirəcək,  </div><div class='q'>Belə fikirləri çoxdur.   </div><div class='q'> <span class="verse" id="V15">15&#160;</span>Ona görə hüzurunda dəhşətə gəlirəm,  </div><div class='q'>Bunları düşünəndə Ondan vahimələnirəm.   </div><div class='q'> <span class="verse" id="V16">16&#160;</span>Allah qəlbimin cəsarətini qırdı,  </div><div class='q'>Külli-İxtiyar məni qorxuya saldı.   </div><div class='q'> <span class="verse" id="V17">17&#160;</span>Sifətimi qatı qaranlıq bürüsə belə,  </div><div class='q'>Məni zülmət susdura bilməz.   </div><div class='b'> &#160; </div> <ul class='tnav'>
<li><a href='index.htm'>ƏYYUB</a></li>
<li><a href='JOB22.htm'>&lt;</a></li>
<li><a href='JOB.htm'>23</a></li>
<li><a href='JOB24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
