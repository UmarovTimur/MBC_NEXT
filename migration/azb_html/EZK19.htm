<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='EZK18.htm'>&lt;</a></li>
<li><a href='EZK.htm'>19</a></li>
<li><a href='EZK20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>İsrail rəhbərləri üçün mərsiyə </div> <div class='p'> <span class="verse" id="V1">1&#160;</span>Sən İsrail rəhbərləri üçün mərsiyə oxuyub söylə:   </div><div class='q'> <span class="verse" id="V2">2&#160;</span>“Sənin anan nə idi?  </div><div class='q'>Şirlər arasında dişi bir şir!  </div><div class='q'>O, cavan aslanların içində yatardı,  </div><div class='q'>Balalarını bəsləyərdi.   </div><div class='q'> <span class="verse" id="V3">3&#160;</span>O, balalarından birini böyütdü,  </div><div class='q'>Bala cavan bir şir oldu.  </div><div class='q'>Şikar etməyi öyrəndi,  </div><div class='q'>Adamları yeməyə başladı.   </div><div class='q'> <span class="verse" id="V4">4&#160;</span>Millətlər onun xəbərini eşitdi,  </div><div class='q'>Bu şir onların quyusuna düşüb ələ keçdi.  </div><div class='q'>Burnuna halqa taxıb onu  </div><div class='q'>Misir torpağına gətirdilər.   </div><div class='q'> <span class="verse" id="V5">5&#160;</span>Dişi şir boş yerə gözlədiyini,  </div><div class='q'>Ümid qalmadığını görəndə  </div><div class='q'>Balalarından birini götürüb  </div><div class='q'>Cavan bir şir etdi.   </div><div class='q'> <span class="verse" id="V6">6&#160;</span>Bu bala şirlər arasında gəzirdi.  </div><div class='q'>O da cavan bir şir olub  </div><div class='q'>Şikar etməyi öyrəndi,  </div><div class='q'>Adamları yeməyə başladı.   </div><div class='q'> <span class="verse" id="V7">7&#160;</span>Onların qəsrlərini dağıtdı, <a href="#FN1" class="notemark">*<span class="popup">Qəsrlərini dağıtdı – arami tərcüməsində belədir, ibrani mətnində isə dul qadınlarını tanıdı.</span></a>  </div><div class='q'>Şəhərlərini viran etdi.  </div><div class='q'>Bu şirin nərə səsindən  </div><div class='q'>Ölkə və onun əhalisi dəhşət içində idi.   </div><div class='q'> <span class="verse" id="V8">8&#160;</span>Ətraf ölkələrin millətləri  </div><div class='q'>Onun üstünə gəldi,  </div><div class='q'>Öz torlarını üzərinə atdı,  </div><div class='q'>Bu şir onların quyusuna düşüb ələ keçdi.   </div><div class='q'> <span class="verse" id="V9">9&#160;</span>Onun burnuna halqa taxıb qəfəsə saldılar.  </div><div class='q'>Onu Babil padşahının yanına gətirdilər.  </div><div class='q'>Sonra qalaya saldılar ki,  </div><div class='q'>İsrail dağları üzərində  </div><div class='q'>Bir daha səsi eşidilməsin.   </div><div class='b'> &#160; </div> <div class='q'> <span class="verse" id="V10">10&#160;</span>Sənin anan da çay kənarındakı bağında  </div><div class='q'>Əkilmiş bir üzüm tənəyi kimi idi.  </div><div class='q'>Bol sulardan bəhərli oldu,  </div><div class='q'>Çoxlu qol-budaq verdi.   </div><div class='q'> <span class="verse" id="V11">11&#160;</span>Onun budaqları  </div><div class='q'>Padşah əsası olacaq qədər gücləndi,  </div><div class='q'>Boyu hündür ağaclara qədər ucaldı,  </div><div class='q'>Onun çoxlu budaqları ilə  </div><div class='q'>Hündürlüyü görünürdü.   </div><div class='q'> <span class="verse" id="V12">12&#160;</span>Ancaq onu qəzəblə  </div><div class='q'>Kökündən çıxarıb yerə atdılar,  </div><div class='q'>Şərq küləyi onun meyvəsini qurutdu,  </div><div class='q'>Möhkəm budaqları qoparıldı,  </div><div class='q'>Onlar qurudu,  </div><div class='q'>Onları od yandırıb-yaxdı.   </div><div class='q'> <span class="verse" id="V13">13&#160;</span>O indi  </div><div class='q'>Çöldə, quraq və susuz torpaqda əkildi.   </div><div class='q'> <span class="verse" id="V14">14&#160;</span>Gövdəsinin bir budağından od çıxdı,  </div><div class='q'>Onun meyvəsini yandırıb-yaxdı.  </div><div class='q'>Onda padşah əsası olmaq üçün  </div><div class='q'>Bir möhkəm budaq da qalmadı”.  </div><div class='b'> &#160; </div> <div class='p'>Bu bir mərsiyə idi, mərsiyə olaraq da qalacaq».   </div><ul class='tnav'>
<li><a href='index.htm'>YEZEKEL</a></li>
<li><a href='EZK18.htm'>&lt;</a></li>
<li><a href='EZK.htm'>19</a></li>
<li><a href='EZK20.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">19:7</a>
<span class="fq">Qəsrlərini dağıtdı </span><span class="ft">– arami tərcüməsində belədir, ibrani mətnində isə </span><span class="fq">dul qadınlarını tanıdı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
