<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO10.htm'>&lt;</a></li>
<li><a href='1CO.htm'>11</a></li>
<li><a href='1CO12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">1Kor. 4:16; Fil. 3:17</span></a>Mən Məsihdən nümunə götürdüyüm kimi siz də məndən nümunə götürün.   </div><div class='s'>Məsihçi nizam-intizamı </div> <div class='p'> <span class="verse" id="V2">2&#160;</span>Hər işdə məni xatırladığınız və sizə tapşırdığım təlimlərə sadiq qaldığınız üçün sizi tərifləyirəm.   <span class="verse" id="V3">3&#160;</span>Bunu da bilmənizi istəyirəm ki, hər kişinin başı Məsih, arvadın başı ər, Məsihin başı isə Allahdır.   <span class="verse" id="V4">4&#160;</span>Başına nə isə qoyub dua yaxud peyğəmbərlik edən hər kişi öz başını şərəfsiz edir.   <span class="verse" id="V5">5&#160;</span>Başıaçıq dua yaxud peyğəmbərlik edən hər qadın da öz başını şərəfsiz edir. Belə qadınla saçları qırxılmış qadın arasında fərq yoxdur.   <span class="verse" id="V6">6&#160;</span>Əgər qadın başını örtmürsə, qoy saçlarını qısa kəssin. Amma əgər qadın üçün saçını qısa kəsməsi yaxud qırxması ayıbdırsa, qoy başını örtsün.   <span class="verse" id="V7">7&#160;</span><a href="#FN2" class="notemark">*<span class="popup">Yar. 1:26-27</span></a>Beləliklə, kişiyə Allahın surəti və izzəti olduğuna görə başını örtmək olmaz. Qadınsa kişinin izzətidir.   <span class="verse" id="V8">8&#160;</span><a href="#FN3" class="notemark">*<span class="popup">Yar. 2:18-23</span></a>Çünki kişi qadından yox, qadın kişidən yarandı.   <span class="verse" id="V9">9&#160;</span>Kişi qadın üçün yox, qadın kişi üçün yaradıldı.   <span class="verse" id="V10">10&#160;</span>Bu səbəbdən mələklərə görə qadının başı üzərində ixtiyarı olmalıdır.   <span class="verse" id="V11">11&#160;</span>Hər halda Rəbdə nə qadın kişidən, nə də kişi qadından müstəqildir.   <span class="verse" id="V12">12&#160;</span>Çünki qadın kişidən yarandığı kimi kişi də qadın vasitəsilə yaranır və hər şey Allahdan yaranır.   <span class="verse" id="V13">13&#160;</span>Özünüz qərara gəlin, Allaha başıaçıq dua etmək qadına yaraşarmı?   <span class="verse" id="V14">14&#160;</span>Məgər təbiətin özü sizə kişinin saçı uzun olmasının özü üçün hörmətsizlik,   <span class="verse" id="V15">15&#160;</span>qadının saçlarının uzun olması isə onun üçün şərəf olduğunu öyrətmir? Çünki qadına saç örtük kimi verilib.   <span class="verse" id="V16">16&#160;</span>Bu barədə kim mübahisə etmək istəyirsə, bilsin ki, bizim də, Allahın cəmiyyətlərinin də belə bir adəti yoxdur.   </div><div class='s'>Rəbbin süfrəsinə aid təlimat </div> <div class='p'> <span class="verse" id="V17">17&#160;</span>Sizin toplantılarınız xeyirdən çox zərər gətirdiyinə görə aşağıda yazılan əmrlərdən çıxış edərək sizi tərifləmirəm.   <span class="verse" id="V18">18&#160;</span>Çünki əvvəl eşitmişəm ki, cəmiyyətdə yığılanda aranızda dəstəbazlıq olur. Buna mən bir az da olsa, inanıram.   <span class="verse" id="V19">19&#160;</span>Çünki Allahın sınaqdan keçmiş adamları bəlli olsun deyə aranızda firqələrə bölünmə olmalıdır!   <span class="verse" id="V20">20&#160;</span>Xüsusən bir yerə toplaşanda yediyiniz Rəbbin süfrəsi deyil.   <span class="verse" id="V21">21&#160;</span>Çünki biriniz o birisini gözləmədən süfrənizi açırsınız və biri ac qalır, o birisi isə sərxoş olur.   <span class="verse" id="V22">22&#160;</span>Yeyib-içmək üçün evləriniz yoxdurmu? Bəlkə siz Allahın cəmiyyətinə xor baxırsınız və yoxsulları utandırmaq istəyirsiniz? Sizə nə deyim? Sizi tərifləyimmi? Əsla! Bu işdə sizi tərifləməyəcəyəm.   </div><div class='p'> <span class="verse" id="V23">23&#160;</span>Çünki sizə çatdırdığım bu xəbəri Rəbbin Özündən qəbul etmişəm: Rəbb İsa Ona xəyanət edildiyi gecə əlinə çörək götürdü,   <span class="verse" id="V24">24&#160;</span>şükür edib onu böldü və dedi: «Bu<a href="#FN4" class="notemark">*<span class="popup">Bu – bəzi əlyazmalarda Alın və yeyin, bu (Mat. 26:26).</span></a> Mənim sizin üçün verilən<a href="#FN5" class="notemark">†<span class="popup">Verilən – bəzi əlyazmalarda əzilən.</span></a> bədənimdir. Bunu Məni xatırlamaq üçün edin».   <span class="verse" id="V25">25&#160;</span><a href="#FN6" class="notemark">*<span class="popup">Çıx. 24:6-8; Yer. 31:31-34</span></a>Eləcə də axşam yeməyindən sonra kasanı götürüb dedi: «Bu kasa Mənim qanımla bağladığım Yeni Əhddir. Bunu hər dəfə içəndə Məni xatırlamaq üçün edin».   <span class="verse" id="V26">26&#160;</span>Çünki hər dəfə bu çörəyi yeyəndə və bu kasadan içəndə siz Rəbbin gəlişinədək Onun ölümünü bəyan edirsiniz.   </div><div class='p'> <span class="verse" id="V27">27&#160;</span>Buna görə də kim layiq olmayan tərzdə Rəbbin bu çörəyini yeyib yaxud Onun kasasından içsə, Rəbbin bədəninə və qanına qarşı təqsirkardır.   <span class="verse" id="V28">28&#160;</span>Bunun əvəzinə qoy insan özünü yoxlasın və sonra bu çörəkdən yeyib bu kasadan içsin.   <span class="verse" id="V29">29&#160;</span>Çünki kim Rəbbin bədənini<a href="#FN7" class="notemark">‡<span class="popup">Rəbbin bədənini – hərfi tərcümədə bədəni, bəzi əlyazmalarda layiq olmayan tərzdə Rəbbin bədənini.</span></a> dərk etməmiş yeyib-içsə, yeyib-içərək öz üzərinə mühakimə gətirir.   <span class="verse" id="V30">30&#160;</span>Bu səbəbdən də bir çoxunuz zəif və xəstədir, bəziləri isə vəfat etmişdir.   <span class="verse" id="V31">31&#160;</span>Əgər biz özümüzü düzgün dərk etsəydik, mühakiməyə düşməzdik.   <span class="verse" id="V32">32&#160;</span>Rəbb bizi mühakimə edəndə dünya ilə birlikdə məhkum olunmayaq deyə bizi tərbiyə edir.   </div><div class='p'> <span class="verse" id="V33">33&#160;</span>Beləliklə, qardaşlarım, yeməyə toplaşanda bir-birinizi gözləyin.   <span class="verse" id="V34">34&#160;</span>Ac olan varsa, qoy evində yesin ki, toplantınız mühakiməyə çevrilməsin. Qalan məsələləri isə özüm gələndə nizama salacağam.   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO10.htm'>&lt;</a></li>
<li><a href='1CO.htm'>11</a></li>
<li><a href='1CO12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">11:1</a>
<span class="xt"><a href='1CO04.htm#V16'>1Kor. 4:16</a>; <a href='PHP03.htm#V17'>Fil. 3:17</a></span></p>
<p class="x" id="FN2"><span class="notemark">*</span><a class="notebackref" href="#V7">11:7</a>
<span class="xt"><a href='GEN01.htm#V26'>Yar. 1:26-27</a></span></p>
<p class="x" id="FN3"><span class="notemark">*</span><a class="notebackref" href="#V8">11:8</a>
<span class="xt"><a href='GEN02.htm#V18'>Yar. 2:18-23</a></span></p>
<p class="f" id="FN4"><span class="notemark">*</span><a class="notebackref" href="#V24">11:24</a>
<span class="fq">Bu </span><span class="ft">– bəzi əlyazmalarda </span><span class="fq">Alın və yeyin, bu </span><span class="ft">(<a href='MAT26.htm#V26'>Mat. 26:26</a>).</span></p>
<p class="f" id="FN5"><span class="notemark">†</span><a class="notebackref" href="#V24">11:24</a>
<span class="fq">Verilən </span><span class="ft">– bəzi əlyazmalarda </span><span class="fq">əzilən.</span></p>
<p class="x" id="FN6"><span class="notemark">*</span><a class="notebackref" href="#V25">11:25</a>
<span class="xt"><a href='EXO24.htm#V6'>Çıx. 24:6-8</a>; <a href='JER31.htm#V31'>Yer. 31:31-34</a></span></p>
<p class="f" id="FN7"><span class="notemark">‡</span><a class="notebackref" href="#V29">11:29</a>
<span class="fq">Rəbbin bədənini </span><span class="ft">– hərfi tərcümədə </span><span class="fq">bədəni, </span><span class="ft">bəzi əlyazmalarda </span><span class="fq">layiq olmayan tərzdə Rəbbin bədənini.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
