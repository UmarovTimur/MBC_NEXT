<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS10.htm'>&lt;</a></li>
<li><a href='HOS.htm'>11</a></li>
<li><a href='HOS12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Allahın İsrailə məhəbbəti </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 4:22; Mat. 2:15 </span></a> İsrail uşaq ikən onu sevdim,  </div><div class='q'>Öz oğlumu Misirdən çağırdım.   </div><div class='q'> <span class="verse" id="V2">2&#160;</span>Peyğəmbərlər İsraili çağırdıqca  </div><div class='q'>İsrail onlardan uzaqlaşdı.  </div><div class='q'>Baal bütlərinə qurban kəsdilər,  </div><div class='q'>Oyma bütlərə buxur yandırdılar.   </div><div class='q'> <span class="verse" id="V3">3&#160;</span>Efrayimə gəzməyi Mən öyrətdim,  </div><div class='q'>Onları qollarım üstünə aldım.  </div><div class='q'>Ancaq bilmədilər ki,  </div><div class='q'>Onlara Mən şəfa verdim.   </div><div class='q'> <span class="verse" id="V4">4&#160;</span>Onları insani tellərlə,  </div><div class='q'>Sevgi bağları ilə Özümə çəkdim.  </div><div class='q'>Onlar üçün çənələrindən boyunduruğu qaldıran  </div><div class='q'>Bir kəs oldum,  </div><div class='q'>Əyilib onlara yemək verdim.   </div><div class='b'> &#160; </div> <div class='q'> <span class="verse" id="V5">5&#160;</span>Məgər Misirə qayıtmayacaqlar?  </div><div class='q'>Aşşur onlara padşah olmayacaq?  </div><div class='q'>Çünki onlar Mənə üz tutmaq istəmədilər.   </div><div class='q'> <span class="verse" id="V6">6&#160;</span>Şəhərlərinin içində qılınc fırlanacaq,  </div><div class='q'>Onların qapı sürgülərini qıracaq.  </div><div class='q'>Fitnələri üzündən onları yeyib-qurtaracaq.   </div><div class='q'> <span class="verse" id="V7">7&#160;</span>Xalqım Məndən üz döndərməyi qərara alıb.  </div><div class='q'>Haqq-Taalanı çağırsalar da,  </div><div class='q'>Onları heç vaxt ucaltmayacaq.   </div><div class='b'> &#160; </div> <div class='q'> <span class="verse" id="V8">8&#160;</span><a href="#FN2" class="notemark">*<span class="popup">Qanun. 29:23 </span></a> Ey Efrayim, səni necə əldən verim?  </div><div class='q'>Ey İsrail, səni necə təslim edim?  </div><div class='q'>Admaya etdiyimi sənə necə edim?  </div><div class='q'>Səni necə Sevoyim kimi edim?  </div><div class='q'>Köksümdə ürəyim alt-üst oldu,  </div><div class='q'>Mərhəmət hisslərim alovlandı.   </div><div class='q'> <span class="verse" id="V9">9&#160;</span>Mən qızğın qəzəbimlə rəftar etmərəm,  </div><div class='q'>Efrayimi artıq məhv etmərəm.  </div><div class='q'>Çünki Mən Allaham, insan deyiləm,  </div><div class='q'>Aranızda Müqəddəs Olanam.  </div><div class='q'>Qəzəblə üzərinizə gəlmərəm.   </div><div class='q'> <span class="verse" id="V10">10&#160;</span>Onlar aslan kimi nərə çəkən  </div><div class='q'>Rəbbin arxasınca gedəcək.  </div><div class='q'>O nərə çəkəndə  </div><div class='q'>Övladları qərbdən titrəyərək gələcək.   </div><div class='q'> <span class="verse" id="V11">11&#160;</span>Misirdən quşlar kimi,  </div><div class='q'>Aşşur ölkəsindən göyərçinlər kimi  </div><div class='q'>Titrəyərək gələcəklər.  </div><div class='q'>Onları evlərində sakin edəcəyəm»  </div><div class='q'>Rəbb belə bəyan edir.   </div><div class='s'>İsrailin günahı </div> <div class='q'> <span class="verse" id="V12">12&#160;</span>Efrayim yalanla, İsrail nəsli hiylə ilə  </div><div class='q'>Ətrafımı bürüdü.  </div><div class='q'>Amma Yəhuda hələ də Allahla birgə gedir,  </div><div class='q'>Müqəddəs Olana sadiqdir.   </div><div class='b'> &#160; </div> <ul class='tnav'>
<li><a href='index.htm'>HUŞƏ</a></li>
<li><a href='HOS10.htm'>&lt;</a></li>
<li><a href='HOS.htm'>11</a></li>
<li><a href='HOS12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">11:1</a>
<span class="xt"><a href='EXO04.htm#V22'>Çıx. 4:22</a>; <a href='MAT02.htm#V15'>Mat. 2:15</a> </span></p>
<p class="x" id="FN2"><span class="notemark">*</span><a class="notebackref" href="#V8">11:8</a>
<span class="xt"><a href='DEU29.htm#V23'>Qanun. 29:23</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
