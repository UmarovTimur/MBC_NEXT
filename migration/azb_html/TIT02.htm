<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab TİTƏ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>TİTƏ</a></li>
<li><a href='TIT01.htm'>&lt;</a></li>
<li><a href='TIT.htm'>2</a></li>
<li><a href='TIT03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Sağlam təlimin əhəmiyyəti </div> <div class='p'> <span class="verse" id="V1">1&#160;</span>Sənsə sağlam təlimə uyğun olanı öyrət.   <span class="verse" id="V2">2&#160;</span>Yaşlı kişilər ayıq, ləyaqətli, ağıllı-kamallı, imanda, məhəbbətdə və dözümdə sağlam olsunlar.   <span class="verse" id="V3">3&#160;</span>Yaşlı qadınlar da eyni şəkildə müqəddəslərə yaraşan tərzdə davransınlar. Böhtançı, şərab düşkünü olmasınlar və xeyirli şeyləri öyrədərək   <span class="verse" id="V4">4&#160;</span>tərbiyə etsinlər ki, gənc qadınlar ərlərini və uşaqlarını sevsinlər,   <span class="verse" id="V5">5&#160;</span>ağıllı-kamallı, ismətli, evdar, xeyirxah, öz ərlərinə tabe olsunlar. O zaman Allahın kəlamına küfr olunmaz.   <span class="verse" id="V6">6&#160;</span>Gənc oğlanlara da ağıllı-kamallı olmaq üçün nəsihət ver.   <span class="verse" id="V7">7&#160;</span>Yaxşı işlər görərək hər şeydə özünü nümunə göstər. Təlimdə dürüst və ləyaqətli<a href="#FN1" class="notemark">*<span class="popup">Dürüst və ləyaqətli – bəzi əlyazmalarda dürüst, ləyaqətli və əxlaqlı.</span></a> olaraq   <span class="verse" id="V8">8&#160;</span>tənqid olunmaz sağlam sözlər danış ki, sənə qarşı çıxanlar bizim haqqımızda pis bir söz deyə bilməyib utansın.   </div><div class='p'> <span class="verse" id="V9">9&#160;</span>Qulları başa sal ki, hər şeydə öz ağalarına tabe olsunlar, onları razı salsınlar. Qoy cavab qaytarmasınlar,   <span class="verse" id="V10">10&#160;</span>oğurluq etməsinlər, amma hər baxımdan etibarlı olduqlarını göstərsinlər. Beləliklə, Xilaskarımız Allahın təlimini hər cəhətdən cazibəli etsinlər.   </div><div class='p'> <span class="verse" id="V11">11&#160;</span>Çünki Allahın bütün insanlara xilas gətirən lütfü zühur etdi.   <span class="verse" id="V12">12&#160;</span>Bu lütf bizə allahsızlığı və dünyəvi ehtirasları rədd edib, bu dövrdə ağıllı-kamallı, saleh və möminliyə uyğun bir ömür sürməyi öyrədir.   <span class="verse" id="V13">13&#160;</span>Bu ərəfədə bəxtiyarlıq gətirən ümidimizin gerçəkləşməsini, ulu Allah və Xilaskarımız İsa Məsihin izzətinin zühurunu gözləyək.   <span class="verse" id="V14">14&#160;</span><a href="#FN2" class="notemark">*<span class="popup">Çıx. 19:5; Qanun. 4:20; 7:6; 14:2; 1Pet. 2:9</span></a>O Özünü bizim üçün fəda etdi ki, bizi hər cür qanunsuzluqdan satın alsın, təmizləyib Özünə məxsus və yaxşı işlərə səy göstərən bir xalq yaratsın.   <span class="verse" id="V15">15&#160;</span>Bunları tam bir səlahiyyətlə bildir, nəsihət ver və məzəmmət et. Qoy heç kim sənə hörmətsizlik etməsin.   </div><ul class='tnav'>
<li><a href='index.htm'>TİTƏ</a></li>
<li><a href='TIT01.htm'>&lt;</a></li>
<li><a href='TIT.htm'>2</a></li>
<li><a href='TIT03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">2:7</a>
<span class="fq">Dürüst və ləyaqətli </span><span class="ft">– bəzi əlyazmalarda </span><span class="fq">dürüst, ləyaqətli və əxlaqlı.</span></p>
<p class="x" id="FN2"><span class="notemark">*</span><a class="notebackref" href="#V14">2:14</a>
<span class="xt"><a href='EXO19.htm#V5'>Çıx. 19:5</a>; <a href='DEU04.htm#V20'>Qanun. 4:20</a>; <a href='DEU07.htm#V6'>7:6</a>; <a href='DEU14.htm#V2'>14:2</a>; <a href='1PE02.htm#V9'>1Pet. 2:9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
