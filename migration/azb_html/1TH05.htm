<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 SALONİKLİLƏRƏ 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='1TH04.htm'>&lt;</a></li>
<li><a href='1TH.htm'>5</a></li>
<li><a href='2TH01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='p'> <span class="verse" id="V1">1&#160;</span>Qardaşlar, zaman və məqamlar barədə sizə yazmağa ehtiyac yoxdur.   <span class="verse" id="V2">2&#160;</span><a href="#FN1" class="notemark">*<span class="popup">Mat. 24:43; Luka 12:39; 2Pet. 3:10; Vəhy 16:15</span></a>Çünki özünüz də çox yaxşı bilirsiniz ki, Rəbbin günü oğru gecə gəldiyi kimi gələcək.   <span class="verse" id="V3">3&#160;</span>İnsanlar «sülh və təhlükəsizlik» deyəndə hamilə qadının ağrıları necə qəfildən tutursa, onlar da elə qəfil məhvə düçar olacaq və bundan əsla qaça bilməyəcəklər.   <span class="verse" id="V4">4&#160;</span>Amma, qardaşlar, siz qaranlıqda deyilsiniz ki, o gün sizi oğru kimi yaxalasın.   <span class="verse" id="V5">5&#160;</span>Axı hamınız nur və gündüz övladlarısınız. Biz nə gecənin, nə də qaranlığın övladlarıyıq.   <span class="verse" id="V6">6&#160;</span>Ona görə gəlin başqaları kimi yatmayaq, əksinə, oyanıb ayıq-sayıq dayanaq.   <span class="verse" id="V7">7&#160;</span>Çünki yatanlar gecə yatır, əyyaşlar da gecə vaxtı əyyaşlıq edir.   <span class="verse" id="V8">8&#160;</span><a href="#FN2" class="notemark">*<span class="popup">Yeş. 59:17; Ef. 6:13-17</span></a>Gündüzə aid olan bizlərsə iman və məhəbbətlə döşümüzə zireh taxaraq xilas ümidini dəbilqə kimi başımıza qoyub ayıq-sayıq olaq.   <span class="verse" id="V9">9&#160;</span>Çünki Allah bizi qəzəbə düçar olmaq üçün deyil, Rəbbimiz İsa Məsih vasitəsilə xilasa nail olmaq üçün təyin edib.   <span class="verse" id="V10">10&#160;</span>Məsih bizim uğrumuzda öldü ki, oyaq olsaq da, yatmış olsaq da, Onunla birlikdə yaşayaq.   <span class="verse" id="V11">11&#160;</span>Buna görə indiki kimi bir-birinizi ürəkləndirin və ruhən inkişaf etdirin.   </div><div class='s'>Son öyüdlər və salamlar </div> <div class='p'> <span class="verse" id="V12">12&#160;</span>Ey qardaşlar, xahiş edirik ki, aranızda zəhmət çəkənlərin, Rəbdə sizə başçılıq edib nəsihət verənlərin qədrini bilin.   <span class="verse" id="V13">13&#160;</span>Etdikləri əmələ görə onlara hədsiz məhəbbətlə hörmət göstərin. Bir-birinizlə sülh içində yaşayın.   <span class="verse" id="V14">14&#160;</span>Qardaşlar, sizə yalvarırıq, avaralara nəsihət verin, cəsarətsizləri ruhlandırın, zəiflərə yardım edin, hamıya qarşı səbirli olun.   <span class="verse" id="V15">15&#160;</span>Diqqətli olun ki, heç kim pisliyə pisliklə cavab verməsin, əksinə, bir-birinizə və bütün insanlara həmişə yaxşılıq etməyə çalışın.   </div><div class='p'> <span class="verse" id="V16">16&#160;</span>Daima sevinin,   <span class="verse" id="V17">17&#160;</span>durmadan dua edin,   <span class="verse" id="V18">18&#160;</span>hər vəziyyətdə şükür edin. Çünki bunlar Məsih İsada olan sizlər üçün Allahın iradəsidir.   <span class="verse" id="V19">19&#160;</span>Ruhu söndürməyin.   <span class="verse" id="V20">20&#160;</span>Peyğəmbərlik sözlərinə xor baxmayın.   <span class="verse" id="V21">21&#160;</span>Hər şeyi sınaqdan keçirin və yaxşı olandan möhkəm tutun.   <span class="verse" id="V22">22&#160;</span>Hər cür şərdən uzaq durun.   </div><div class='p'> <span class="verse" id="V23">23&#160;</span>Qoy sülh qaynağı olan Allahın Özü sizi tamamilə təqdis etsin və Rəbbimiz İsa Məsihin zühurunda ruhunuz, canınız və bədəniniz nöqsansız olaraq qorunsun.   <span class="verse" id="V24">24&#160;</span>Sizi çağıran Allah sadiqdir və bunu edəcək.   </div><div class='p'> <span class="verse" id="V25">25&#160;</span>Qardaşlar, bizim üçün dua edin.   <span class="verse" id="V26">26&#160;</span>Bütün bacı-qardaşları müqəddəs öpüşlə salamlayın.   <span class="verse" id="V27">27&#160;</span>Rəbb naminə sizə and verirəm ki, bu məktubu bütün bacı-qardaşlara<a href="#FN3" class="notemark">*<span class="popup">Bacı-qardaşlara – bəzi əlyazmalarda müqəddəslərə.</span></a> oxuyun.   </div><div class='p'> <span class="verse" id="V28">28&#160;</span>Rəbbimiz İsa Məsihin lütfü sizə yar olsun!   </div><ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='1TH04.htm'>&lt;</a></li>
<li><a href='1TH.htm'>5</a></li>
<li><a href='2TH01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">5:2</a>
<span class="xt"><a href='MAT24.htm#V43'>Mat. 24:43</a>; <a href='LUK12.htm#V39'>Luka 12:39</a>; <a href='2PE03.htm#V10'>2Pet. 3:10</a>; <a href='REV16.htm#V15'>Vəhy 16:15</a></span></p>
<p class="x" id="FN2"><span class="notemark">*</span><a class="notebackref" href="#V8">5:8</a>
<span class="xt"><a href='ISA59.htm#V17'>Yeş. 59:17</a>; <a href='EPH06.htm#V13'>Ef. 6:13-17</a></span></p>
<p class="f" id="FN3"><span class="notemark">*</span><a class="notebackref" href="#V27">5:27</a>
<span class="fq">Bacı-qardaşlara </span><span class="ft">– bəzi əlyazmalarda </span><span class="fq">müqəddəslərə.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
