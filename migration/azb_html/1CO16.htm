<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 16</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO15.htm'>&lt;</a></li>
<li><a href='1CO.htm'>16</a></li>
<li><a href='2CO01.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>İanələr haqqında </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Rom. 15:25-26</span></a>İndi isə müqəddəslər<a href="#FN2" class="notemark">*<span class="popup">Müqəddəslər – yəni Yerusəlimdə yaşayan, İsaya inanan yoxsul Yəhudilər.</span></a> üçün ianələr yığmağa gəlincə, Qalatiya cəmiyyətlərinə necə buyurmuşamsa, siz də elə edin.   <span class="verse" id="V2">2&#160;</span>Hər həftənin birinci günü<a href="#FN3" class="notemark">†<span class="popup">Həftənin birinci günü – yəni bazar günü.</span></a> hamınız qazancınıza görə müəyyən miqdarda pul ayırıb saxlayın ki, mən yanınıza gələndə ianə yığmağa ehtiyac qalmasın.   <span class="verse" id="V3">3&#160;</span>Oraya çatanda ianələrinizi Yerusəlimə çatdırmaq üçün seçdiyiniz adamları məktublarla göndərəcəyəm.   <span class="verse" id="V4">4&#160;</span>Əgər mənə də getmək məsləhət olsa, onlar mənimlə gedər.   </div><div class='s'>Paulun səyahət niyyətləri </div> <div class='p'> <span class="verse" id="V5">5&#160;</span><a href="#FN4" class="notemark">*<span class="popup">Həv. 19:21</span></a>Mən Makedoniyadan keçəndən sonra yanınıza gələcəyəm, çünki Makedoniyadan keçmək niyyətindəyəm.   <span class="verse" id="V6">6&#160;</span>Bəlkə də yanınızda bir az qalacağam, hətta qışı da keçirəcəyəm ki, siz məni gedəcəyim yerlərə yola salasınız.   <span class="verse" id="V7">7&#160;</span>Çünki mən sizinlə ötəri görüşmək istəmirəm. Rəbbin izni ilə yanınızda bir müddət qalmağa ümid edirəm.   <span class="verse" id="V8">8&#160;</span><a href="#FN5" class="notemark">*<span class="popup">Lev. 23:15-21; Qanun. 16:9-11</span></a><a href="#FN6" class="notemark">*<span class="popup">Həv. 19:8-10</span></a>Efesdə isə Əllinci Gün bayramınadək<a href="#FN7" class="notemark">‡<span class="popup">Əllinci Gün bayramı – yunan mətnində <span class='tl'>pentikosti</span> sözü olub Pasxa bayramından sonra əllinci gün qeyd edilir. Bax Həv. 2:1.</span></a> qalacağam.   <span class="verse" id="V9">9&#160;</span>Çünki mənə fəal iş üçün geniş qapı açılıb. Mənə qarşı çıxanlar da çoxdur.   </div><div class='p'> <span class="verse" id="V10">10&#160;</span><a href="#FN8" class="notemark">*<span class="popup">1Kor. 4:17</span></a>Timotey nə vaxt yanınıza gəlsə, aranızda olanda onun heç bir şeydən qorxmamasına diqqət yetirin, çünki o da mənim kimi Rəbbin işini görür.   <span class="verse" id="V11">11&#160;</span>Bu səbəbə görə də qoy heç kim ona xor baxmasın. Fəqət onu əmin-arxayın yola salın ki, o yanıma gələ bilsin. Çünki mən qardaşlarla birgə onu gözləyirəm.   </div><div class='p'> <span class="verse" id="V12">12&#160;</span>Apollo qardaşa gəlincə, mən ondan çox xahiş etdim ki, qardaşlarla birgə yanınıza getsin, amma o indi heç bir vasitə ilə getmək istəmir. Ona münasib olan vaxt gedəcək.   </div><div class='s'>Son xahişlər </div> <div class='p'> <span class="verse" id="V13">13&#160;</span>Ayıq olun, imanda sabit durun, mərd və möhkəm olun.   <span class="verse" id="V14">14&#160;</span>Qoy etdiyiniz hər bir əməl məhəbbətlə olsun.   </div><div class='p'> <span class="verse" id="V15">15&#160;</span><a href="#FN9" class="notemark">*<span class="popup">1Kor. 1:16</span></a>Qardaşlar, sizdən bir xahişim var. Siz Stefananın ailəsini tanıyırsınız və bilirsiniz ki, onlar Axayyanın ilk imanlılarıdır. Onlar özlərini müqəddəslərin xidmətinə həsr etmişlər.   <span class="verse" id="V16">16&#160;</span>Siz də belə adamlara və onlarla birlikdə çalışan və zəhmət çəkən hər kəsə tabe olun.   <span class="verse" id="V17">17&#160;</span>Stefana, Fortunat və Axaikin gəlməsinə sevinirəm, çünki onlar gələndə sizin üçün darıxmağımı unutdum.   <span class="verse" id="V18">18&#160;</span>Onlar sizin kimi mənim də ruhumu təzələdilər. Belələrinin qədrini bilin.   </div><div class='s'>Salam göndərmə </div> <div class='p'> <span class="verse" id="V19">19&#160;</span><a href="#FN10" class="notemark">*<span class="popup">Həv. 18:2-3</span></a>Sizi Asiya vilayətinin cəmiyyətləri salamlayır.  </div><div class='p'>Akila və Priskila öz evlərində toplaşan cəmiyyətlə birlikdə Rəbbin ismi ilə sizə çoxlu salam göndərirlər.   </div><div class='p'> <span class="verse" id="V20">20&#160;</span>Bütün bacı-qardaşlar sizə salam göndərir. Bir-birinizi müqəddəs öpüşlə salamlayın.   </div><div class='p'> <span class="verse" id="V21">21&#160;</span>Mən Paul bu salamı öz əlimlə yazıram.   <span class="verse" id="V22">22&#160;</span>Rəbbi sevməyənə lənət olsun. Marana ta!<a href="#FN11" class="notemark">§<span class="popup">Marana ta – arami dilində Rəbbimiz, gəl!</span></a>   <span class="verse" id="V23">23&#160;</span>Rəbbimiz İsanın lütfü sizə yar olsun!   <span class="verse" id="V24">24&#160;</span>Mənim məhəbbətim Məsih İsada olan hamınızla olsun!   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO15.htm'>&lt;</a></li>
<li><a href='1CO.htm'>16</a></li>
<li><a href='2CO01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">16:1</a>
<span class="xt"><a href='ROM15.htm#V25'>Rom. 15:25-26</a></span></p>
<p class="f" id="FN2"><span class="notemark">*</span><a class="notebackref" href="#V1">16:1</a>
<span class="fq">Müqəddəslər </span><span class="ft">– yəni Yerusəlimdə yaşayan, İsaya inanan yoxsul Yəhudilər.</span></p>
<p class="f" id="FN3"><span class="notemark">†</span><a class="notebackref" href="#V2">16:2</a>
<span class="fq">Həftənin birinci günü </span><span class="ft">– yəni bazar günü.</span></p>
<p class="x" id="FN4"><span class="notemark">*</span><a class="notebackref" href="#V5">16:5</a>
<span class="xt"><a href='ACT19.htm#V21'>Həv. 19:21</a></span></p>
<p class="x" id="FN5"><span class="notemark">*</span><a class="notebackref" href="#V8">16:8</a>
<span class="xt"><a href='LEV23.htm#V15'>Lev. 23:15-21</a>; <a href='DEU16.htm#V9'>Qanun. 16:9-11</a></span></p>
<p class="x" id="FN6"><span class="notemark">*</span><a class="notebackref" href="#V8">16:8</a>
<span class="xt"><a href='ACT19.htm#V8'>Həv. 19:8-10</a></span></p>
<p class="f" id="FN7"><span class="notemark">‡</span><a class="notebackref" href="#V8">16:8</a>
<span class="fq">Əllinci Gün bayramı </span><span class="ft">– yunan mətnində pentikosti sözü olub Pasxa bayramından sonra əllinci gün qeyd edilir. Bax <a href='ACT02.htm#V1'>Həv. 2:1</a>.</span></p>
<p class="x" id="FN8"><span class="notemark">*</span><a class="notebackref" href="#V10">16:10</a>
<span class="xt"><a href='1CO04.htm#V17'>1Kor. 4:17</a></span></p>
<p class="x" id="FN9"><span class="notemark">*</span><a class="notebackref" href="#V15">16:15</a>
<span class="xt"><a href='1CO01.htm#V16'>1Kor. 1:16</a></span></p>
<p class="x" id="FN10"><span class="notemark">*</span><a class="notebackref" href="#V19">16:19</a>
<span class="xt"><a href='ACT18.htm#V2'>Həv. 18:2-3</a></span></p>
<p class="f" id="FN11"><span class="notemark">§</span><a class="notebackref" href="#V22">16:22</a>
<span class="fq">Marana ta </span><span class="ft">– arami dilində </span><span class="fq">Rəbbimiz, gəl!</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
