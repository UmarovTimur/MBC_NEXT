<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 30</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA029.htm'>&lt;</a></li>
<li><a href='PSA.htm'>30</a></li>
<li><a href='PSA031.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='s'>Məzmur 30 </div> <div class='d'>Davudun məzmuru. </div> <div class='d'>Məbədin təqdisinə aid ilahi. </div> <div class='q'> <span class="verse" id="V1">1&#160;</span>Ya Rəbb, Səni ucaldıram,  </div><div class='q'>Çünki Sən məni qurtardın,  </div><div class='q'>Düşməni mənə görə sevinməyə qoymadın.   </div><div class='q'> <span class="verse" id="V2">2&#160;</span>Ya Rəbb Allahım,  </div><div class='q'>Səni imdada çağırarkən  </div><div class='q'>Mənə şəfa verdin.   </div><div class='q'> <span class="verse" id="V3">3&#160;</span>Ya Rəbb, canımı  </div><div class='q'>Ölülər diyarından azad etdin,  </div><div class='q'>Qəbirə düşməyim deyə  </div><div class='q'>Sən mənə həyat verdin.   </div><div class='b'> &#160; </div> <div class='q'> <span class="verse" id="V4">4&#160;</span>Ey Rəbbin möminləri,  </div><div class='q'>Onu tərənnüm edin,  </div><div class='q'>Onun müqəddəs isminə şükür edin.   </div><div class='q'> <span class="verse" id="V5">5&#160;</span>Çünki qəzəbi bir anlıq olur,  </div><div class='q'>Lütfü isə ömür boyu qalır.  </div><div class='q'>Kimin bir gecə gözündən yaş tökülərsə,  </div><div class='q'>Onun üçün sübh tezdən sevinc doğar.   </div><div class='b'> &#160; </div> <div class='q'> <span class="verse" id="V6">6&#160;</span>Dinclik tapanda dedim:  </div><div class='q'>«Əsla sarsılmaram».   </div><div class='q'> <span class="verse" id="V7">7&#160;</span>Ya Rəbb, lütfünlə məni  </div><div class='q'>Bir dağ kimi möhkəm etdin.  </div><div class='q'>Sonra məndən üz gizlətdin,  </div><div class='q'>Canıma vəlvələ düşdü.   </div><div class='b'> &#160; </div> <div class='q'> <span class="verse" id="V8">8&#160;</span>Ya Rəbb, Səni çağırdım,  </div><div class='q'>Xudavəndə belə yalvardım:   </div><div class='q'> <span class="verse" id="V9">9&#160;</span>«Qanımı töküb qəbirə düşsəm,  </div><div class='q'>Sənə fayda verərmi?  </div><div class='q'>Torpaq Sənə şükür edə bilərmi,  </div><div class='q'>Sədaqətini elan edə bilərmi?   </div><div class='q'> <span class="verse" id="V10">10&#160;</span>Ya Rəbb, dinlə, mənə lütf et,  </div><div class='q'>Ya Rəbb, köməyimə çat».   </div><div class='b'> &#160; </div> <div class='q'> <span class="verse" id="V11">11&#160;</span>Yasımı şənliyə çevirdin,  </div><div class='q'>Çulumu çıxarıb məni sevincə bürüdün.   </div><div class='q'> <span class="verse" id="V12">12&#160;</span>Ona görə susmayacağam,  </div><div class='q'>Səni ucadan tərənnüm edəcəyəm.  </div><div class='q'>Ya Rəbb Allahım,  </div><div class='q'>Sənə daim şükür edəcəyəm!   </div><ul class='tnav'>
<li><a href='index.htm'>ZƏBUR</a></li>
<li><a href='PSA029.htm'>&lt;</a></li>
<li><a href='PSA.htm'>30</a></li>
<li><a href='PSA031.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
