<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO09.htm'>&lt;</a></li>
<li><a href='EXO.htm'>10</a></li>
<li><a href='EXO11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Səkkizinci cəza: çəyirtkə </div> <div class='p'> <span class="verse" id="V1">1&#160;</span>Rəbb Musaya dedi: «Fironun yanına get. Mən fironun və əyanlarının ürəyini ona görə inadkar etmişəm ki, onların arasında Öz əlamətlərimi göstərim.   <span class="verse" id="V2">2&#160;</span>Sən isə Misirdə nə cür işlər etdiyimi və onlara göstərdiyim əlamətləri oğluna və nəvənə nəql edərsən. Onda biləcəksiniz ki, Rəbb Mənəm».   </div><div class='p'> <span class="verse" id="V3">3&#160;</span>Musa və Harun yenə fironun yanına gəlib ona söylədilər: «İbranilərin Allahı Rəbb belə deyir: “Nə vaxta qədər qarşımda özünü aşağı tutmaqdan imtina edəcəksən? Xalqımı burax ki, Mənə ibadət etsin!   <span class="verse" id="V4">4&#160;</span>Əgər sən Mənim xalqımı azad etməsən, Mən sabah ölkənə çəyirtkələr göndərəcəyəm.   <span class="verse" id="V5">5&#160;</span>Çəyirtkələr yer üzünü elə örtəcək ki, torpağı görmək olmayacaq. Dolu yağandan sonra sizə qalan şeyləri də onlar yeyəcəklər; tarladakı ağaclarınızın verdiyi zoğları da yeyəcəklər.   <span class="verse" id="V6">6&#160;</span>Onlar sənin, əyanlarının və bütün Misirlilərin evlərini dolduracaqlar. Belə şeyi nə ataların, nə də babaların bu torpaqda məskən saldıqları gündən indiyə qədər görməmişdilər”». Musa dönüb fironun yanından çıxdı.   </div><div class='p'> <span class="verse" id="V7">7&#160;</span>Fironun əyanları ona dedilər: «Nə vaxta qədər bu adam bizə tələ quracaq? Bu adamları burax, qoy onlar özlərinin Allahı Rəbbə ibadət etsinlər. Məgər sən hələ bilmirsən ki, Misir məhv olur?»   </div><div class='p'> <span class="verse" id="V8">8&#160;</span>Musanı və Harunu yenə fironun yanına çağırdılar. Firon onlara dedi: «Gedin, Allahınız Rəbbə ibadət edin. Ancaq deyin görək kimlər gedəcək?»   <span class="verse" id="V9">9&#160;</span>Musa dedi: «Uşaq, qoca, oğul, qızlarımız, qoyun-keçi və mal-qaramızla birgə gedəcəyik, çünki Rəbbə bayram etməliyik».   <span class="verse" id="V10">10&#160;</span>Firon onlara dedi: «Əgər mən sizi arvad-uşağınızla birgə buraxsam, qoy Rəbb sizə kömək olsun! Yəqin sizin pis niyyətiniz var.   <span class="verse" id="V11">11&#160;</span>Belə olmaz! Siz kişilər gedin və Rəbbə ibadət edin. Məgər bunu istəmirsiniz?» Sonra firon onları öz hüzurundan qovdu.   </div><div class='p'> <span class="verse" id="V12">12&#160;</span>Onda Rəbb Musaya dedi: «Əlini Misir torpağının üzərinə uzat. Qoy Misir torpağına çəyirtkələr hücum etsin və bütün ölkənin bitkilərini, dolu yağandan sonra qalan hər şeyi yesinlər».   <span class="verse" id="V13">13&#160;</span>Musa əsasını Misir torpağının üzərinə uzatdı. Rəbb ölkəyə bütün o günü və gecəni davam edən şərq küləyi göndərdi. Səhər açılanda şərq küləyi özü ilə çəyirtkələr gətirdi.   <span class="verse" id="V14">14&#160;</span><a href="#FN1" class="notemark">*<span class="popup">Yoel 2:2; Vəhy 9:2-3</span></a> Çəyirtkələr Misir ölkəsinə hücum edərək bütün Misir torpağına yayıldılar. Onlar o qədər çox idi ki, bu qədəri heç vaxt olmayıb və bundan sonra da olmayacaq.   <span class="verse" id="V15">15&#160;</span>Çəyirtkələr bütün yer üzünü elə bürüdü ki, torpaq görünmürdü. Onlar ölkənin bütün bitkilərini və dolu yağandan sonra qalan bütün meyvələrini yedilər; bütün Misir torpağında nə ağaclarda, nə də çöllüklərdə heç bir yaşıllıq qalmadı.   <span class="verse" id="V16">16&#160;</span>Firon tələsik Musanı və Harunu çağırıb onlara dedi: «Allahınız Rəbbə və sizə qarşı günah etdim,   <span class="verse" id="V17">17&#160;</span>xahiş edirəm, təkcə bu dəfə günahımı bağışlayın və Allahınız Rəbbə yalvarın ki, bu ölümcül bəla məni tərk etsin».   <span class="verse" id="V18">18&#160;</span>Musa fironun yanından çıxıb Rəbbə yalvardı.   <span class="verse" id="V19">19&#160;</span>Rəbb küləyi döndərib çox güclü qərb küləyi göndərdi və külək çəyirtkələri aparıb Qırmızı dənizə atdı və bütün Misir ölkəsində bir çəyirtkə belə, qalmadı.   <span class="verse" id="V20">20&#160;</span>Ancaq Rəbb fironun ürəyini inadkarlaşdırdı və o, İsrail övladlarını buraxmadı.   </div><div class='s'>Doqquzuncu cəza: zülmət </div> <div class='p'> <span class="verse" id="V21">21&#160;</span><a href="#FN2" class="notemark">*<span class="popup">Zəb. 105:28; Vəhy 16:10</span></a> Sonra Rəbb Musaya dedi: «Əlini göyə tərəf uzat ki, Misir torpağında zülmət, qatı qaranlıq olsun».   <span class="verse" id="V22">22&#160;</span>Musa əlini göyə tərəf uzatdı və Misir torpağında üç gün qatı zülmət oldu.   <span class="verse" id="V23">23&#160;</span>Üç gün heç kəs bir-birini görmədi və heç kəs yerindən tərpənə bilmədi. Bütün İsrail övladlarının yaşadıqları yerlər isə işıqlıq idi.   </div><div class='p'> <span class="verse" id="V24">24&#160;</span>Firon Musanı çağırıb dedi: «Gedin, Rəbbə ibadət edin. Qoy uşaqlarınız da sizinlə getsin, ancaq qoyun-keçiniz və mal-qaranız burada qalsın».   <span class="verse" id="V25">25&#160;</span>Musa isə dedi: «Sən bizə ünsiyyət qurbanları və yandırma qurbanları da verməlisən ki, Allahımız Rəbbə qurban gətirək.   <span class="verse" id="V26">26&#160;</span>Heyvanlarımız da bizimlə getməlidir: bir dırnaqlı da qalmamalıdır, çünki Allahımız Rəbbə qurban gətirmək üçün onları götürməliyik. Ancaq biz oraya gedib çatmamış Rəbbə nəyi qurban gətirəcəyimizi bilmirik».   <span class="verse" id="V27">27&#160;</span>Rəbb fironun ürəyini inadkar etdi və o, İsrail övladlarını buraxmaq istəmədi.   </div><div class='s'>Musa fironun yanından çıxır </div> <div class='p'> <span class="verse" id="V28">28&#160;</span>Sonra firon Musaya dedi: «Rədd ol, özünü gözlə və bir də mənim gözümə görünmə. Yenə də gözümə görünsən, öləcəksən».   <span class="verse" id="V29">29&#160;</span>Musa dedi: «Düz deyirsən, bir daha gözünə görünmərəm».   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO09.htm'>&lt;</a></li>
<li><a href='EXO.htm'>10</a></li>
<li><a href='EXO11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V14">10:14</a>
<span class="xt"><a href='JOL02.htm#V2'>Yoel 2:2</a>; <a href='REV09.htm#V2'>Vəhy 9:2-3</a></span></p>
<p class="x" id="FN2"><span class="notemark">*</span><a class="notebackref" href="#V21">10:21</a>
<span class="xt"><a href='PSA105.htm#V28'>Zəb. 105:28</a>; <a href='REV16.htm#V10'>Vəhy 16:10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
