<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT08.htm'>&lt;</a></li>
<li><a href='ACT.htm'>9</a></li>
<li><a href='ACT10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>İsa Şaulla danışır </div> <div class='p'> <span class="verse" id="V1">1&#160;</span>Şaul Rəbbin şagirdlərinə qarşı hələ də ölüm hədələri yağdırırdı. Baş kahinin yanına gedib   <span class="verse" id="V2">2&#160;</span>ondan Dəməşq sinaqoqlarına yazılan məktublar istədi ki, orada İsa yolunu<a href="#FN1" class="notemark">*<span class="popup">İsa yolunu – hərfi tərcümədə Yolu.</span></a> tutan kişi və qadınlardan kimi tapsa, əl-qolunu bağlayıb Yerusəlimə gətirmək üçün səlahiyyəti olsun.   <span class="verse" id="V3">3&#160;</span>Dəməşqə yollanıb oraya yaxınlaşanda birdən göydən gələn bir işıq onun ətrafında parladı.   <span class="verse" id="V4">4&#160;</span>Şaul yerə yıxıldı və bir səs eşitdi, ona deyirdi: «Şaul, Şaul, niyə Məni təqib edirsən?»   <span class="verse" id="V5">5&#160;</span>Şaul ona dedi: «Ey Ağam, Sən kimsən?» O cavab verdi: «Mən sənin təqib etdiyin İsayam.   <span class="verse" id="V6">6&#160;</span>Qalx ayağa, şəhərə get və nə etmək lazımdırsa, sənə deyiləcək».   <span class="verse" id="V7">7&#160;</span>Şaulla birlikdə yola çıxan adamlar yerlərindəcə susub qalmışdı. Səsi eşitsələr də, heç kimi görə bilmədilər.   <span class="verse" id="V8">8&#160;</span>Şaul yerdən qalxdı, amma gözlərini açanda heç nə görə bilmirdi. Sonra onun əlindən tutub Dəməşqə apardılar.   <span class="verse" id="V9">9&#160;</span>Üç gün ərzində Şaulun gözləri görmədi və o nə yedi, nə də içdi.   </div><div class='p'> <span class="verse" id="V10">10&#160;</span>Dəməşqdə İsanın şagirdlərindən Xananya adlı bir nəfər var idi. Rəbb görüntü vasitəsilə «Xananya!» deyə çağırdı. O cavab verdi: «Bəli, ya Rəbb!»   <span class="verse" id="V11">11&#160;</span>Rəbb ona dedi: «Qalx, “Düz Küçə” adlanan küçəyə get və Yəhudanın evində adı Şaul olan Tarsuslu bir adamı soruş. Hal-hazırda orada dua edir.   <span class="verse" id="V12">12&#160;</span>O, görüntüdə görüb ki, yanına Xananya adlı bir kişi gəlib onun üzərinə əllərini qoyur ki, gözləri açılsın».   <span class="verse" id="V13">13&#160;</span>Xananya cavab verdi: «Ya Rəbb, bu kişi barədə çoxlarından eşitmişəm ki, Yerusəlimdə Sənin müqəddəslərinə nə qədər pislik edib.   <span class="verse" id="V14">14&#160;</span>Burada Sənin adını çağıranların hər birinin əl-qolunu bağlamaq üçün başçı kahinlərdən səlahiyyət alıb».   <span class="verse" id="V15">15&#160;</span>Amma Rəbb ona dedi: «Get! Başqa millətlərə, padşahlara və İsrail övladlarına Öz adımı bəyan eləmək üçün bu adam seçdiyim alətdir.   <span class="verse" id="V16">16&#160;</span>Mənim adım uğrunda çəkəcəyi əzabın nə qədər böyük olduğunu ona göstərəcəyəm».   <span class="verse" id="V17">17&#160;</span>Bundan sonra Xananya gedib həmin evə girdi və əllərini Şaulun üstünə qoyub dedi: «Qardaşım Şaul, Rəbb, yəni bura gələrkən yolda sənə görünən İsa məni göndərdi ki, sənin gözlərin açılsın və Müqəddəs Ruhla dolasan».   <span class="verse" id="V18">18&#160;</span>O andaca Şaulun gözlərindən sanki pulcuqlar töküldü və Şaul təkrar görməyə başladı. O qalxdı və vəftiz oldu.   <span class="verse" id="V19">19&#160;</span>Sonra yemək yeyib taqətə gəldi.  </div><div class='s'>Şaul Dəməşqdə və Yerusəlimdə </div> <div class='p'>Bir neçə gün Şaul Dəməşqdə olan şagirdlərin yanında qaldı.   <span class="verse" id="V20">20&#160;</span>Dərhal sinaqoqlarda İsanın Allahın Oğlu olduğunu vəz etməyə başladı.   <span class="verse" id="V21">21&#160;</span>Onu eşidənlərin hamısı mat qalıb deyirdi: «Yerusəlimdə bu adı çəkənləri dağıdan adam bu deyilmi? Buraya belələrini əl-qolunu bağlayıb başçı kahinlərin yanına aparmağa gəlməmişdimi?»   <span class="verse" id="V22">22&#160;</span>Şaul isə gündən-günə qüvvətlənirdi. İsanın Məsih olmasına dair sübutlar göstərməklə Dəməşqdə yaşayan Yəhudiləri çaş-baş saldı.   </div><div class='p'> <span class="verse" id="V23">23&#160;</span><a href="#FN2" class="notemark">*<span class="popup">2Kor. 11:32-33</span></a>Aradan xeyli gün keçdi. Yəhudilər Şaulu öldürmək üçün sui-qəsd hazırladı.   <span class="verse" id="V24">24&#160;</span>Amma onların bu qəsdi haqqında xəbər Şaula çatdı. Yəhudilər onu öldürmək üçün gecə-gündüz şəhərin qapılarında pusqu qururdu.   <span class="verse" id="V25">25&#160;</span>Amma Şaulun şagirdləri gecə olan kimi onu götürüb bir səbətin içinə qoyaraq şəhər divarlarından aşağı endirdilər.   </div><div class='p'> <span class="verse" id="V26">26&#160;</span>Şaul Yerusəlimə çatanda oradakı şagirdlərə qoşulmağa çalışdı, lakin onların hamısı Şauldan qorxur və inanmırdılar ki, o, İsanın şagirdidir.   <span class="verse" id="V27">27&#160;</span>Amma Barnaba onu götürüb həvarilərin yanına apardı və onlara açıqladı ki, Şaul yolla gedəndə Rəbbi necə görüb, Rəbb onunla necə danışıb, o, Dəməşqdə İsanın adını necə cəsarətlə bəyan edib.   <span class="verse" id="V28">28&#160;</span>Beləliklə, Şaul onların yanında qalıb Yerusəlimdə hər yerə bir gedib-gəlir və orada da Rəbbin adını cəsarətlə bəyan edirdi.   <span class="verse" id="V29">29&#160;</span>O yunanca danışan Yəhudilərlə söhbət edərək mübahisə edirdi. Onlar isə Şaulu öldürmək istəyirdilər.   <span class="verse" id="V30">30&#160;</span>İmanlı bacı-qardaşlar isə bunu öyrənəndə Şaulu Qeysəriyyəyə aparıb oradan Tarsusa göndərdilər.   </div><div class='p'> <span class="verse" id="V31">31&#160;</span>Beləcə bütün Yəhudeya, Qalileya və Samariyadakı imanlılar cəmiyyəti əmin-amanlığa çatdı. İnkişaf edən və Rəbb qorxusu içində yaşayan cəmiyyət Müqəddəs Ruhun ürəkləndirməsi ilə sayca artırdı.   </div><div class='s'>Eneya və Tabitanın sağaldılması </div> <div class='p'> <span class="verse" id="V32">32&#160;</span>Bu zaman hər yanı dolaşan Peter Lodda yaşayan müqəddəslərin yanına gəldi.   <span class="verse" id="V33">33&#160;</span>Orada Eneya adlı bir nəfərə baş çəkdi. Eneya iflic olmuşdu və səkkiz il idi ki, yataqda idi.   <span class="verse" id="V34">34&#160;</span>Peter ona dedi: «Eneya, İsa Məsih səni sağaldır. Qalx, yatağını yığışdır». Eneya dərhal ayağa qalxdı.   <span class="verse" id="V35">35&#160;</span>Lod və Şaronda yaşayanların hamısı bu adamı görüb Rəbbə tərəf döndü.   </div><div class='p'> <span class="verse" id="V36">36&#160;</span>Yafoda İsanın şagirdləri arasında Tabita adlı bir qadın var idi. «Tabita» «Ceyran» deməkdir. Bu qadın həmişə xeyirxah işlər görür və yoxsullara kömək edirdi.   <span class="verse" id="V37">37&#160;</span>Bu vaxtlarda o xəstələnib öldü. Onun meyitini yuyub yuxarı mərtəbədəki otağa qoydular.   <span class="verse" id="V38">38&#160;</span>Lod Yafoya yaxın idi, ona görə də Peterin Lodda olduğunu eşidən şagirdlər iki kişini onun yanına göndərdilər və onlar gəlib xahiş etdilər: «Vaxt itirmədən yanımıza gəl».   <span class="verse" id="V39">39&#160;</span>Peter durub onlarla getdi. Yafoya çatanda onlar Peteri evin yuxarı mərtəbəsinə çıxartdılar. Bütün dul qadınlar ağlaşa-ağlaşa Peterin yanına yığıldı və Tabitanın onlarla birlikdə olanda tikdiyi köynəkləri, paltarları göstərirdilər.   <span class="verse" id="V40">40&#160;</span>Peter isə onların hamısını bayıra çıxartdı, sonra diz çöküb dua etdi. Bundan sonra isə ölüyə tərəf dönüb dedi: «Tabita, qalx!» Qadın gözlərini açıb Peteri görən kimi dik oturdu.   <span class="verse" id="V41">41&#160;</span>Peter əlini uzadıb onu ayağa qaldırdı və sonra müqəddəslərlə dul qadınları çağırdı. Tabitanı sağ-salamat onların qarşısına çıxartdı.   <span class="verse" id="V42">42&#160;</span>Bu xəbər bütün Yafoya yayıldı və çox adam Rəbbə iman gətirdi.   <span class="verse" id="V43">43&#160;</span>Peter isə xeyli gün Yafoda, Şimon adlı bir dabbağın evində qaldı.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT08.htm'>&lt;</a></li>
<li><a href='ACT.htm'>9</a></li>
<li><a href='ACT10.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">9:2</a>
<span class="fq">İsa yolunu </span><span class="ft">– hərfi tərcümədə </span><span class="fq">Yolu.</span></p>
<p class="x" id="FN2"><span class="notemark">*</span><a class="notebackref" href="#V23">9:23</a>
<span class="xt"><a href='2CO11.htm#V32'>2Kor. 11:32-33</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
