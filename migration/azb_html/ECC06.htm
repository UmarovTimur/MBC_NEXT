<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VAİZ 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VAİZ</a></li>
<li><a href='ECC05.htm'>&lt;</a></li>
<li><a href='ECC.htm'>6</a></li>
<li><a href='ECC07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span>Səma altında gördüyüm bir dərd də var ki, insanlar arasında çox yayılıb:   <span class="verse" id="V2">2&#160;</span>adam var ki, Allah ona var-dövlət, izzət verir, arzu etdiyi hər şeyi yerinə yetirir, ancaq ona bu şeylərdən yeyib-içməyə imkan vermir, yad bir adam onun malını yeyir. Bu da puçdur, böyük bir dərddir.   <span class="verse" id="V3">3&#160;</span>Bir adam yüz uşaq atası olub, uzun illər yaşasa da, amma uzun ömrünün əvəzində firavanlığından doymayıb hörmətlə dəfn olunmazsa, məncə, ölü doğulmuş uşaq ondan yaxşıdır.   <span class="verse" id="V4">4&#160;</span>Çünki ölü doğulmuş uşaq boş yerə doğulur, qaranlıq içində itib-gedir, heç adı da çəkilmir.   <span class="verse" id="V5">5&#160;</span>Nə günəş üzü görür, nə də bir şey bilir. Amma bu uşağın rahatlığı o adamınkından çoxdur.   <span class="verse" id="V6">6&#160;</span>Çünki o adam iki dəfə min il ömür sürsə də, sevincin nə olduğunu bilmir. Məgər hər ikisi eyni yerə getmirmi?   </div><div class='q'> <span class="verse" id="V7">7&#160;</span>İnsan bütün zəhməti  </div><div class='q'>Qarnı üçün çəkir,  </div><div class='q'>Amma yenə də iştahası bitib-tükənmir.   </div><div class='q'> <span class="verse" id="V8">8&#160;</span>Hikmətli adamın ağılsızdan  </div><div class='q'>Nə üstünlüyü var?  </div><div class='q'>Yoxsul başqa insanlarla  </div><div class='q'>Necə rəftar etməyi bilsə də,  </div><div class='q'>Bunun ona nə faydası var?   </div><div class='q'> <span class="verse" id="V9">9&#160;</span>Gözün görməsi ürəyin istəməsindən yaxşıdır.  </div><div class='q'>Bu da puçdur, külək dalınca qaçmağa bənzər.   </div><div class='b'> &#160; </div> <div class='q'> <span class="verse" id="V10">10&#160;</span>Nə varsa, adı çoxdan qoyulmuşdur,  </div><div class='q'>İnsanın da nə olduğu bilinir.  </div><div class='q'>Heç kəs özündən güclü ilə güləşə bilməz.   </div><div class='q'> <span class="verse" id="V11">11&#160;</span>Sözün çoxluğu puçluğu çoxaldır.  </div><div class='q'>Bunun insana nə faydası var?   </div><div class='p'> <span class="verse" id="V12">12&#160;</span>Görəsən kim bilir ki, kölgə kimi keçən qısa puç həyatda insan üçün yaxşı şey nədir? Kim insana deyə bilər ki, özündən sonra səma altında nə baş verəcək?   </div><ul class='tnav'>
<li><a href='index.htm'>VAİZ</a></li>
<li><a href='ECC05.htm'>&lt;</a></li>
<li><a href='ECC.htm'>6</a></li>
<li><a href='ECC07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
