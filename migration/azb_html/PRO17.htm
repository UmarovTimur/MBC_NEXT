<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO16.htm'>&lt;</a></li>
<li><a href='PRO.htm'>17</a></li>
<li><a href='PRO18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='q'> <span class="verse" id="V1">1&#160;</span>Quru bir loğması olan dinc ev  </div><div class='q'>Münaqişəli olan, ziyafət dolu evdən yaxşıdır.   </div><div class='b'> &#160; </div> <div class='q'> <span class="verse" id="V2">2&#160;</span>Ağıllı nökər adbatıran oğlun ağası olar,  </div><div class='q'>Qardaşlar arasında miras payı alar.   </div><div class='b'> &#160; </div> <div class='q'> <span class="verse" id="V3">3&#160;</span>Qızıl-gümüş isti kürədə yoxlanar,  </div><div class='q'>Rəbb isə ürəyi araşdırar.   </div><div class='b'> &#160; </div> <div class='q'> <span class="verse" id="V4">4&#160;</span>Pis adamın diqqəti şər ağızdadır,  </div><div class='q'>Yalançı fitnəkarın sözlərinə qulaq asır.   </div><div class='b'> &#160; </div> <div class='q'> <span class="verse" id="V5">5&#160;</span>Yoxsula rişxənd edən Yaradanına xor baxır,  </div><div class='q'>Başqasının bəlasına sevinən cəzasız qalmır.   </div><div class='b'> &#160; </div> <div class='q'> <span class="verse" id="V6">6&#160;</span>Nəvələr ahılların tacıdır,  </div><div class='q'>Oğulların şərəfi atalarıdır.   </div><div class='b'> &#160; </div> <div class='q'> <span class="verse" id="V7">7&#160;</span>Sarsağa bəlağətli <a href="#FN1" class="notemark">*<span class="popup">Bəlağətli – inandırıcı, gözəl və aydın nitq.</span></a> söz yaraşmadığı kimi  </div><div class='q'>Əsilzadəyə də yalançı dil yaraşmaz.   </div><div class='b'> &#160; </div> <div class='q'> <span class="verse" id="V8">8&#160;</span>Rüşvət verənin gözündə rüşvət bir tilsimdir,  </div><div class='q'>Çünki hansı tərəfə getsə, uğur gətirir.   </div><div class='b'> &#160; </div> <div class='q'> <span class="verse" id="V9">9&#160;</span>Günahı örtən məhəbbət axtarar,  </div><div class='q'>Sözgəzdirən əziz dostları ayırar.   </div><div class='b'> &#160; </div> <div class='q'> <span class="verse" id="V10">10&#160;</span>Qanan insan üçün bir irad  </div><div class='q'>Axmağa vurulan yüz zərbədən də artıq təsir edir.   </div><div class='b'> &#160; </div> <div class='q'> <span class="verse" id="V11">11&#160;</span>Pis insan ancaq üsyankarlıq axtarar,  </div><div class='q'>Onun əleyhinə qəddar qasid göndərilər.   </div><div class='b'> &#160; </div> <div class='q'> <span class="verse" id="V12">12&#160;</span>Balalarını itirmiş bir ayıya rast gəlmək  </div><div class='q'>Səfahətə batmış axmaqla rastlaşmaqdan yaxşıdır.   </div><div class='b'> &#160; </div> <div class='q'> <span class="verse" id="V13">13&#160;</span>Kim yaxşılıq əvəzinə pislik etsə,  </div><div class='q'>Evindən pislik ayrılmaz.   </div><div class='b'> &#160; </div> <div class='q'> <span class="verse" id="V14">14&#160;</span>Davanın başlanması su bəndinin açılmasına bənzər,  </div><div class='q'>Dava başlanmamış münaqişəni tərk et.   </div><div class='b'> &#160; </div> <div class='q'> <span class="verse" id="V15">15&#160;</span>Şərə haqq vermək, salehi məhkum etmək –  </div><div class='q'>Hər ikisi Rəbdə ikrah yaradır.   </div><div class='b'> &#160; </div> <div class='q'> <span class="verse" id="V16">16&#160;</span>Axmaq hikmət qazanmaq istəməz,  </div><div class='q'>Bunun üçün pul sərf etmək fayda verməz.   </div><div class='b'> &#160; </div> <div class='q'> <span class="verse" id="V17">17&#160;</span>Dost hər zaman sevər,  </div><div class='q'>Qardaş dar gün üçün doğular.   </div><div class='b'> &#160; </div> <div class='q'> <span class="verse" id="V18">18&#160;</span>Qanmaz başqası ilə əlbir olar,  </div><div class='q'>O, qonşusuna zamin durar.   </div><div class='b'> &#160; </div> <div class='q'> <span class="verse" id="V19">19&#160;</span>İtaətsizliyi sevən münaqişəni sevər,  </div><div class='q'>Qapısını ucaldan əcəlini səslər.   </div><div class='b'> &#160; </div> <div class='q'> <span class="verse" id="V20">20&#160;</span>Əyri ürəkli xeyir tapmaz,  </div><div class='q'>Hiyləgər dilli insanı bəlaya salar.   </div><div class='b'> &#160; </div> <div class='q'> <span class="verse" id="V21">21&#160;</span>Axmağın atası dərdə düşər,  </div><div class='q'>Sarsağın atasının sevinci itər.   </div><div class='b'> &#160; </div> <div class='q'> <span class="verse" id="V22">22&#160;</span>Ürək sevinci can üçün ən yaxşı məlhəmdir,  </div><div class='q'>Könlün sınması sümükləri qurudar.   </div><div class='b'> &#160; </div> <div class='q'> <span class="verse" id="V23">23&#160;</span>Şər qoltuğuna rüşvət götürər ki,  </div><div class='q'>Ədalət yollarını pozsun.   </div><div class='b'> &#160; </div> <div class='q'> <span class="verse" id="V24">24&#160;</span>Qanan adam hikmətə baxar,  </div><div class='q'>Axmağın gözləri dünyanın o tayını axtarar.   </div><div class='b'> &#160; </div> <div class='q'> <span class="verse" id="V25">25&#160;</span>Axmaq oğul atasına qəm-kədər verər,  </div><div class='q'>Onu doğan anasını qubarladar.   </div><div class='b'> &#160; </div> <div class='q'> <span class="verse" id="V26">26&#160;</span>Saleh insanı cərimə etmək yaxşı deyil,  </div><div class='q'>Əsilzadəni düzlüyünə görə döymək yaxşı deyil.   </div><div class='b'> &#160; </div> <div class='q'> <span class="verse" id="V27">27&#160;</span>Çoxbilən az danışar,  </div><div class='q'>Müdrik həlimlik ruhunda olar.   </div><div class='b'> &#160; </div> <div class='q'> <span class="verse" id="V28">28&#160;</span>Səfeh belə, sakit dayansa, hikmətli hesab edilər,  </div><div class='q'>Ağzını yumsa, dərrakəli görünər.   </div><div class='b'> &#160; </div> <ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO16.htm'>&lt;</a></li>
<li><a href='PRO.htm'>17</a></li>
<li><a href='PRO18.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">17:7</a>
<span class="fq">Bəlağətli </span><span class="ft">– inandırıcı, gözəl və aydın nitq.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
