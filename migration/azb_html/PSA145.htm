<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 145</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA144.htm'>&lt;</a></li>
<li><a href='PSA.htm'>145</a></li>
<li><a href='PSA146.htm'>&gt;</a></li>
</ul>
<div class="main">
 
<div class='chapterlabel' id="V0"> 145</div><div class='s'>Məzmur 145 </div> <div class='d'>Davudun həmd nəğməsi. </div> <div class='q'> <span class="verse" id="V1">1&#160;</span>Ey Padşahım olan Allahım, Səni yüksəldəcəyəm,  </div><div class='q'>İsminə sonsuza qədər alqış edəcəyəm.   </div><div class='q'> <span class="verse" id="V2">2&#160;</span>Sənə hər gün alqış edəcəyəm,  </div><div class='q'>İsminə əbədilik həmd edəcəyəm.   </div><div class='q'> <span class="verse" id="V3">3&#160;</span>Rəbb əzəmətlidir, bol həmdə layiqdir,  </div><div class='q'>Onun əzəməti insan ağlına sığmaz.   </div><div class='b'> &#160; </div> <div class='q'> <span class="verse" id="V4">4&#160;</span>Əməllərin nəsildən-nəslə qədər mədh ediləcək,  </div><div class='q'>Qüdrətli işlərin bəyan ediləcək.   </div><div class='q'> <span class="verse" id="V5">5&#160;</span>Əzəmətindən, izzətindən, şərəfindən deyiləcək,  </div><div class='q'>Xariqəli işlərini dərindən düşünəcəyəm.   </div><div class='q'> <span class="verse" id="V6">6&#160;</span>İnsanlar zəhmli işlərinin qüdrətindən danışacaq,  </div><div class='q'>Sənin əzəmətini elan edəcəyəm.   </div><div class='q'> <span class="verse" id="V7">7&#160;</span>İnsanlar Sənin bol xeyirxahlığını bəyan edəcəklər,  </div><div class='q'>Salehliyini mədh edəcəklər.   </div><div class='b'> &#160; </div> <div class='q'> <span class="verse" id="V8">8&#160;</span><a href="#FN1" class="notemark">*<span class="popup">Çıx. 34:6; Say. 14:18; Neh. 9:17; Zəb. 86:15; 103:8; Yoel 2:13; Yun. 4:2</span></a> Rəbb lütfkar və rəhmlidir,  </div><div class='q'>Hədsiz səbirli və bol məhəbbətlidir.   </div><div class='q'> <span class="verse" id="V9">9&#160;</span>Rəbb hamıya xeyirxahlıq edər,  </div><div class='q'>Yaratdıqlarının hər birinə mərhəmət göstərər.   </div><div class='q'> <span class="verse" id="V10">10&#160;</span>Ya Rəbb, bütün yaratdıqların Sənə şükür edəcək,  </div><div class='q'>Möminlərin Sənə alqış edəcək.   </div><div class='q'> <span class="verse" id="V11">11&#160;</span>Padşahlığının əzəmətindən deyəcəklər,  </div><div class='q'>Qüdrətindən danışacaqlar.   </div><div class='q'> <span class="verse" id="V12">12&#160;</span>Qoy bəşər övladları Sənin qüdrətini,  </div><div class='q'>Padşahlığının izzətini, əzəmətini bilsin.   </div><div class='q'> <span class="verse" id="V13">13&#160;</span>Sənin padşahlığın əbədi padşahlıqdır,  </div><div class='q'>Səltənətin nəsildən-nəslə qədər uzanır.   </div><div class='b'> &#160; </div> <div class='q'> <span class="verse" id="V14">14&#160;</span>Rəbb yıxılanların hamısına dayaqdır,  </div><div class='q'>Qəddi əyilənlərin hamısını qaldırır.   </div><div class='q'> <span class="verse" id="V15">15&#160;</span>Ya Rəbb, hamının gözü Sənə baxır,  </div><div class='q'>Vaxtlı-vaxtında onlara azuqə verirsən.   </div><div class='q'> <span class="verse" id="V16">16&#160;</span>Əlini açırsan,  </div><div class='q'>Bütün canlıları doyunca yedirirsən.   </div><div class='q'> <span class="verse" id="V17">17&#160;</span>Rəbb bütün yollarında adildir,  </div><div class='q'>Hər işində sadiqdir.   </div><div class='q'> <span class="verse" id="V18">18&#160;</span>Rəbb Onu çağıran bütün insanlara,  </div><div class='q'>Onu sidq ürəkdən çağıran bütün insanlara yaxındır.   </div><div class='q'> <span class="verse" id="V19">19&#160;</span>Ondan qorxanları murada çatdırar,  </div><div class='q'>Fəryadlarına qulaq asıb onları qurtarar.   </div><div class='q'> <span class="verse" id="V20">20&#160;</span>Rəbb Onu sevənlərin hamısını hifz edər,  </div><div class='q'>Bütün pis adamlarınsa kökünü kəsər.   </div><div class='b'> &#160; </div> <div class='q'> <span class="verse" id="V21">21&#160;</span>Mənim dilim Rəbbə həmd oxuyacaq,  </div><div class='q'>Qoy Onun müqəddəs isminə bütün bəşəriyyət əbədilik alqış etsin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA144.htm'>&lt;</a></li>
<li><a href='PSA.htm'>145</a></li>
<li><a href='PSA146.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">145:8</a>
<span class="xt"><a href='EXO34.htm#V6'>Çıx. 34:6</a>; <a href='NUM14.htm#V18'>Say. 14:18</a>; <a href='NEH09.htm#V17'>Neh. 9:17</a>; <a href='PSA086.htm#V15'>Zəb. 86:15</a>; <a href='PSA103.htm#V8'>103:8</a>; <a href='JOL02.htm#V13'>Yoel 2:13</a>; <a href='JON04.htm#V2'>Yun. 4:2</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
