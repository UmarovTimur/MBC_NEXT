<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 37</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN36.htm'>&lt;</a></li>
<li><a href='GEN.htm'>37</a></li>
<li><a href='GEN38.htm'>&gt;</a></li>
</ul>
<div class="main">
 
<div class='chapterlabel' id="V0"> 37</div><div class='s'>Yusifin yuxuları </div> <div class='p'> <span class="verse" id="V1">1&#160;</span>Yaqub atasının qərib olduğu Kənan torpağında yaşadı.   <span class="verse" id="V2">2&#160;</span>Yaqubun tarixçəsi belədir.  </div><div class='p'>Yusif on yeddi yaşında bir gənc idi. O öz qardaşları – atasının arvadları Bilhanın və Zilpanın oğulları ilə birlikdə sürü otarırdı. Yusif onların pis işləri barədə xəbərləri atasına çatdırırdı.   <span class="verse" id="V3">3&#160;</span>İsrail Yusifi bütün oğullarından çox sevirdi, çünki Yusif onun qocalıq çağının oğlu idi. O, Yusifə əlvan paltar tikdirdi.   <span class="verse" id="V4">4&#160;</span>Qardaşları gördülər ki, ataları onlardan çox Yusifi sevir. Buna görə də ona nifrət etdilər və onunla yaxşı rəftar etmədilər.   </div><div class='p'> <span class="verse" id="V5">5&#160;</span>Bir dəfə Yusif yuxu gördü və onu qardaşlarına danışdı. Bundan sonra ona daha çox nifrət etməyə başladılar.   <span class="verse" id="V6">6&#160;</span>Yusif onlara dedi: «Gördüyüm bu yuxuya qulaq asın:   <span class="verse" id="V7">7&#160;</span>biz zəminin ortasında dərz bağlayırdıq; mənim dərzim qalxıb dik durdu, sizin dərzləriniz isə mənim dərzimi əhatəyə alıb ona təzim etdilər».   <span class="verse" id="V8">8&#160;</span>Qardaşları ona dedilər: «Doğrudanmı, sən bizə padşah olacaqsan, hökmranlıq edəcəksən?» Onlar yuxularına və sözlərinə görə Yusifə daha çox nifrət etdilər.   </div><div class='p'> <span class="verse" id="V9">9&#160;</span>Yusif başqa bir yuxu gördü və onu qardaşlarına danışıb dedi: «Yenə bir yuxu gördüm; gördüm ki, günəş, ay və on bir ulduz mənə təzim edir».   <span class="verse" id="V10">10&#160;</span>O, yuxusunu atasına və qardaşlarına danışanda atası onu danlayıb dedi: «Bu gördüyün yuxu nə deməkdir? Doğrudanmı, mən, anan və qardaşların yerə əyilib sənə təzim etmək üçün gələcəyik?»   <span class="verse" id="V11">11&#160;</span><a href="#FN1" class="notemark">*<span class="popup">Həv. 7:9-10</span></a> Qardaşları ona paxıllıq etdilər, atası isə bu sözü yadda saxladı.   </div><div class='s'>Qardaşlarının Yusifi satması </div> <div class='p'> <span class="verse" id="V12">12&#160;</span>Bir gün Yusifin qardaşları atalarının sürüsünü otarmaq üçün Şekemə getdilər.   <span class="verse" id="V13">13&#160;</span>İsrail Yusifə dedi: «Qardaşların Şekemdə sürü otarırlar. Gəl səni də onların yanına göndərim». O, atasına dedi: «Getməyə hazıram».   <span class="verse" id="V14">14&#160;</span>İsrail yenə ona dedi: «Get bax, qardaşların yaxşıdırmı, sürü salamatdırmı? Sonra mənə xəbər gətir». Beləcə onu Xevron vadisindən yola saldı.  </div><div class='p'>Yusif gəlib Şekemə çatdı.   <span class="verse" id="V15">15&#160;</span>Çöldə dolaşarkən bir nəfər ona rast gəldi. Bu adam «Nə axtarırsan?» deyə ondan soruşdu.   <span class="verse" id="V16">16&#160;</span>O dedi: «Mən qardaşlarımı axtarıram. Mənə de görüm, onlar sürünü harada otarırlar?»   <span class="verse" id="V17">17&#160;</span>Bu adam dedi: «Buradan getdilər, çünki mən onların “Dotana gedək” sözlərini eşitdim». Yusif qardaşlarının dalınca düşdü və onları Dotanda tapdı.   </div><div class='p'> <span class="verse" id="V18">18&#160;</span>Qardaşları onu uzaqdan gördülər. Yusif onların yanına çatmamış onu öldürmək qərarına gəldilər.   <span class="verse" id="V19">19&#160;</span>Qardaşlar bir-birlərinə dedilər: «Baxın, bu yuxular görən gəlir.   <span class="verse" id="V20">20&#160;</span>İndi gəlin onu öldürüb bir quyuya ataq, sonra da deyək ki, vəhşi heyvan onu parçaladı. Onda görərik, yuxuları necə çin çıxır».   <span class="verse" id="V21">21&#160;</span>Ruven bunu eşidib Yusifi onların əlindən qurtarmaq üçün dedi: «Gəlin ona toxunmayaq».   <span class="verse" id="V22">22&#160;</span>Ruven onlara «qan tökməyin, onu çöldə olan bu quyuya atın, ancaq ona toxunmayın» dedi. Bunu ona görə deyirdi ki, Yusifi qardaşlarının əlindən qurtarıb atasının yanına qaytarsın.   <span class="verse" id="V23">23&#160;</span>Yusif qardaşlarının yanına çatanda onlar Yusifin əyninə geydiyi alabəzək paltarı dartıb çıxartdılar.   <span class="verse" id="V24">24&#160;</span>Özünü də götürüb quyuya atdılar. Quyu boş idi, orada su yox idi.   </div><div class='p'> <span class="verse" id="V25">25&#160;</span>Qardaşlar çörək yemək üçün oturdular. Onlar başlarını qaldıranda gördülər ki, Gileaddan İsmaillilərin bir karvanı gəlir. Onların dəvələri ədviyyat, balzam və ətriyyatla yüklənmişdi və bunları Misirə aparırdılar.   <span class="verse" id="V26">26&#160;</span>Yəhuda qardaşlarına dedi: «Əgər qardaşımızı öldürüb qətli ört-basdır etsək, bunun nə xeyri olar?   <span class="verse" id="V27">27&#160;</span>Gəlin onu İsmaillilərə sataq və ona toxunmayaq, çünki qardaşımızdır, biz eyni qandanıq». Qardaşları onun sözü ilə razılaşdılar.   <span class="verse" id="V28">28&#160;</span><a href="#FN2" class="notemark">*<span class="popup">Həv. 7:9-10</span></a> Oradan Midyan tacirləri keçəndə Yusifi quyudan çıxarıb İsmaillilərə iyirmi gümüşə satdılar. Onlar da Yusifi Misirə apardılar.   </div><div class='p'> <span class="verse" id="V29">29&#160;</span>Ruven quyuya tərəf qayıdıb gördü ki, Yusif orada yoxdur. O, paltarını cırdı.   <span class="verse" id="V30">30&#160;</span>Sonra qardaşlarının yanına qayıdıb dedi: «Uşaq yoxdur, bəs mən nə edim?»   <span class="verse" id="V31">31&#160;</span>Onlar Yusifin paltarını götürdülər və bir keçi kəsib paltarı qana batırdılar.   <span class="verse" id="V32">32&#160;</span>Sonra qardaşlar bu əlvan paltarı götürüb atalarına gətirdilər və dedilər: «Biz bunu tapdıq: gör, oğlunun paltarıdır ya yox?»   <span class="verse" id="V33">33&#160;</span>O, paltarı tanıyıb dedi: «Bu, oğlumun paltarıdır; yəqin onu vəhşi bir heyvan yeyib. Həqiqətən, Yusif parçalanıb».   <span class="verse" id="V34">34&#160;</span>Yaqub öz paltarını cırdı və belinə çul bağladı; o uzun müddət oğlu üçün yas tutdu.   <span class="verse" id="V35">35&#160;</span>Bütün oğulları və qızları ona təsəlli vermək üçün yığışdı, ancaq o təsəlli tapmaq istəməyib dedi: «Kədərlə oğlumun yanına – ölülər diyarına enəcəyəm». Beləcə atası onun üçün ağladı.   </div><div class='p'> <span class="verse" id="V36">36&#160;</span>Midyanlılar isə Yusifi Misirdə fironun bir əyanı olan mühafizəçilər rəisi Potifara satdılar.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN36.htm'>&lt;</a></li>
<li><a href='GEN.htm'>37</a></li>
<li><a href='GEN38.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">37:11</a>
<span class="xt"><a href='ACT07.htm#V9'>Həv. 7:9-10</a></span></p>
<p class="x" id="FN2"><span class="notemark">*</span><a class="notebackref" href="#V28">37:28</a>
<span class="xt"><a href='ACT07.htm#V9'>Həv. 7:9-10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
