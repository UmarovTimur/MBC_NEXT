<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HAKİMLƏR 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HAKİMLƏR</a></li>
<li><a href='JDG11.htm'>&lt;</a></li>
<li><a href='JDG.htm'>12</a></li>
<li><a href='JDG13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>İftahla Efrayimlilərin münaqişəsi </div> <div class='p'> <span class="verse" id="V1">1&#160;</span>Efrayimlilər yığılaraq Safona gedib İftaha dedilər: «Sən nəyə görə Ammon övladları ilə döyüşə çıxıb bizi özünlə getməyə çağırmadın? Buna görə biz səni də, evini də yandıracağıq».   <span class="verse" id="V2">2&#160;</span>İftah onlara dedi: «Mən və xalqım Ammon övladları ilə ağır döyüşdə olan vaxt sizi köməyə çağırdım, lakin siz gəlib məni onların əlindən qurtarmadınız.   <span class="verse" id="V3">3&#160;</span>Mən də gördüm ki, siz məni qurtarmırsınız, onda həyatımı təhlükəyə atıb Ammon övladlarına qarşı özüm hücuma keçdim və Rəbb onları mənə təslim etdi. Nə üçün bu gün mənimlə davaya çıxmısınız?»   <span class="verse" id="V4">4&#160;</span>İftah bütün Gileadlıları toplayıb Efrayimlilərlə döyüşdü və Gileadlılar Efrayimliləri qırdılar, çünki Efrayimlilər belə demişdilər: «Ey Efrayimlə Menaşşe arasında yaşayan Gileadlılar, siz Efrayimdən qaçan fərarilərsiniz!»   <span class="verse" id="V5">5&#160;</span>Gileadlılar Efrayimin qarşısındakı İordan çayının keçidlərini tutdular. Əgər qaçıb qurtulmaq istəyən Efrayimlilərdən biri gəlib «qoy çayı keçim» deyərdisə, Gileadlılar ondan «sən Efrayimlisənmi?» deyə soruşardılar. O «xeyr» desəydi,   <span class="verse" id="V6">6&#160;</span>o zaman ona «bir “şibbolet” de görək» deyərdilər. O da kəlməni doğru söyləyə bilməyib «sibbolet» deyərdi. Onda Gileadlılar onu tutub İordan çayının keçidlərində öldürərdi. Həmin dövrdə Efrayimlilərdən qırx iki min nəfər qırıldı.   </div><div class='p'> <span class="verse" id="V7">7&#160;</span>İftah altı il İsraildə hakimlik etdi. Sonra Gileadlı İftah öldü və Gileadın bir şəhərində dəfn olundu.   </div><div class='s'>İvsan, Elon və Avdonun hakimliyi </div> <div class='p'> <span class="verse" id="V8">8&#160;</span>Ondan sonra Bet-Lexemli İvsan İsraildə hakimlik etdi.   <span class="verse" id="V9">9&#160;</span>Onun otuz oğlu və otuz qızı var idi. Qızlarını başqa nəsillərə ərə vermiş, oğullarına isə başqa nəsillərdən otuz gəlin gətirmişdi. İvsan İsraildə yeddi il hakimlik etdi.   <span class="verse" id="V10">10&#160;</span>Sonra İvsan öldü və Bet-Lexemdə dəfn olundu.   </div><div class='p'> <span class="verse" id="V11">11&#160;</span>Ondan sonra Zevulunlu Elon on il İsraildə hakimlik etdi.   <span class="verse" id="V12">12&#160;</span>Zevulunlu Elon da öldü və Zevulun torpağında, Ayyalonda dəfn olundu.   </div><div class='p'> <span class="verse" id="V13">13&#160;</span>Ondan sonra Piratonlu Hillel oğlu Avdon İsraildə hakimlik etdi.   <span class="verse" id="V14">14&#160;</span>Onun yetmiş sıpaya minən qırx oğlu ilə otuz nəvəsi var idi və o, səkkiz il İsraildə hakimlik etdi.   <span class="verse" id="V15">15&#160;</span>Piratonlu Hillel oğlu Avdon da öldü və Amaleqlilərin dağlıq bölgəsindəki Efrayim torpağında – Piratonda dəfn olundu.   </div><ul class='tnav'>
<li><a href='index.htm'>HAKİMLƏR</a></li>
<li><a href='JDG11.htm'>&lt;</a></li>
<li><a href='JDG.htm'>12</a></li>
<li><a href='JDG13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
