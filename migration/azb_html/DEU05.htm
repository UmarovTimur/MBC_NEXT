<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU04.htm'>&lt;</a></li>
<li><a href='DEU.htm'>5</a></li>
<li><a href='DEU06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='p'> <span class="verse" id="V1">1&#160;</span>Musa bütün İsrailliləri çağırıb dedi: «Dinlə, ey İsrail! Bu gün sənə deyəcəyim qayda və hökmləri öyrənib dəqiq əməl et!   <span class="verse" id="V2">2&#160;</span>Xorevdə Allahımız Rəbb bizimlə əhd kəsdi.   <span class="verse" id="V3">3&#160;</span>Bu əhdi Rəbb atalarımızla deyil, bu gün məhz burada bizim sağ qalanlarımızla kəsdi.   <span class="verse" id="V4">4&#160;</span>Rəbb dağdakı alovun içərisindən sizinlə üzbəüz danışdı.   <span class="verse" id="V5">5&#160;</span>O zaman Rəbbin sözünü izah etmək üçün sizinlə Rəbbin arasında mən dayanmışdım. Alovdan qorxduğunuza görə dağa çıxmadınız.   </div><div class='s'>On Əmr </div> <div class='r'>(Çıx. 20:1-17)  </div><div class='p'> <span class="verse" id="V6">6&#160;</span>Rəbb belə dedi: “Səni Misir torpağından, köləlik diyarından çıxaran Allahın Rəbb Mənəm.   </div><div class='p'> <span class="verse" id="V7">7&#160;</span>Məndən başqa allahların olmasın.   </div><div class='p'> <span class="verse" id="V8">8&#160;</span><a href="#FN1" class="notemark">*<span class="popup">Qanun. 4:15-18; 27:15</span></a> Özün üçün heç bir oyma büt, nə yuxarıda – səmada və ya aşağıda – yerdə, nə də yerdən aşağıya yığılan sulardakı şeylərin heç birinin surətini düzəltmə.   <span class="verse" id="V9">9&#160;</span><a href="#FN2" class="notemark">*<span class="popup">Çıx. 34:6-7; Say. 14:18; Qanun. 7:9-10</span></a> Belə şeylərə səcdə qılaraq ibadət etmə. Çünki Mən sənin Allahın Rəbb qısqanc Allaham. Mənə nifrət edən ataların cəzasını üç-dörd nəslə qədər övladlarına çəkdirərəm.   <span class="verse" id="V10">10&#160;</span>Məni sevib əmrlərimə əməl edənlərin isə minlərlə nəslinə məhəbbət göstərərəm.   </div><div class='p'> <span class="verse" id="V11">11&#160;</span><a href="#FN3" class="notemark">*<span class="popup">Lev. 19:12</span></a> Allahın Rəbbin adını boş yerə dilinə gətirmə, çünki Rəbb Öz adını boş yerə dilinə gətirəni cəzasız qoymaz.   </div><div class='p'> <span class="verse" id="V12">12&#160;</span><a href="#FN4" class="notemark">*<span class="popup">Çıx. 16:23-30; 31:12-14</span></a> Allahın Rəbbin sənə etdiyi əmrə əsasən Şənbə gününü qeyd və təqdis et.   <span class="verse" id="V13">13&#160;</span><a href="#FN5" class="notemark">*<span class="popup">Çıx. 23:12; 31:15; 34:21; 35:2; Lev. 23:3</span></a> Altı gün çalışıb bütün işlərini gör.   <span class="verse" id="V14">14&#160;</span>Lakin yeddinci gün Allahın Rəbbin Şənbə günüdür. Bu gün sən, oğlun, qızın, qulun, qarabaşın, öküzün, eşşəyin, heç bir heyvanın, yanında qalan yadellin də heç bir iş görməsin, sənin kimi qul-qarabaşın da istirahət etsin.   <span class="verse" id="V15">15&#160;</span>Misir torpağında sənin kölə olduğunu və Allahın Rəbbin qüdrətli əli, uzanan qolu ilə səni oradan çıxardığını yadda saxla. Məhz buna görə Şənbə gününü qeyd etməyi Allahın Rəbb sənə əmr edib.   </div><div class='p'> <span class="verse" id="V16">16&#160;</span><a href="#FN6" class="notemark">*<span class="popup">Qanun. 27:16; Mat. 15:4; 19:19; Mark 7:10; 10:19; Luka 18:20; Ef. 6:2</span></a> <a href="#FN7" class="notemark">*<span class="popup">Ef. 6:3 </span></a> Allahın Rəbbin sənə əmr etdiyi kimi ata-anana hörmət et ki, ömrün uzun olsun və Allahın Rəbbin sənə verəcəyi torpaqda xoş güzəranın olsun.   </div><div class='p'> <span class="verse" id="V17">17&#160;</span><a href="#FN8" class="notemark">*<span class="popup">Yar. 9:6; Lev. 24:17; Mat. 5:21; 19:18; Mark 10:19; Luka 18:20; Rom. 13:9; Yaq. 2:11</span></a> Qətl etmə.   </div><div class='p'> <span class="verse" id="V18">18&#160;</span><a href="#FN9" class="notemark">*<span class="popup">Lev. 20:10; Mat. 19:18; Mark 5:27; Mark 10:19; Luka 18:20; Rom. 13:9; Yaq. 2:11</span></a> Zina etmə.   </div><div class='p'> <span class="verse" id="V19">19&#160;</span><a href="#FN10" class="notemark">*<span class="popup">Lev. 19:11; Mat. 19:18; Mark 10:19; Luka 18:20; Rom. 13:9</span></a> Oğurluq etmə.   </div><div class='p'> <span class="verse" id="V20">20&#160;</span><a href="#FN11" class="notemark">*<span class="popup">Çıx. 23:1; Mat. 19:18; Mark 10:19; Luka 18:20</span></a> Heç kimə qarşı yalandan şahidlik etmə.   </div><div class='p'> <span class="verse" id="V21">21&#160;</span><a href="#FN12" class="notemark">*<span class="popup">Rom. 7:7; 13:9</span></a> Heç kimin arvadına tamah salma. Heç kimin evinə, tarlasına, quluna, qarabaşına, öküzünə, eşşəyinə – heç bir şeyinə tamah salma”.   </div><div class='p'> <span class="verse" id="V22">22&#160;</span><a href="#FN13" class="notemark">*<span class="popup">İbr. 12:18-19</span></a> Rəbb bu sözləri bütün camaatınıza dağda alovun, buludun və qatı qaranlığın içərisindən ucadan söylədi, başqa bir söz demədi. Sonra bunları iki lövhə üzərinə yazıb mənə verdi.   </div><div class='p'> <span class="verse" id="V23">23&#160;</span>Dağ alovlanıb-yanarkən zülmət içindən siz Onun səsini eşidəndə bütün qəbilə başçılarınız və ağsaqqallarınız mənə yaxınlaşdı.   <span class="verse" id="V24">24&#160;</span>Belə dediniz: “Budur, Allahımız Rəbb bizə ehtişamını və əzəmətini göstərdi. Alovun içərisindən Onun səsini eşitdik. Bu gün gördük ki, Allah insanla danışanda insan sağ qalır.   <span class="verse" id="V25">25&#160;</span>Bu gün niyə ölməliyik? Axı bu böyük alov bizi külə döndərər. Əgər Allahımız Rəbbin səsini bir də eşitsək, o zaman öləcəyik.   <span class="verse" id="V26">26&#160;</span>Bütün bəşəriyyət içərisində bizim kimi alov içərisindən var olan Allahın səsini eşidib sağ qalan varmı?   <span class="verse" id="V27">27&#160;</span>Sən Ona yaxınlaş, Allahımız Rəbbin deyəcəyi hər şeyə qulaq as. Sonra Allahımız Rəbbin dediyi hər şeyi bizə söylə! Biz isə buna qulaq asıb əməl edəcəyik”.   </div><div class='p'> <span class="verse" id="V28">28&#160;</span>Rəbb mənə bunları deyəndə bu sözləri siz də eşitdiniz. Rəbb mənə dedi: “Bu xalqın sənə söylədiklərini eşitdim. Söylədikləri hər şeyi yaxşı dedilər.   <span class="verse" id="V29">29&#160;</span>Kaş ki ürəkləri dönməsin, Məndən qorxsunlar və bütün əmrlərimə əməl etsinlər. O zaman həm özlərinin, həm də övladlarının xoş güzəranı olar.   <span class="verse" id="V30">30&#160;</span>Get, onlara de ki, çadırlarına qayıtsınlar.   <span class="verse" id="V31">31&#160;</span>Sən isə burada yanımda dayan. Bütün əmrləri, qayda və hökmləri sənə deyəcəyəm. Sən xalqa öyrət ki, mülk olaraq almaq üçün onlara verəcəyim torpaqda bunları yerinə yetirsinlər”.   <span class="verse" id="V32">32&#160;</span>Allahınız Rəbbin sizə əmr etdiklərinə diqqətlə əməl edin, onlardan nə sağa, nə də sola dönün.   <span class="verse" id="V33">33&#160;</span>Bütünlüklə Allahınız Rəbbin sizə əmr etdiyi yolda gəzin. Onda sağ qalarsınız, xoş güzəranınız olar və mülk olaraq alacağınız torpaqda uzun ömür sürərsiniz.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU04.htm'>&lt;</a></li>
<li><a href='DEU.htm'>5</a></li>
<li><a href='DEU06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">5:8</a>
<span class="xt"><a href='DEU04.htm#V15'>Qanun. 4:15-18</a>; <a href='DEU27.htm#V15'>27:15</a></span></p>
<p class="x" id="FN2"><span class="notemark">*</span><a class="notebackref" href="#V9">5:9</a>
<span class="xt"><a href='EXO34.htm#V6'>Çıx. 34:6-7</a>; <a href='NUM14.htm#V18'>Say. 14:18</a>; <a href='DEU07.htm#V9'>Qanun. 7:9-10</a></span></p>
<p class="x" id="FN3"><span class="notemark">*</span><a class="notebackref" href="#V11">5:11</a>
<span class="xt"><a href='LEV19.htm#V12'>Lev. 19:12</a></span></p>
<p class="x" id="FN4"><span class="notemark">*</span><a class="notebackref" href="#V12">5:12</a>
<span class="xt"><a href='EXO16.htm#V23'>Çıx. 16:23-30</a>; <a href='EXO31.htm#V12'>31:12-14</a></span></p>
<p class="x" id="FN5"><span class="notemark">*</span><a class="notebackref" href="#V13">5:13</a>
<span class="xt"><a href='EXO23.htm#V12'>Çıx. 23:12</a>; <a href='EXO31.htm#V15'>31:15</a>; <a href='EXO34.htm#V21'>34:21</a>; <a href='EXO35.htm#V2'>35:2</a>; <a href='LEV23.htm#V3'>Lev. 23:3</a></span></p>
<p class="x" id="FN6"><span class="notemark">*</span><a class="notebackref" href="#V16">5:16</a>
<span class="xt"><a href='DEU27.htm#V16'>Qanun. 27:16</a>; <a href='MAT15.htm#V4'>Mat. 15:4</a>; <a href='MAT19.htm#V19'>19:19</a>; <a href='MRK07.htm#V10'>Mark 7:10</a>; <a href='MRK10.htm#V19'>10:19</a>; <a href='LUK18.htm#V20'>Luka 18:20</a>; <a href='EPH06.htm#V2'>Ef. 6:2</a></span></p>
<p class="x" id="FN7"><span class="notemark">*</span><a class="notebackref" href="#V16">5:16</a>
<span class="xt"><a href='EPH06.htm#V3'>Ef. 6:3</a> </span></p>
<p class="x" id="FN8"><span class="notemark">*</span><a class="notebackref" href="#V17">5:17</a>
<span class="xt"><a href='GEN09.htm#V6'>Yar. 9:6</a>; <a href='LEV24.htm#V17'>Lev. 24:17</a>; <a href='MAT05.htm#V21'>Mat. 5:21</a>; <a href='MAT19.htm#V18'>19:18</a>; <a href='MRK10.htm#V19'>Mark 10:19</a>; <a href='LUK18.htm#V20'>Luka 18:20</a>; <a href='ROM13.htm#V9'>Rom. 13:9</a>; <a href='JAS02.htm#V11'>Yaq. 2:11</a></span></p>
<p class="x" id="FN9"><span class="notemark">*</span><a class="notebackref" href="#V18">5:18</a>
<span class="xt"><a href='LEV20.htm#V10'>Lev. 20:10</a>; <a href='MAT19.htm#V18'>Mat. 19:18</a>; <a href='MRK05.htm#V27'>Mark 5:27</a>; <a href='MRK10.htm#V19'>Mark 10:19</a>; <a href='LUK18.htm#V20'>Luka 18:20</a>; <a href='ROM13.htm#V9'>Rom. 13:9</a>; <a href='JAS02.htm#V11'>Yaq. 2:11</a></span></p>
<p class="x" id="FN10"><span class="notemark">*</span><a class="notebackref" href="#V19">5:19</a>
<span class="xt"><a href='LEV19.htm#V11'>Lev. 19:11</a>; <a href='MAT19.htm#V18'>Mat. 19:18</a>; <a href='MRK10.htm#V19'>Mark 10:19</a>; <a href='LUK18.htm#V20'>Luka 18:20</a>; <a href='ROM13.htm#V9'>Rom. 13:9</a></span></p>
<p class="x" id="FN11"><span class="notemark">*</span><a class="notebackref" href="#V20">5:20</a>
<span class="xt"><a href='EXO23.htm#V1'>Çıx. 23:1</a>; <a href='MAT19.htm#V18'>Mat. 19:18</a>; <a href='MRK10.htm#V19'>Mark 10:19</a>; <a href='LUK18.htm#V20'>Luka 18:20</a></span></p>
<p class="x" id="FN12"><span class="notemark">*</span><a class="notebackref" href="#V21">5:21</a>
<span class="xt"><a href='ROM07.htm#V7'>Rom. 7:7</a>; <a href='ROM13.htm#V9'>13:9</a></span></p>
<p class="x" id="FN13"><span class="notemark">*</span><a class="notebackref" href="#V22">5:22</a>
<span class="xt"><a href='HEB12.htm#V18'>İbr. 12:18-19</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
