<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN11.htm'>&lt;</a></li>
<li><a href='GEN.htm'>12</a></li>
<li><a href='GEN13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Allahın İbrama çağırışı </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 7:2-3; İbr. 11:8</span></a> Rəbb İbrama dedi: «Öz torpağından, qohumlarının arasından, ata evindən çıx, sənə göstərəcəyim torpağa get.   <span class="verse" id="V2">2&#160;</span>Səndən böyük bir millət törədəcəyəm, sənə xeyir-dua verəcəyəm, adını ucaldacağam və bərəkət qaynağı olacaqsan.   <span class="verse" id="V3">3&#160;</span><a href="#FN2" class="notemark">*<span class="popup">Yar. 22:18; 26:4; 28:14; Həv. 3:25; Qal. 3:8</span></a> Sənə xeyir-dua verənlərə xeyir-dua verəcəyəm, sənə lənət edənləri lənətləyəcəyəm. Yer üzünün bütün tayfaları sənin vasitənlə xeyir-dua alacaq».   </div><div class='p'> <span class="verse" id="V4">4&#160;</span>İbram Rəbbin ona söylədiyi kimi oradan çıxdı. Lut da onunla birgə getdi. Xarandan çıxdığı vaxt İbram yetmiş beş yaşında idi.   <span class="verse" id="V5">5&#160;</span>İbram arvadı Sarayı, qardaşı oğlu Lutu, Xaranda əldə etdikləri bütün əmlakı və özünün bütün nökərlərini götürüb Kənan torpağına tərəf yola düşdü. Onlar Kənan torpağına gəldilər.   <span class="verse" id="V6">6&#160;</span>İbram oranı dolaşıb, Şekem deyilən yerdəki More palıdının yanına çatdı. O vaxt bu torpaqda Kənanlılar yaşayırdı.   <span class="verse" id="V7">7&#160;</span><a href="#FN3" class="notemark">*<span class="popup">Həv. 7:5; Qal. 3:16</span></a> Rəbb İbrama görünüb dedi: «Bu torpağı sənin nəslindən olana verəcəyəm». İbram ona görünən Rəbbə orada bir qurbangah düzəltdi.   <span class="verse" id="V8">8&#160;</span>Buradan Bet-Elin şərqində yerləşən dağlıq yerə tərəf yola düşdü və burada çadır qurdu. Çadırdan qərbdə Bet-El, şərqdə isə Ay şəhəri idi. İbram orada da Rəbbə bir qurbangah qurdu və Rəbbin adını çağırdı.   <span class="verse" id="V9">9&#160;</span>İbram tədricən cənuba doğru hərəkət edirdi.   </div><div class='s'>İbram Misirdə </div> <div class='p'> <span class="verse" id="V10">10&#160;</span>Bu torpaqda aclıq başlandı. İbram müvəqqəti qalmaq üçün Misirə getdi, çünki ölkədə böyük aclıq hökm sürürdü.   <span class="verse" id="V11">11&#160;</span>O, Misirə yaxınlaşanda arvadı Saraya dedi: «Bax mən bilirəm ki, sən gözəl qadınsan.   <span class="verse" id="V12">12&#160;</span>Misirlilər səni görüb deyəcəklər: “Bu onun arvadıdır”. Onda məni öldürəcəklər, səni isə sağ buraxacaqlar.   <span class="verse" id="V13">13&#160;</span><a href="#FN4" class="notemark">*<span class="popup">Yar. 20:2; 26:7</span></a> Bəlkə sən deyəsən ki, mənim bacımsan, onda sənin xatirinə mənimlə yaxşı rəftar edərlər və mən də sağ qalaram».   </div><div class='p'> <span class="verse" id="V14">14&#160;</span>İbram Misirə gəlib çatanda Misirlilər onun arvadının çox gözəl olduğunu gördülər.   <span class="verse" id="V15">15&#160;</span>Fironun əyanları da qadını gördülər və onu firona təriflədilər. Qadın fironun sarayına aparıldı.   <span class="verse" id="V16">16&#160;</span>Onun xatirinə firon İbramla da yaxşı rəftar etdi: İbram qoyun-keçi, mal-qara, erkək və dişi eşşəklər, qullar, qarabaşlar və dəvələr sahibi oldu.   </div><div class='p'> <span class="verse" id="V17">17&#160;</span>Ancaq Rəbb İbramın arvadı Saraydan ötrü fironun və onun ev adamlarının başına böyük fəlakətlər gətirdi.   <span class="verse" id="V18">18&#160;</span>Firon İbramı çağırıb dedi: «Bu nə işdir, mənim başıma gətirdin? Bu qadının sənin arvadın olduğunu niyə mənə bildirmədin?   <span class="verse" id="V19">19&#160;</span>Nə üçün “bu mənim bacımdır” dedin ki, mən də onu özümə arvad olmaq üçün aldım? İndi isə arvadını da götür get».   <span class="verse" id="V20">20&#160;</span>Firon adamlara onlar barədə əmr verdi və İbramla arvadını sahib olduğu bütün şeylərlə birgə yola saldılar.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN11.htm'>&lt;</a></li>
<li><a href='GEN.htm'>12</a></li>
<li><a href='GEN13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">12:1</a>
<span class="xt"><a href='ACT07.htm#V2'>Həv. 7:2-3</a>; <a href='HEB11.htm#V8'>İbr. 11:8</a></span></p>
<p class="x" id="FN2"><span class="notemark">*</span><a class="notebackref" href="#V3">12:3</a>
<span class="xt"><a href='GEN22.htm#V18'>Yar. 22:18</a>; <a href='GEN26.htm#V4'>26:4</a>; <a href='GEN28.htm#V14'>28:14</a>; <a href='ACT03.htm#V25'>Həv. 3:25</a>; <a href='GAL03.htm#V8'>Qal. 3:8</a></span></p>
<p class="x" id="FN3"><span class="notemark">*</span><a class="notebackref" href="#V7">12:7</a>
<span class="xt"><a href='ACT07.htm#V5'>Həv. 7:5</a>; <a href='GAL03.htm#V16'>Qal. 3:16</a></span></p>
<p class="x" id="FN4"><span class="notemark">*</span><a class="notebackref" href="#V13">12:13</a>
<span class="xt"><a href='GEN20.htm#V2'>Yar. 20:2</a>; <a href='GEN26.htm#V7'>26:7</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
