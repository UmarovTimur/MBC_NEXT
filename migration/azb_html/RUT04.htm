<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab RUT 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>RUT</a></li>
<li><a href='RUT03.htm'>&lt;</a></li>
<li><a href='RUT.htm'>4</a></li>
<li><a href='1SA01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Boazın Rutla evlənməsi </div> <div class='p'> <span class="verse" id="V1">1&#160;</span>Boaz şəhərin darvazasına çıxıb adamlar toplanan yerdə oturdu. Boazın bəhs etdiyi qəyyum oradan keçirdi. Onu görən Boaz «ay filankəs, bir dön, burada otur» dedi. O da gəlib orada oturdu.   <span class="verse" id="V2">2&#160;</span>Şəhər ağsaqqallarından on adamı çağırıb «siz də burada oturun» dedi. Onlar da gəlib orada oturdular.   <span class="verse" id="V3">3&#160;</span>Boaz həmin qəyyuma dedi: «Moav torpağından qayıdan Naomi, qardaşımız Elimelekin zəmisini satır.   <span class="verse" id="V4">4&#160;</span>Mən də burada oturanların və xalqımın ağsaqqalları qarşısında sənə eşitdirmək istədim ki, oranı satın alasan. Əgər sən bu qəyyumluq vəzifəsini yerinə yetirəcəksənsə, bunu et, əgər bundan imtina edirsənsə, bunu açıq de, mən də bilim. Çünki səndən başqa bu vəzifəni öhdəsinə götürən kimsə yoxdur, yalnız səndən sonra mən varam». O, Boaza dedi: «Qəyyumluq vəzifəsini mən yerinə yetirərəm».   <span class="verse" id="V5">5&#160;</span>Boaz dedi: «Zəmini Naomidən satın alarkən onun mərhum oğlunun arvadı Moavlı Rutu da arvad olaraq almalısan ki, mərhumun adı öz irsi üzərində qalsın».   <span class="verse" id="V6">6&#160;</span>Qəyyum olan adam dedi: «Mən ona qəyyumluq edə bilmərəm, yoxsa öz irsim dağılar. Mənim vəzifəmi sən öz öhdənə götür, mən qəyyum ola bilmərəm».   </div><div class='p'> <span class="verse" id="V7">7&#160;</span><a href="#FN1" class="notemark">*<span class="popup">Qanun. 25:9</span></a> Qədim zamanlarda İsraildə belə bir adət var idi: qəyyumluq vəzifəsini icra edərkən və mal dəyişərkən müqavilə bağlanmasına şəhadət olsun deyə biri öz çarığını çıxarıb başqasına verərdi. Bu, İsraildə qəbul olunan razılaşma üsulu idi.   <span class="verse" id="V8">8&#160;</span>Qəyyum olan adam Boaza dedi: «Sən özün satın al». Sonra da o öz çarığını çıxardı.   <span class="verse" id="V9">9&#160;</span>Boaz ağsaqqallara və bütün xalqa dedi: «Siz də bu gün şahidsiniz ki, mən Elimelekin bütün mülkünü, Kilyon və Maxlonun bütün mülklərini Naomidən satın alıram.   <span class="verse" id="V10">10&#160;</span><a href="#FN2" class="notemark">*<span class="popup">Qanun. 25:5-6</span></a> Mərhumun adı öz irsi üzərində qalsın deyə Maxlonun dul arvadı Moavlı Rutu da özümə arvad alıram. Qoy qardaşları arasından, yurd qapılarından mərhumun adı silinməsin. Siz də bu gün şahidsiniz».   <span class="verse" id="V11">11&#160;</span><a href="#FN3" class="notemark">*<span class="popup">Yar. 29:31</span></a> Darvaza yanına yığılan bütün xalq və ağsaqqallar dedilər: «Biz şahidik, qoy Rəbb sənin evinə gələn qadını İsrail evini quran iki qadın Rəhilə və Lea kimi etsin. Efratada qüdrətli işlər görəsən və Bet-Lexemdə adın tanınsın.   <span class="verse" id="V12">12&#160;</span><a href="#FN4" class="notemark">*<span class="popup">Yar. 38:27-30</span></a> Qoy Rəbb sənin evini bu gənc qadından verəcəyi nəsli Tamarın Yəhudaya doğduğu Peresin evi kimi etsin».   </div><div class='p'> <span class="verse" id="V13">13&#160;</span>Boaz Rutu aldı və Rut ona arvad oldu. Boaz onun yanına girdi. Rəbb Rutun bətninə uşaq verdi və Rut oğul doğdu.   <span class="verse" id="V14">14&#160;</span>Qadınlar Naomiyə dedilər: «Rəbbə alqış olsun ki, bu gün sənə gələcək qəyyumunu verdi. Qoy onun adı İsraildə tanınsın.   <span class="verse" id="V15">15&#160;</span>Bu körpə səni canlandıracaq və qoca vaxtında səni saxlayacaq. Çünki onu sənə yeddi oğuldan daha yaxşı olan, səni sevən gəlinin doğmuşdur».   <span class="verse" id="V16">16&#160;</span>Naomi uşağı qucağına alıb gəzdirdi və onun dayəsi oldu.   <span class="verse" id="V17">17&#160;</span>Qonşu qadınlar ona ad qoyub dedilər: «Naomi üçün oğul doğulub». Onun adını Oved qoydular. O, Davudun atası olan Yesseyin atasıdır.   </div><div class='s'>Davudun nəsil şəcərəsi </div> <div class='p'> <span class="verse" id="V18">18&#160;</span>Peresin nəsli budur: Peresdən Xesron törədi.   <span class="verse" id="V19">19&#160;</span>Xesrondan Ram törədi. Ramdan Amminadav törədi.   <span class="verse" id="V20">20&#160;</span>Amminadavdan Naxşon törədi. Naxşondan Salmon törədi.   <span class="verse" id="V21">21&#160;</span>Salmondan Boaz törədi. Boazdan Oved törədi.   <span class="verse" id="V22">22&#160;</span>Oveddən Yessey törədi. Yesseydən də Davud törədi.   </div><ul class='tnav'>
<li><a href='index.htm'>RUT</a></li>
<li><a href='RUT03.htm'>&lt;</a></li>
<li><a href='RUT.htm'>4</a></li>
<li><a href='1SA01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">4:7</a>
<span class="xt"><a href='DEU25.htm#V9'>Qanun. 25:9</a></span></p>
<p class="x" id="FN2"><span class="notemark">*</span><a class="notebackref" href="#V10">4:10</a>
<span class="xt"><a href='DEU25.htm#V5'>Qanun. 25:5-6</a></span></p>
<p class="x" id="FN3"><span class="notemark">*</span><a class="notebackref" href="#V11">4:11</a>
<span class="xt"><a href='GEN29.htm#V31'>Yar. 29:31</a></span></p>
<p class="x" id="FN4"><span class="notemark">*</span><a class="notebackref" href="#V12">4:12</a>
<span class="xt"><a href='GEN38.htm#V27'>Yar. 38:27-30</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
