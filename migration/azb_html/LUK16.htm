<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 16</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK15.htm'>&lt;</a></li>
<li><a href='LUK.htm'>16</a></li>
<li><a href='LUK17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Fərasətli idarəçi məsəli </div> <div class='p'> <span class="verse" id="V1">1&#160;</span>İsa şagirdlərə bunları danışdı: «Varlı bir adamın idarəçisi var idi. Ona xəbər çatdırıldı ki, idarəçi onun əmlakını israf edir.   <span class="verse" id="V2">2&#160;</span>Varlı adam onu yanına çağırıb dedi: “Bu nədir, sənin haqqında mən nələr eşidirəm? Mənə idarəçiliyinin hesabatını ver. Sən artıq idarəçi ola bilməzsən”.   </div><div class='p'> <span class="verse" id="V3">3&#160;</span>İdarəçi öz-özünə dedi: “Mən nə edəcəyəm? Ağam idarəçiliyi əlimdən alır. Torpaq belləməyə gücüm yoxdur, dilənməkdən də utanıram.   <span class="verse" id="V4">4&#160;</span>İşdən qovulanda məni öz evlərinə qəbul etsinlər deyə nə edəcəyimi bilirəm”.   </div><div class='p'> <span class="verse" id="V5">5&#160;</span>Ona görə də öz ağasına borclu olanları bir-bir çağırıb birincisinə dedi: “Mənim ağama nə qədər borclusan?”   <span class="verse" id="V6">6&#160;</span>O “yüz bat<a href="#FN1" class="notemark">*<span class="popup">Yüz bat – təqribən 3950 litr.</span></a> zeytun yağı” dedi. İdarəçi ona dedi: “Öz qəbzini götür, otur və tez yaz: əlli”.   <span class="verse" id="V7">7&#160;</span>Sonra o birisinə dedi: “Bəs sənin nə qədər borcun var?” O cavab verdi: “Yüz kor<a href="#FN2" class="notemark">†<span class="popup">Yüz kor – təqribən 39 500 litr.</span></a> buğda”. İdarəçi ona dedi: “Öz qəbzini götür və yaz: səksən”.   </div><div class='p'> <span class="verse" id="V8">8&#160;</span>Ağası haqsızlıq edən idarəçini fərasətli hərəkət etdiyinə görə təriflədi. Çünki bu dövrün övladları öz nəsilləri ilə münasibətlərində nur övladlarından daha fərasətlidir.   <span class="verse" id="V9">9&#160;</span>Mən sizə bunu deyirəm: haqsız qazanc olan sərvətlə<a href="#FN3" class="notemark">‡<span class="popup">Sərvət – arami dilində <span class='tl'>mamon</span>.</span></a> özünüzə dostlar qazanın ki, bu sərvət yox olduqda siz əbədi məskənlərə qəbul olunasınız.   </div><div class='p'> <span class="verse" id="V10">10&#160;</span>Ən balaca bir işdə sadiq olan kəs böyük işdə də sadiqdir, ən balaca bir işdə haqsız olansa böyük işdə də haqsızdır.   <span class="verse" id="V11">11&#160;</span>Beləliklə, əgər siz haqsız sərvətdən istifadə etməkdə sadiq olmadınızsa, əsl var-dövləti sizə kim əmanət edər?   <span class="verse" id="V12">12&#160;</span>Əgər başqasının malından istifadə etməkdə sadiq olmadınızsa, öz malınızı sizə kim verər?   <span class="verse" id="V13">13&#160;</span><a href="#FN4" class="notemark">*<span class="popup">Mat. 6:24</span></a>Heç bir nökər iki ağaya qulluq edə bilməz. Çünki ya birinə nifrət edib o birisini sevəcək ya da birinə bağlı qalıb o birisinə isə xor baxacaq. Siz həm Allaha, həm də sərvətə<a href="#FN5" class="notemark">§<span class="popup">Sərvət – arami dilində <span class='tl'>mamon</span>.</span></a> qulluq edə bilməzsiniz».   </div><div class='p'> <span class="verse" id="V14">14&#160;</span>Fariseylər pulpərəst olduqları üçün bütün bu sözləri eşidib İsaya istehza ilə baxdılar.   <span class="verse" id="V15">15&#160;</span>İsa da onlara belə dedi: «İnsanların qarşısında özünüzü saleh göstərən sizsiniz, amma Allah sizin ürəyinizi bilir. Çünki insanlar arasında uca tutulan şey Allah qarşısında iyrənclikdir.   </div><div class='p'> <span class="verse" id="V16">16&#160;</span><a href="#FN6" class="notemark">*<span class="popup">Mat. 11:12-13</span></a>Qanun və Peyğəmbərlər Yəhyanın gəlişinə qədər idi. O vaxtdan bəri Allahın Padşahlığının Müjdəsi yayılır və hər kəs oraya zorla girməyə çalışır.   <span class="verse" id="V17">17&#160;</span><a href="#FN7" class="notemark">*<span class="popup">Mat. 5:18</span></a>Amma göyün və yerin keçib getməsi Qanundan bir nöqtənin düşməsindən daha asandır.   </div><div class='p'> <span class="verse" id="V18">18&#160;</span><a href="#FN8" class="notemark">*<span class="popup">Mat. 5:32; 19:19; Mark 10:11-12; 1Kor. 7:10-11</span></a>Arvadını boşayıb başqası ilə evlənən hər kəs zina edir. Ərindən boşanmış qadınla evlənən də zina edir.   </div><div class='s'>Varlı və yoxsul məsəli </div> <div class='p'> <span class="verse" id="V19">19&#160;</span>Varlı bir adam var idi. O, tünd qırmızı və incə kətandan paltar geyərdi və hər gün cah-calal içində kef edərdi.   <span class="verse" id="V20">20&#160;</span>Bütün bədəni yaralı olan Lazar adlı yoxsul bir adam da var idi. O, varlı adamın qapısı ağzına gətirilib uzanmışdı.   <span class="verse" id="V21">21&#160;</span>Lazar varlı adamın süfrəsindən tökülən qırıntılarla qarnını doydurmaq arzusunda idi. İtlər də gəlib onun yaralarını yalayırdı.   </div><div class='p'> <span class="verse" id="V22">22&#160;</span>Bir gün yoxsul adam öldü və mələklər onu İbrahimin qucağına apardı. Varlı adam da öldü və dəfn edildi.   <span class="verse" id="V23">23&#160;</span>Varlı adam ölülər diyarında iztirab çəkəndə gözlərini qaldırıb uzaqda İbrahimi və onun qucağında Lazarı gördü.   <span class="verse" id="V24">24&#160;</span>O uca səslə dedi: “Ey İbrahim ata, mənə rəhm et! Lazarı göndər, barmağının ucunu suya batırıb mənim dilimi sərinlətsin, çünki mən bu alov içində əzab çəkirəm”.   <span class="verse" id="V25">25&#160;</span>Lakin İbrahim dedi: “Oğlum, yadına sal ki, sən öz həyatında yaxşı şeyləri, Lazar isə pis şeyləri almışdır. İndi isə o, təsəlli tapır, amma sən əzab çəkirsən.   <span class="verse" id="V26">26&#160;</span>Üstəlik, sizinlə bizim aramıza böyük bir uçurum qoyulmuşdur ki, nə buradan sizin tərəfinizə keçmək istəyənlər keçə bilir, nə də oradan bizim yanımıza gələ bilirlər”.   </div><div class='p'> <span class="verse" id="V27">27&#160;</span>Varlı adam dedi: “Ata, elə isə yalvarıram sənə, Lazarı atamın evinə göndər.   <span class="verse" id="V28">28&#160;</span>Çünki beş qardaşım var. Qoy onlara xəbərdarlıq etsin ki, onlar da bu iztirab yerinə gəlməsinlər”.   <span class="verse" id="V29">29&#160;</span>İbrahim ona dedi: “Onlarda Musanın və Peyğəmbərlərin sözləri var. Qoy onlara qulaq assınlar”.   <span class="verse" id="V30">30&#160;</span>Varlı adamsa dedi: “Xeyr, İbrahim ata! Əgər ölülərdən biri onların yanına gəlsə, onlar tövbə edərlər”.   <span class="verse" id="V31">31&#160;</span>Onda İbrahim ona dedi: “Əgər onlar Musaya və Peyğəmbərlərə qulaq asmırlarsa, ölülərdən biri dirilsə belə, inanmazlar”».   </div><ul class='tnav'>
<li><a href='index.htm'>LUKA</a></li>
<li><a href='LUK15.htm'>&lt;</a></li>
<li><a href='LUK.htm'>16</a></li>
<li><a href='LUK17.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">16:6</a>
<span class="fq">Yüz bat </span><span class="ft">– təqribən 3950 litr.</span></p>
<p class="f" id="FN2"><span class="notemark">†</span><a class="notebackref" href="#V7">16:7</a>
<span class="fq">Yüz kor </span><span class="ft">– təqribən 39 500 litr.</span></p>
<p class="f" id="FN3"><span class="notemark">‡</span><a class="notebackref" href="#V9">16:9</a>
<span class="fq">Sərvət </span><span class="ft">– arami dilində mamon.</span></p>
<p class="x" id="FN4"><span class="notemark">*</span><a class="notebackref" href="#V13">16:13</a>
<span class="xt"><a href='MAT06.htm#V24'>Mat. 6:24</a></span></p>
<p class="f" id="FN5"><span class="notemark">§</span><a class="notebackref" href="#V13">16:13</a>
<span class="fq">Sərvət </span><span class="ft">– arami dilində mamon.</span></p>
<p class="x" id="FN6"><span class="notemark">*</span><a class="notebackref" href="#V16">16:16</a>
<span class="xt"><a href='MAT11.htm#V12'>Mat. 11:12-13</a></span></p>
<p class="x" id="FN7"><span class="notemark">*</span><a class="notebackref" href="#V17">16:17</a>
<span class="xt"><a href='MAT05.htm#V18'>Mat. 5:18</a></span></p>
<p class="x" id="FN8"><span class="notemark">*</span><a class="notebackref" href="#V18">16:18</a>
<span class="xt"><a href='MAT05.htm#V32'>Mat. 5:32</a>; <a href='MAT19.htm#V19'>19:19</a>; <a href='MRK10.htm#V11'>Mark 10:11-12</a>; <a href='1CO07.htm#V10'>1Kor. 7:10-11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
