<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Üzüm bağı haqqında nəğmə </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Mat. 21:33; Mark 12:1; Luka 20:9</span></a> Sevgilimin üzüm bağı barəsində  </div><div class='q'>Məhəbbət nəğməsini oxuyuram:  </div><div class='b'> &#160; </div> <div class='q'>Torpağın məhsuldar bir təpəsində  </div><div class='q'>Sevgilimin bir üzüm bağı var idi.   </div><div class='q'> <span class="verse" id="V2">2&#160;</span>O, torpağı belləyib daşlardan təmizlədi,  </div><div class='q'>Seçmə meynələr əkdi,  </div><div class='q'>Ortada gözətçi qülləsi tikdi,  </div><div class='q'>Üzümsıxan düzəltdi,  </div><div class='q'>Üzümlüyün barını gözlədi,  </div><div class='q'>Amma bağ cır üzüm gətirdi.   </div><div class='b'> &#160; </div> <div class='q'> <span class="verse" id="V3">3&#160;</span>«İndi isə xahiş edirəm, ey Yerusəlimdə yaşayanlar,  </div><div class='q'>Ey Yəhuda adamları,  </div><div class='q'>Mənimlə üzüm bağımın arasında hakim olun!   </div><div class='q'> <span class="verse" id="V4">4&#160;</span>Bağım üçün daha nə etməliyəm?  </div><div class='q'>Üzümlüyün barını gözləyərkən  </div><div class='q'>Axı nə üçün bağım cır üzüm gətirsin?   </div><div class='q'> <span class="verse" id="V5">5&#160;</span>İndi qoy mən sizə bağımla nə edəcəyimi bildirim:  </div><div class='q'>Çəpərini sökəcəyəm və onu yeyib-dağıdacaqlar,  </div><div class='q'>Hasarını yıxacağam və onlar tapdalanacaq.   </div><div class='q'> <span class="verse" id="V6">6&#160;</span>Oranı viranəliyə çevirəcəyəm,  </div><div class='q'>Oranı nə budayacaqlar, nə də belləyəcəklər.  </div><div class='q'>Orada tikan və qanqal bitəcək,  </div><div class='q'>Buludlara əmr edəcəyəm ki,  </div><div class='q'>Üzərinə yağış yağmasın».   </div><div class='q'> <span class="verse" id="V7">7&#160;</span>İsrail nəsli Ordular Rəbbinin üzüm bağıdır,  </div><div class='q'>Yəhuda adamları isə Onun sevimli meynələridir!  </div><div class='q'>O, ədalət gözləyirdi,  </div><div class='q'>Budur, zorakılıq gördü,  </div><div class='q'>O, salehlik gözləyirdi,  </div><div class='q'>Budur, fəryadlar gördü!   </div><div class='s'>İnsanların pis əməlləri </div> <div class='q'> <span class="verse" id="V8">8&#160;</span>Yer qalmayana qədər evi evə,  </div><div class='q'>Tarlanı tarlaya birləşdirənlərin vay halına!  </div><div class='q'>Yaşamağa yer qoymamısınız,  </div><div class='q'>Məgər bu ölkədə tək siz yaşayırsınız?   </div><div class='q'> <span class="verse" id="V9">9&#160;</span>Ordular Rəbbi mənə belə eşitdirdi:  </div><div class='q'>«Böyük və yaraşıqlı çoxlu evlər xaraba qalacaq,  </div><div class='q'>İçində yaşayan olmayacaq.   </div><div class='q'> <span class="verse" id="V10">10&#160;</span>Üzümlüyün on sahəsindən <a href="#FN2" class="notemark">*<span class="popup">On sahə – ibrani dilində on cüt öküzün bir gündə şumladığı torpaq sahəsi, təqribən 16 000 kvadrat metr.</span></a> bir bat şərab əldə ediləcək,  </div><div class='q'>Bir xomer toxumdan bir efa taxıl əmələ gələcək».   </div><div class='b'> &#160; </div> <div class='q'> <span class="verse" id="V11">11&#160;</span>Vay halına səhər erkən qalxıb içki ardınca düşənlərin,  </div><div class='q'>Gecə yarısınadək şərab içib keflənənlərin!   </div><div class='q'> <span class="verse" id="V12">12&#160;</span>Onların ziyafətlərində  </div><div class='q'>Lira, çəng, dəf və ney çalınar,  </div><div class='q'>Şərab içilər,  </div><div class='q'>Lakin onlar Rəbbin gördüyü işlərə  </div><div class='q'>Diqqət etməzlər, əməllərinə baxmazlar!   </div><div class='b'> &#160; </div> <div class='q'> <span class="verse" id="V13">13&#160;</span>Buna görə xalqım ağılsızlığından sürgünə gedəcək,  </div><div class='q'>Onun adlı-sanlı adamları acından öləcək,  </div><div class='q'>Adi adamlar isə susuzluqdan yanacaq!   </div><div class='q'> <span class="verse" id="V14">14&#160;</span>Ölülər diyarı həddindən artıq ağzını açıb  </div><div class='q'>Doymaq bilmir.  </div><div class='q'>Yerusəlimin adlı-sanlıları,  </div><div class='q'>Adi adamları, səs-küylə əylənən insanları bu diyara enəcək.   </div><div class='q'> <span class="verse" id="V15">15&#160;</span>Buna görə də hamı yerə səriləcək,  </div><div class='q'>Hər kəs diz üstə çökdürüləcək,  </div><div class='q'>Təkəbbürlü baxışlar alçaldılacaq.   </div><div class='q'> <span class="verse" id="V16">16&#160;</span>Amma Ordular Rəbbi  </div><div class='q'>Ədaləti ilə ucaldılacaq,  </div><div class='q'>Müqəddəs Allah salehliyi ilə  </div><div class='q'>Müqəddəsliyini göstərəcək.   </div><div class='q'> <span class="verse" id="V17">17&#160;</span>Quzular öz otlaqlarındakı kimi otlayacaq,  </div><div class='q'>Varlıların viranə qalan evlərini yadellilər alacaq.   </div><div class='b'> &#160; </div> <div class='q'> <span class="verse" id="V18">18&#160;</span>Pisliyi yalanla hörülmüş iplərlə,  </div><div class='q'>Günahı araba kəndirləri ilə çəkənlərin vay halına!   </div><div class='q'> <span class="verse" id="V19">19&#160;</span>Onlar deyir: «Qoy Allah tələssin,  </div><div class='q'>Öz əməlini tez həyata keçirsin, biz də görək.  </div><div class='q'>Qoy İsrailin Müqəddəsinin niyyəti gerçək olsun ki, bunu bilək!»   </div><div class='q'> <span class="verse" id="V20">20&#160;</span>Vay halına pisə yaxşı, yaxşıya pis söyləyənlərin,  </div><div class='q'>Qaranlığı işıq, işığı qaranlıq sayanların,  </div><div class='q'>Acıya şirin, şirinə acı deyənlərin!   </div><div class='q'> <span class="verse" id="V21">21&#160;</span>Vay halına özlərini müdrik zənn edənlərin, ağıllı sayanların!   </div><div class='q'> <span class="verse" id="V22">22&#160;</span>Vay halına şərab içməkdə qəhrəman,  </div><div class='q'>İçkiləri qarışdırıb içməkdə pərgar olanların!   </div><div class='q'> <span class="verse" id="V23">23&#160;</span>Vay halına rüşvət alıb təqsirkara bəraət qazandıranların,  </div><div class='q'>Haqlıların haqqını əlindən alanların!   </div><div class='b'> &#160; </div> <div class='q'> <span class="verse" id="V24">24&#160;</span>Beləliklə, alovun dili samanı necə yeyib-qurtarırsa,  </div><div class='q'>Küləş od içində necə əriyib-gedirsə,  </div><div class='q'>Onlar da köklərindən elə çürüyəcək,  </div><div class='q'>Tumurcuqları toz kimi havaya sovrulacaq,  </div><div class='q'>Çünki Ordular Rəbbinin qanununu rədd etdilər,  </div><div class='q'>İsrailin Müqəddəsinin sözünə xor baxdılar.   </div><div class='q'> <span class="verse" id="V25">25&#160;</span>Buna görə də Rəbbin qəzəbi Öz xalqına qarşı alovlandı,  </div><div class='q'>Əlini onlara qarşı uzadaraq onları vurdu.  </div><div class='q'>Dağlar titrədi, küçələrdə meyitləri zibil kimi qaldı,  </div><div class='q'>Bütün bunlara qarşı yenə də Rəbbin qəzəbi sönmədi,  </div><div class='q'>Əli hələ də cəzalandırmağa hazır idi.   </div><div class='b'> &#160; </div> <div class='q'> <span class="verse" id="V26">26&#160;</span>Rəbb uzaqda yaşayan millətləri  </div><div class='q'>Bayraq işarəsi ilə,  </div><div class='q'>Onları yer üzünün ucqarlarından  </div><div class='q'>Fit səsi ilə səsləyəcək.  </div><div class='q'>Tezliklə bu millətlər gələcək.   </div><div class='q'> <span class="verse" id="V27">27&#160;</span>Aralarında yorulan, büdrəyən olmayacaq.  </div><div class='q'>Onlar mürgüləməyəcək və yuxuya getməyəcək,  </div><div class='q'>Belindəki kəmər açılmayacaq, ayaqqabı bağı qırılmayacaq.   </div><div class='q'> <span class="verse" id="V28">28&#160;</span>Onların oxları iti, yayları da dartılmışdır.  </div><div class='q'>Atların dırnaqları çaxmaq daşına bənzər,  </div><div class='q'>Döyüş arabalarının təkərləri qasırğa kimidir.   </div><div class='q'> <span class="verse" id="V29">29&#160;</span>Onların nərəsi bağıran şikarlarını qapıb aparan,  </div><div class='q'>Kimsə onu əlindən ala bilməyən  </div><div class='q'>Şirin, gənc aslanın nərəsinə bənzər.   </div><div class='q'> <span class="verse" id="V30">30&#160;</span>O gün İsrailə qarşı onlar dənizin uğultusu kimi gurlayacaqlar.  </div><div class='q'>Kim yerə baxarsa, budur, zülmət, dərd görəcək.  </div><div class='q'>Axı işıq qara buludlarla örtülüb.   </div><ul class='tnav'>
<li><a href='index.htm'>YEŞAYA</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">5:1</a>
<span class="xt"><a href='MAT21.htm#V33'>Mat. 21:33</a>; <a href='MRK12.htm#V1'>Mark 12:1</a>; <a href='LUK20.htm#V9'>Luka 20:9</a></span></p>
<p class="f" id="FN2"><span class="notemark">*</span><a class="notebackref" href="#V10">5:10</a>
<span class="fq">On sahə </span><span class="ft">– ibrani dilində </span><span class="fq">on cüt öküzün bir gündə şumladığı torpaq sahəsi, </span><span class="ft">təqribən 16 000 kvadrat metr.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
