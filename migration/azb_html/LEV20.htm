<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 20</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV19.htm'>&lt;</a></li>
<li><a href='LEV.htm'>20</a></li>
<li><a href='LEV21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>İtaətsizliyə görə cəza </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«İsrail övladlarına de: “İsraillilərdən və İsraildə yaşayan yadellilərdən övladını Molekə təqdim edən hər kəs öldürülməlidir. Qoy ölkə xalqı onu daşqalaq etsin.   <span class="verse" id="V3">3&#160;</span>Öz övladını Molekə təqdim etdiyi üçün Mən o adamdan üz döndərib xalqı arasından qovacağam; çünki o, Müqəddəs məkanımı murdarlayıb müqəddəs adımı ləkələmişdir.   <span class="verse" id="V4">4&#160;</span>Əgər ölkə xalqı o adamın övladını Molekə təqdim etdiyini görüb göz yumaraq onu öldürməsə,   <span class="verse" id="V5">5&#160;</span>Mən Özüm həmin adamdan və ailəsindən üz döndərib onu və onunla birgə Moleklə Mənə xəyanət edən hər kəsi xalqın arasından qovacağam.   </div><div class='p'> <span class="verse" id="V6">6&#160;</span>Mənə xəyanət edərək cindarlara və ruh çağıranlara tərəf dönən hər kəsdən üz döndərib xalqın arasından qovacağam.   <span class="verse" id="V7">7&#160;</span>Buna görə də özünüzü təqdis edin və müqəddəs olun, çünki Allahınız Rəbb Mənəm.   <span class="verse" id="V8">8&#160;</span>Qaydalarıma səylə əməl edin, çünki sizi təqdis edən Rəbb Mənəm.   </div><div class='p'> <span class="verse" id="V9">9&#160;</span><a href="#FN1" class="notemark">*<span class="popup">Çıx. 21:17; Mat. 15:4; Mark 7:10 </span></a> Atasına yaxud anasına lənət edən hər kəs öldürülməlidir. O adam öz atasına yaxud anasına lənət etdiyi üçün qanının tökülməyinə özü baisdir.   </div><div class='p'> <span class="verse" id="V10">10&#160;</span><a href="#FN2" class="notemark">*<span class="popup">Çıx. 20:14; Lev. 18:20; Qanun. 5:18 </span></a> Başqa kişinin arvadı ilə zina edənlərə aid: qonşusunun arvadı ilə zina edən kişi zinakar qadınla birlikdə öldürülməlidir.   <span class="verse" id="V11">11&#160;</span><a href="#FN3" class="notemark">*<span class="popup">Lev. 18:8; Qanun. 22:30; 27:20; 1Kor. 5:1 </span></a> Atasının arvadı ilə yaxınlıq edən kişi atasının namusunu tapdalamış olur. Bunu edənlərin hər ikisi öldürülməlidir. Onlar qanlarının tökülməyinə özləri baisdir.   <span class="verse" id="V12">12&#160;</span><a href="#FN4" class="notemark">*<span class="popup">Lev. 18:15 </span></a> Gəlini ilə yaxınlıq edən kişi gəlini ilə birgə – hər ikisi öldürülməlidir, çünki bu rəzillikdir. Bunlar qanlarının tökülməyinə özləri baisdir.   <span class="verse" id="V13">13&#160;</span><a href="#FN5" class="notemark">*<span class="popup">Lev. 18:22 </span></a> Kişi qadınla yaxınlıq etdiyi kimi kişi kişi ilə yaxınlıq edərsə, hər ikisi iyrənc iş görür və onlar öldürülməlidirlər; qanlarının tökülməyinə özləri baisdir.   <span class="verse" id="V14">14&#160;</span><a href="#FN6" class="notemark">*<span class="popup">Lev. 18:17; Qanun. 27:23 </span></a> Qadınla bərabər anasını arvad alan kişi əxlaqsızlıq edər; aranızda belə əxlaqsızlıq olmamaq üçün o kişi də, o qadınlar da yandırılsın.   <span class="verse" id="V15">15&#160;</span><a href="#FN7" class="notemark">*<span class="popup">Çıx. 22:19; Lev. 18:23; Qanun. 27:21 </span></a> Heyvanla cinsi əlaqəyə girən kişi öldürülməlidir; heyvan isə kəsilməlidir.   <span class="verse" id="V16">16&#160;</span>Hər hansı bir heyvanla cinsi əlaqəyə girən qadın heyvanla birgə öldürülməlidir. Bunlar qanlarının tökülməyinə özləri baisdir.   </div><div class='p'> <span class="verse" id="V17">17&#160;</span><a href="#FN8" class="notemark">*<span class="popup">Lev. 18:9; Qanun. 27:22 </span></a> Əgər bir kişi atabir yaxud anabir bacısını alıb onunla cinsi əlaqədə olsa, qadın da onunla cinsi əlaqədə olsa, bu, rüsvayçılıqdır. Onlar xalqı arasından qovulsun. Bacısı ilə cinsi əlaqədə olan kişi cəzasını çəkər.   <span class="verse" id="V18">18&#160;</span><a href="#FN9" class="notemark">*<span class="popup">Lev. 18:19 </span></a> Əgər bir kişi aybaşı olan qadınla yaxınlıq edib onunla cinsi əlaqədə olarsa, qadının qanaxma mənbəyinin üstünü açar, qadın da öz qanaxma mənbəyinin üstünü açar. Hər ikisi xalqı arasından qovulsun.   <span class="verse" id="V19">19&#160;</span><a href="#FN10" class="notemark">*<span class="popup">Lev. 18:12-14 </span></a> Xalanla yaxud bibinlə yaxınlıq etmə, çünki yaxın qohumları ilə yaxınlıq edənlər cəzasını çəkərlər.   <span class="verse" id="V20">20&#160;</span>Əmisi arvadı ilə yaxınlıq edən kişi öz əmisinin namusunu tapdalamış olur; ikisi də günahının cəzasını çəkərək övladları olmadan öləcəklər.   <span class="verse" id="V21">21&#160;</span><a href="#FN11" class="notemark">*<span class="popup">Lev. 18:16 </span></a> Qardaşı arvadını alan kişi qardaşının namusunu tapdalayaraq murdar iş görür; onlar sonsuz qalacaqlar.   </div><div class='p'> <span class="verse" id="V22">22&#160;</span>Siz Mənim qaydalarıma və hökmlərimə səylə əməl edin ki, yaşamaq üçün aparacağım torpaq sizi rədd etməsin.   <span class="verse" id="V23">23&#160;</span>Qarşınızdan qovacağım millətlərin adətlərinə uymayın; onlar bütün bu şeyləri etdiklərinə görə Mənim gözümdə iyrəncdirlər.   <span class="verse" id="V24">24&#160;</span>Mən sizə dedim ki, onların torpağına siz sahib olacaqsınız; Mən o süd və bal axan torpağı sizə irs olaraq verəcəyəm. Sizi digər xalqlardan ayıran Allahınız Rəbb Mənəm.   <span class="verse" id="V25">25&#160;</span>Beləliklə, siz pak və murdar heyvan və quşları bir-birindən ayırd edin. Sizin üçün ayırd etdiyim murdar sayılan heyvanlar yaxud quşlar ya da yerdə sürünən məxluqlarla özünüzü iyrənc etməyin.   <span class="verse" id="V26">26&#160;</span>Siz Mənim üçün müqəddəs olun, çünki Mən Rəbb müqəddəsəm. Mən sizi digər xalqlardan ayırdım ki, siz Mənim xalqım olasınız.   </div><div class='p'> <span class="verse" id="V27">27&#160;</span>Cindar yaxud ruh çağıran kişilər və ya qadınlar öldürülməlidir, onlar daşqalaq olmalıdır. Bunlar qanlarının tökülməyinə özləri baisdir”».   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV19.htm'>&lt;</a></li>
<li><a href='LEV.htm'>20</a></li>
<li><a href='LEV21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">20:9</a>
<span class="xt"><a href='EXO21.htm#V17'>Çıx. 21:17</a>; <a href='MAT15.htm#V4'>Mat. 15:4</a>; <a href='MRK07.htm#V10'>Mark 7:10</a> </span></p>
<p class="x" id="FN2"><span class="notemark">*</span><a class="notebackref" href="#V10">20:10</a>
<span class="xt"><a href='EXO20.htm#V14'>Çıx. 20:14</a>; <a href='LEV18.htm#V20'>Lev. 18:20</a>; <a href='DEU05.htm#V18'>Qanun. 5:18</a> </span></p>
<p class="x" id="FN3"><span class="notemark">*</span><a class="notebackref" href="#V11">20:11</a>
<span class="xt"><a href='LEV18.htm#V8'>Lev. 18:8</a>; <a href='DEU22.htm#V30'>Qanun. 22:30</a>; <a href='DEU27.htm#V20'>27:20</a>; <a href='1CO05.htm#V1'>1Kor. 5:1</a> </span></p>
<p class="x" id="FN4"><span class="notemark">*</span><a class="notebackref" href="#V12">20:12</a>
<span class="xt"><a href='LEV18.htm#V15'>Lev. 18:15</a> </span></p>
<p class="x" id="FN5"><span class="notemark">*</span><a class="notebackref" href="#V13">20:13</a>
<span class="xt"><a href='LEV18.htm#V22'>Lev. 18:22</a> </span></p>
<p class="x" id="FN6"><span class="notemark">*</span><a class="notebackref" href="#V14">20:14</a>
<span class="xt"><a href='LEV18.htm#V17'>Lev. 18:17</a>; <a href='DEU27.htm#V23'>Qanun. 27:23</a> </span></p>
<p class="x" id="FN7"><span class="notemark">*</span><a class="notebackref" href="#V15">20:15</a>
<span class="xt"><a href='EXO22.htm#V19'>Çıx. 22:19</a>; <a href='LEV18.htm#V23'>Lev. 18:23</a>; <a href='DEU27.htm#V21'>Qanun. 27:21</a> </span></p>
<p class="x" id="FN8"><span class="notemark">*</span><a class="notebackref" href="#V17">20:17</a>
<span class="xt"><a href='LEV18.htm#V9'>Lev. 18:9</a>; <a href='DEU27.htm#V22'>Qanun. 27:22</a> </span></p>
<p class="x" id="FN9"><span class="notemark">*</span><a class="notebackref" href="#V18">20:18</a>
<span class="xt"><a href='LEV18.htm#V19'>Lev. 18:19</a> </span></p>
<p class="x" id="FN10"><span class="notemark">*</span><a class="notebackref" href="#V19">20:19</a>
<span class="xt"><a href='LEV18.htm#V12'>Lev. 18:12-14</a> </span></p>
<p class="x" id="FN11"><span class="notemark">*</span><a class="notebackref" href="#V21">20:21</a>
<span class="xt"><a href='LEV18.htm#V16'>Lev. 18:16</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
