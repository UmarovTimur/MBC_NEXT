<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 TİMOTEYƏ 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 TİMOTEYƏ</a></li>
<li><a href='1TI04.htm'>&lt;</a></li>
<li><a href='1TI.htm'>5</a></li>
<li><a href='1TI06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>İmanlılar cəmiyyətində məsuliyyətlər </div> <div class='p'> <span class="verse" id="V1">1&#160;</span>Ağsaqqalla sərt danışma, ona ata kimi, cavanlara isə qardaş kimi,   <span class="verse" id="V2">2&#160;</span>ağbirçəklərə ana kimi, gənc qadınlara tamamilə saf ürəklə bir bacı kimi nəsihət ver.   </div><div class='p'> <span class="verse" id="V3">3&#160;</span>Həqiqi dul qadınlara hörmət et.   <span class="verse" id="V4">4&#160;</span>Lakin əgər bir dul qadının uşaqları ya da nəvələri varsa, bunlar əvvəlcə öz ailələrinə yardım edərək möminliyi, yaşlı ailə üzvlərinə də haqqını verməyi öyrənsinlər. Çünki bu, Allahı razı salır.   <span class="verse" id="V5">5&#160;</span>Həqiqətən, dul qalıb kimsəsiz olan qadın öz ümidini Allaha bağlamışdır, gecə-gündüz Ona yalvarmağa və dua etməyə davam edir.   <span class="verse" id="V6">6&#160;</span>Keflə yaşayan dul qadınsa yaşadığı halda ölüdür.   <span class="verse" id="V7">7&#160;</span>Nöqsansız olmaqları üçün bu əmrləri tapşır.   <span class="verse" id="V8">8&#160;</span>Öz yaxınlarının, xüsusən, ailə üzvlərinin qayğısına qalmayan insan imanı inkar etmiş və imansızdan betərdir.   </div><div class='p'> <span class="verse" id="V9">9&#160;</span>Qoy bir dul qadının adı dullar siyahısına bu şərtlə yazılsın: ən azı altmış yaşına çatmış, ərinə sadiq olmuş,   <span class="verse" id="V10">10&#160;</span><a href="#FN1" class="notemark">*<span class="popup">Qanun. 25:4; Luka 12:7</span></a>etdiyi yaxşı işlərlə tanınmış olsun, məsələn, uşaqlar böyütmüş, qonaqpərvərlik göstərmiş, müqəddəslərin ayaqlarını yumaqla xidmət etmiş, əziyyət çəkənlərə yardım etmiş, hər cür xeyirli işlə məşğul bir şəxs olmalıdır.   </div><div class='p'> <span class="verse" id="V11">11&#160;</span>Altmış yaşa çatmamış dul qadınları isə siyahıya yazma. Çünki cismani istəkləri Məsihə bağlılıqlarına qalib gələn kimi ərə getmək istəyərlər.   <span class="verse" id="V12">12&#160;</span>Beləcə verdikləri ilk sözdən çıxdıqları üçün mühakiməyə məruz qalırlar.   <span class="verse" id="V13">13&#160;</span>Eyni zamanda evdən evə gəzərək tənbəlliyə öyrənərlər. Yalnız tənbəllik deyil, lazım olmayan sözlər danışaraq qeybət edərlər, başqalarının işlərinə burunlarını soxarlar.   <span class="verse" id="V14">14&#160;</span>Beləliklə, yaşa dolmamış dul qadınların ərə getməsini, uşaq doğmasını, evini idarə etməsini, düşmənə heç bir böhtan atmaq fürsətini verməməsini istəyirəm.   <span class="verse" id="V15">15&#160;</span>Artıq bəziləri azıb Şeytanın ardınca getmişdir.   </div><div class='p'> <span class="verse" id="V16">16&#160;</span>İmanlı bir qadının<a href="#FN2" class="notemark">*<span class="popup">Qadının – bəzi əlyazmalarda kişinin yaxud da qadının.</span></a> dul qadın yaxınları varsa, qoy onlara yardım etsin. İmanlılar cəmiyyəti belə yükün altına girməsin ki, həqiqi dul qadınlara yardım edə bilsin.   </div><div class='p'> <span class="verse" id="V17">17&#160;</span>Cəmiyyəti yaxşı idarə edən ağsaqqallar, xüsusən, vəz və təlim işində zəhmət çəkənlər maddi və mənəvi cəhətdən təmin olunmağa layiq görülsün.   <span class="verse" id="V18">18&#160;</span><a href="#FN3" class="notemark">*<span class="popup">Qanun. 25:4; Mat. 10:10; Luka 10:7</span></a>Çünki Müqəddəs Yazıda belə deyilir: «Xırman çəkən öküzün ağzını bağlama» və «işçi öz haqqına layiqdir».   <span class="verse" id="V19">19&#160;</span><a href="#FN4" class="notemark">*<span class="popup">Qanun. 17:6; 19:15</span></a>İki yaxud üç şahid olmadıqda bir ağsaqqala qarşı olan ittihama əhəmiyyət vermə.   <span class="verse" id="V20">20&#160;</span>Günah işlədən ağsaqqalları hamının qarşısında məzəmmət et ki, digərləri də günah işlətməkdən qorxsun.   <span class="verse" id="V21">21&#160;</span>Allahın, Məsih İsanın və seçilmiş mələklərin önündə sənin öhdənə qoyuram ki, ayrı-seçkilik salmadan, tərəfkeşlik etmədən bu təlimatlara riayət edəsən.   <span class="verse" id="V22">22&#160;</span>Heç kimin üzərinə tələsərək əl qoyma, başqalarının günahlarına şərik olma, özünü pak saxla.   </div><div class='p'> <span class="verse" id="V23">23&#160;</span>Yalnız su içməkdən vaz keç; mədənə və tez-tez baş verən xəstəliklərinə görə bir az şərab da iç.   </div><div class='p'> <span class="verse" id="V24">24&#160;</span>Bəzi insanların günahları mühakiməyə düşəndən əvvəl də bəllidir, digərlərininki isə sonradan ortaya çıxar.   <span class="verse" id="V25">25&#160;</span>Beləcə yaxşı işlər də qabaqcadan bəllidir, bəlli olmayanlar da gizli qala bilməyəcək.   </div><ul class='tnav'>
<li><a href='index.htm'>1 TİMOTEYƏ</a></li>
<li><a href='1TI04.htm'>&lt;</a></li>
<li><a href='1TI.htm'>5</a></li>
<li><a href='1TI06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">5:10</a>
<span class="xt"><a href='DEU25.htm#V4'>Qanun. 25:4</a>; <a href='LUK12.htm#V7'>Luka 12:7</a></span></p>
<p class="f" id="FN2"><span class="notemark">*</span><a class="notebackref" href="#V16">5:16</a>
<span class="fq">Qadının </span><span class="ft">– bəzi əlyazmalarda </span><span class="fq">kişinin yaxud da qadının.</span></p>
<p class="x" id="FN3"><span class="notemark">*</span><a class="notebackref" href="#V18">5:18</a>
<span class="xt"><a href='DEU25.htm#V4'>Qanun. 25:4</a>; <a href='MAT10.htm#V10'>Mat. 10:10</a>; <a href='LUK10.htm#V7'>Luka 10:7</a></span></p>
<p class="x" id="FN4"><span class="notemark">*</span><a class="notebackref" href="#V19">5:19</a>
<span class="xt"><a href='DEU17.htm#V6'>Qanun. 17:6</a>; <a href='DEU19.htm#V15'>19:15</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
