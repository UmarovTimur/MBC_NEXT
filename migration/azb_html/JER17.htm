<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER16.htm'>&lt;</a></li>
<li><a href='JER.htm'>17</a></li>
<li><a href='JER18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Yəhudanın günahı və cəzası </div> <div class='q'> <span class="verse" id="V1">1&#160;</span>Yəhudanın günahı dəmir qələmlə yazıldı,  </div><div class='q'>Ürəklərinin lövhələri və qurbangahlarının buynuzları üzərinə  </div><div class='q'>Almaz uclu alətlə həkk edildi.   </div><div class='q'> <span class="verse" id="V2">2&#160;</span>Onlar kölgəli ağacların yanında,  </div><div class='q'>Yüksək təpələrdə, çöldəki dağlarda  </div><div class='q'>Qurbangahlarına və Aşera bütlərinə  </div><div class='q'>Öz uşaqlarına göstərdikləri qədər maraq göstərir.   </div><div class='q'> <span class="verse" id="V3">3&#160;</span>Sənin mal-dövlətini,  </div><div class='q'>Bütün xəzinələrini, səcdəgahlarını  </div><div class='q'>Ölkənin hər tərəfində işlənən günahlardan ötrü  </div><div class='q'>Qarətə təslim edəcəyəm.   </div><div class='q'> <span class="verse" id="V4">4&#160;</span>Sənə verdiyim irsi  </div><div class='q'>Öz qəbahətinlə yox edəcəksən.  </div><div class='q'>Tanımadığın ölkədə səni  </div><div class='q'>Düşmənlərinə qul edəcəyəm.  </div><div class='q'>Çünki siz Mənim qəzəbimdən  </div><div class='q'>Od alışdırdınız,  </div><div class='q'>O əbədi yanacaq».   </div><div class='b'> &#160; </div> <div class='q'> <span class="verse" id="V5">5&#160;</span>Rəbb belə deyir:  </div><div class='q'>«O adam lənətlidir ki,  </div><div class='q'>İnsana güvənir,  </div><div class='q'>Bəşərin gücünə arxalanır,  </div><div class='q'>Ürəyi Rəbdən ayrılır.   </div><div class='q'> <span class="verse" id="V6">6&#160;</span>O, çöldəki yulğun ağacı kimi olacaq,  </div><div class='q'>Xeyir gələndə onu görməyəcək.  </div><div class='q'>Səhrada olan quraq yerlərdə  </div><div class='q'>Heç kəs yaşamayan şoranlıqda sakin olacaq.   </div><div class='q'> <span class="verse" id="V7">7&#160;</span>Nə xoşbəxtdir o adam ki  </div><div class='q'>Rəbbə güvənir,  </div><div class='q'>Rəbbi özünə arxa sayır.   </div><div class='q'> <span class="verse" id="V8">8&#160;</span><a href="#FN1" class="notemark">*<span class="popup">Zəb. 1:3 </span></a> O, sular kənarında  </div><div class='q'>Əkilmiş ağac kimi olacaq.  </div><div class='q'>Elə ağac ki çay kənarında kök salar,  </div><div class='q'>İsti gələndə qorxmaz,  </div><div class='q'>Yarpağı həmişə yaşıl qalar,  </div><div class='q'>Quraqlıq olan il qayğı çəkməz,  </div><div class='q'>Bəhər verməkdən qalmaz».   </div><div class='b'> &#160; </div> <div class='q'> <span class="verse" id="V9">9&#160;</span>İnsan ürəyi hər şeydən hiyləgərdir,  </div><div class='q'>Çarəsi yoxdur.  </div><div class='q'>Onu kim başa düşə bilər?   </div><div class='q'> <span class="verse" id="V10">10&#160;</span><a href="#FN2" class="notemark">*<span class="popup">Zəb. 62:12; Yer. 32:19 </span></a> <a href="#FN3" class="notemark">*<span class="popup">Vəhy 2:23 </span></a> «Mən Rəbb ürəyi yoxlayıram,  </div><div class='q'>İnsanın fikrini sınayıram ki,  </div><div class='q'>Hər kəsə əməllərinə görə,  </div><div class='q'>İşlərinin bəhrəsinə görə əvəz verim».   </div><div class='b'> &#160; </div> <div class='q'> <span class="verse" id="V11">11&#160;</span>Haqsızlıqla var-dövlət toplayan adam  </div><div class='q'>Özünün yumurtlamadığı yumurtaların üstünə  </div><div class='q'>Oturan kəklik kimidir.  </div><div class='q'>Ömrünün ortasında var-dövləti əldən gedəcək,  </div><div class='q'>Axırda o adam axmaq çıxacaq.   </div><div class='b'> &#160; </div> <div class='q'> <span class="verse" id="V12">12&#160;</span>Müqəddəs məkanımızdakı yer  </div><div class='q'>Əvvəlcədən ucaldılmış izzət taxtıdır.   </div><div class='q'> <span class="verse" id="V13">13&#160;</span>Ya Rəbb, İsrailin Ümidgahı,  </div><div class='q'>Səni tərk edənlərin hamısı utanacaq.  </div><div class='q'>Rəbb deyir:  </div><div class='q'>«Məndən üz döndərənlərin adı  </div><div class='q'>Toz-torpağa yazılacaq,  </div><div class='q'>Çünki Rəbbi – axar sular mənbəyini tərk etdilər».   </div><div class='b'> &#160; </div> <div class='q'> <span class="verse" id="V14">14&#160;</span>Ya Rəbb, mənə şəfa versən,  </div><div class='q'>Mən sağalaram.  </div><div class='q'>Məni xilas etsən,  </div><div class='q'>Mən xilas olaram.  </div><div class='q'>Çünki həmd etdiyim Sənsən.   </div><div class='q'> <span class="verse" id="V15">15&#160;</span>Bax onlar mənə  </div><div class='q'>«Rəbbin sözü hanı?  </div><div class='q'>Qoy yerinə yetsin!» deyir.   </div><div class='q'> <span class="verse" id="V16">16&#160;</span>Mən Sənin xidmətində  </div><div class='q'>Çoban olmaqdan boyun qaçırmadım.  </div><div class='q'>Bəla gününün gəlməsini istəmədim.  </div><div class='q'>Sən bilirsən ki,  </div><div class='q'>Ağzımdan nə çıxdısa,  </div><div class='q'>Sənin gözünün önündədir.   </div><div class='q'> <span class="verse" id="V17">17&#160;</span>Məni dəhşətə salma,  </div><div class='q'>Fəlakət günündə sığınacağım Sənsən.   </div><div class='q'> <span class="verse" id="V18">18&#160;</span>Qoy məni təqib edənlər utansın,  </div><div class='q'>Mənsə utanmayım.  </div><div class='q'>Qoy onlar qorxuya düşsün,  </div><div class='q'>Mən isə qorxmayım.  </div><div class='q'>Qara günü onların başına gətir,  </div><div class='q'>Tamamilə qırılana qədər onları qır.   </div><div class='s'>Şənbə gününə əməl edilməsi </div> <div class='p'> <span class="verse" id="V19">19&#160;</span>Rəbb mənə belə dedi: «Get Yəhuda padşahlarının girib-çıxdıqları Xalq darvazasında və Yerusəlimin bütün darvazalarında dayanıb   <span class="verse" id="V20">20&#160;</span>onlara söylə ki, ey Yəhuda padşahları, Yəhuda və Yerusəlimin bütün əhalisi, bu darvazalardan girənlər, Rəbbin sözünə qulaq asın.   <span class="verse" id="V21">21&#160;</span><a href="#FN4" class="notemark">*<span class="popup">Neh. 13:15-22; Yəh. 5:10 </span></a> Rəbb belə deyir: “Öz canınızı qorumaq üçün Şənbə günü yük daşımayın, Yerusəlim darvazalarından içəri gətirməyin.   <span class="verse" id="V22">22&#160;</span><a href="#FN5" class="notemark">*<span class="popup">Çıx. 20:8-10; Qanun. 5:12-14 </span></a> Şənbə günü evlərinizdən yük çıxarmayın, heç bir iş görməyin. Atalarınıza əmr etdiyim kimi Şənbə gününü təqdis edin.   <span class="verse" id="V23">23&#160;</span>Ancaq onlar eşitmədi, qulaq asmadı. İnadkarlıq edərək Məni eşitmədilər və nəsihət almaq istəmədilər”.   </div><div class='p'> <span class="verse" id="V24">24&#160;</span>Rəbb bəyan edir: “Əgər siz Şənbə günü bu şəhərin darvazalarından yük daşımamaq, Şənbə gününü təqdis etmək və bu gün heç bir işlə məşğul olmamaqla Mənə, həqiqətən, itaət etsəniz,   <span class="verse" id="V25">25&#160;</span>o zaman Davudun taxtında oturan padşahlar və başçılar döyüş arabalarına və atlara minib Yəhuda adamları, Yerusəlimdə yaşayanlarla birgə bu şəhərin darvazalarından girəcək. Bu şəhər əbədi olaraq məskunlaşmış qalacaq.   <span class="verse" id="V26">26&#160;</span>Yəhuda şəhərlərindən, Yerusəlimin ətrafından, Binyamin torpağından, yamaclı-düzənlikli bölgədən, dağlıq bölgədən və Negevdən adamlar gəlib Rəbbin məbədinə yandırma qurbanları, başqa qurbanlar, taxıl təqdimləri, kündür və şükür təqdimləri gətirəcək.   <span class="verse" id="V27">27&#160;</span>Əgər siz Şənbə günü yük daşıyıb Yerusəlim darvazalarından girərək Şənbə gününü təqdis etməməklə Mənim sözümə qulaq asmasanız, onda Mən şəhərin darvazalarına od vuracağam, alov Yerusəlimin saraylarını yandırıb-yaxacaq və heç vaxt sönməyəcək”».   </div><ul class='tnav'>
<li><a href='index.htm'>YEREMYA</a></li>
<li><a href='JER16.htm'>&lt;</a></li>
<li><a href='JER.htm'>17</a></li>
<li><a href='JER18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">17:8</a>
<span class="xt"><a href='PSA001.htm#V3'>Zəb. 1:3</a> </span></p>
<p class="x" id="FN2"><span class="notemark">*</span><a class="notebackref" href="#V10">17:10</a>
<span class="xt"><a href='PSA062.htm#V12'>Zəb. 62:12</a>; <a href='JER32.htm#V19'>Yer. 32:19</a> </span></p>
<p class="x" id="FN3"><span class="notemark">*</span><a class="notebackref" href="#V10">17:10</a>
<span class="xt"><a href='REV02.htm#V23'>Vəhy 2:23</a> </span></p>
<p class="x" id="FN4"><span class="notemark">*</span><a class="notebackref" href="#V21">17:21</a>
<span class="xt"><a href='NEH13.htm#V15'>Neh. 13:15-22</a>; <a href='JHN05.htm#V10'>Yəh. 5:10</a> </span></p>
<p class="x" id="FN5"><span class="notemark">*</span><a class="notebackref" href="#V22">17:22</a>
<span class="xt"><a href='EXO20.htm#V8'>Çıx. 20:8-10</a>; <a href='DEU05.htm#V12'>Qanun. 5:12-14</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
