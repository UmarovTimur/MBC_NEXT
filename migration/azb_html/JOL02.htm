<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YOEL 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YOEL</a></li>
<li><a href='JOL01.htm'>&lt;</a></li>
<li><a href='JOL.htm'>2</a></li>
<li><a href='JOL03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Rəbbin günü – qaranlıq və zülmət günü </div> <div class='q'> <span class="verse" id="V1">1&#160;</span>Sionda şeypur çalın,  </div><div class='q'>Müqəddəs dağımda bərkdən çalın.  </div><div class='q'>Qoy ölkənin bütün əhalisi titrəsin,  </div><div class='q'>Çünki Rəbbin günü gəlir,  </div><div class='q'>Həmin gün yaxındadır.   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Sef. 1:15 </span></a> <a href="#FN2" class="notemark">*<span class="popup">Çıx. 10:14 </span></a> Qaranlıq zülmətli bir gün!  </div><div class='q'>Buludlu və qatı qaranlıq bir gün!  </div><div class='q'>Bir qoşun gəlir  </div><div class='q'>Dağlar üzərində yayılan dan kimi  </div><div class='q'>Çoxsaylı və qüvvətli bir qoşun.  </div><div class='q'>Elə bir qoşun ki,  </div><div class='q'>Əzəldən bəri bunun kimisi olmamışdır,  </div><div class='q'>Bundan sonra da nəsillər boyu olmayacaqdır.   </div><div class='b'> &#160; </div> <div class='q'> <span class="verse" id="V3">3&#160;</span>Önlərindəki hər şeyi od yandırıb-yaxır,  </div><div class='q'>Arxada qalanları alov qovurur.  </div><div class='q'>Önlərindəki Eden bağına bənzər yerdir,  </div><div class='q'>Arxalarında olansa izsiz bir səhradır,  </div><div class='q'>Heç nə onlardan qaçıb qurtara bilmir.   </div><div class='b'> &#160; </div> <div class='q'> <span class="verse" id="V4">4&#160;</span><a href="#FN3" class="notemark">*<span class="popup">Vəhy 9:7-9 </span></a> Onlar görkəmcə ata bənzəyir.  </div><div class='q'>Atlar necə çapırlarsa,  </div><div class='q'>Onlar da eləcə çapırlar.   </div><div class='q'> <span class="verse" id="V5">5&#160;</span>Döyüş arabalarına bənzəyən səslə,  </div><div class='q'>Küləşi yandırıb-yaxan od-alovun səsi ilə,  </div><div class='q'>Dağların zirvələri üzərindən tullanırlar.  </div><div class='q'>Onlar hücum üçün düzülən güclü bir qoşuna bənzəyirlər.   </div><div class='q'> <span class="verse" id="V6">6&#160;</span><a href="#FN4" class="notemark">*<span class="popup">Nah. 2:10 </span></a> Onların qarşısında xalqlar sanki ağrı çəkir,  </div><div class='q'>Bütün üzlər solur.   </div><div class='q'> <span class="verse" id="V7">7&#160;</span>Qaçırlar igidlər kimi,  </div><div class='q'>Divara dırmaşırlar cəngavərlər kimi.  </div><div class='q'>Hamı nizamla gedir sırasını pozmadan.   </div><div class='q'> <span class="verse" id="V8">8&#160;</span>Heç kim yoldaşını tapdalamadan  </div><div class='q'>Yolundan çıxmır.  </div><div class='q'>Silahlar sırasını yarıb-keçirlər,  </div><div class='q'>Lakin salamat qalırlar.   </div><div class='q'> <span class="verse" id="V9">9&#160;</span>Şəhərə doğru qaçışır,  </div><div class='q'>Divarlardan atlanıb evlərə soxulurlar,  </div><div class='q'>Quldur kimi pəncərələrdən girirlər.   </div><div class='b'> &#160; </div> <div class='q'> <span class="verse" id="V10">10&#160;</span><a href="#FN5" class="notemark">*<span class="popup">Vəhy 8:12 </span></a> Qarşılarında yer sarsılır,  </div><div class='q'>Göylər lərzəyə gəlir,  </div><div class='q'>Günəş və ay qaralır,  </div><div class='q'>Ulduzlar işıqlarını gizlədir.   </div><div class='q'> <span class="verse" id="V11">11&#160;</span><a href="#FN6" class="notemark">*<span class="popup">Vəhy 6:17 </span></a> Rəbb Öz ordusu önündə səs salır:  </div><div class='q'>Ordularının sayı-hesabı yoxdur.  </div><div class='q'>Onun sözünü yerinə yetirənlər güclüdür.  </div><div class='q'>Rəbbin günü möhtəşəm və çox dəhşətlidir.  </div><div class='q'>Buna kim dözə bilər?   </div><div class='s'>Rəbbə dönün </div> <div class='q'> <span class="verse" id="V12">12&#160;</span>Rəbb belə bəyan edir:  </div><div class='q'>«İndi isə orucla, ağlamaqla, yas tutmaqla  </div><div class='q'>Bütün qəlbinizlə Mənə dönün.   </div><div class='q'> <span class="verse" id="V13">13&#160;</span><a href="#FN7" class="notemark">*<span class="popup">Çıx. 34:6; Say. 14:18; Neh. 9:17; Zəb. 86:15; 103:8; 145:8; Yun. 4:2 </span></a> Paltarlarınızı deyil, ürəyinizi yırtın,  </div><div class='q'>Allahınız Rəbbə tərəf qayıdın».  </div><div class='q'>Çünki O, lütfkar və rəhmlidir,  </div><div class='q'>Hədsiz səbirlidir, bol məhəbbətlidir,  </div><div class='q'>Bəla göndərməz, rəhm edər.   </div><div class='q'> <span class="verse" id="V14">14&#160;</span>Kim bilir, bəlkə rəhm edib dönər?  </div><div class='q'>Sonra Allahınız Rəbbə  </div><div class='q'>Taxıl və içmə təqdimlərini verəsiniz deyə  </div><div class='q'>Sizə bərəkət verər.   </div><div class='b'> &#160; </div> <div class='q'> <span class="verse" id="V15">15&#160;</span>Sionda şeypur çalın,  </div><div class='q'>Oruc üçün vaxt təyin edin,  </div><div class='q'>Təntənəli toplantı çağırın.   </div><div class='q'> <span class="verse" id="V16">16&#160;</span>Xalqı bir yerə yığın,  </div><div class='q'>Camaatı təqdis edin,  </div><div class='q'>Ağsaqqalları yığın,  </div><div class='q'>Uşaqları və südəmər çağaları toplayın.  </div><div class='q'>Bəy öz otağından,  </div><div class='q'>Gəlin də öz gərdəyindən çıxsın.   </div><div class='q'> <span class="verse" id="V17">17&#160;</span>Rəbbə xidmət edən kahinlər  </div><div class='q'>Məbədin eyvanı ilə qurbangah arasında ağlayıb desin:  </div><div class='q'>«Ya Rəbb, xalqına qıyma,  </div><div class='q'>Öz irsini rüsvay olmağa qoyma!  </div><div class='q'>Qoyma onlar millətlərin dilinə düşsün.  </div><div class='q'>Axı nə üçün xalqlar arasında belə deyilsin:  </div><div class='q'>“Bəs hanı onların Allahı?”»   </div><div class='s'>Rəbbin cavabı və bərəkət vədi </div> <div class='q'> <span class="verse" id="V18">18&#160;</span>O zaman Rəbb Öz torpağına qıymayacaq,  </div><div class='q'>Öz xalqına rəhm edəcək.   </div><div class='q'> <span class="verse" id="V19">19&#160;</span>Rəbb xalqına belə cavab verəcək:  </div><div class='q'>«Budur, sizə taxıl,  </div><div class='q'>Təzə şərab və zeytun yağı göndərəcəyəm,  </div><div class='q'>Bunlarla doyacaqsınız,  </div><div class='q'>Artıq sizi millətlər arasında rüsvay etməyəcəyəm.   </div><div class='q'> <span class="verse" id="V20">20&#160;</span>Şimal tərəfdən gələn ordunu sizdən uzaqlaşdıracağam.  </div><div class='q'>Onu quraq, izsiz bir yerə,  </div><div class='q'>Qarşıdakı ordunu Şərq dənizinə, <a href="#FN8" class="notemark">*<span class="popup">Şərq dənizi – Ölü dəniz.</span></a>  </div><div class='q'>Arxadan gələnləri isə Qərb dənizinə aparacağam. <a href="#FN9" class="notemark">†<span class="popup">Qərb dənizi – Aralıq dənizi.</span></a>  </div><div class='q'>Onların cəsədlərinin pis iyləri ətrafa yayılacaq».  </div><div class='q'>Həqiqətən, Rəbb böyük işlər gördü.   </div><div class='b'> &#160; </div> <div class='q'> <span class="verse" id="V21">21&#160;</span>Qorxma, ey torpaq, sevin, fərəhlən.  </div><div class='q'>Bu böyük işləri görən Rəbdir.   </div><div class='q'> <span class="verse" id="V22">22&#160;</span>Qorxmayın, ey çöl heyvanları,  </div><div class='q'>Çünki çölün otlaqları göyərir.  </div><div class='q'>Ağac meyvəsi ilə yüklənir,  </div><div class='q'>Əncir ağacı, tənək bəhrələrini verir.   </div><div class='b'> &#160; </div> <div class='q'> <span class="verse" id="V23">23&#160;</span>Ey Sion xalqı,  </div><div class='q'>Allahınız Rəbdə sevinin və şadlanın,  </div><div class='q'>Çünki payız yağışını sizə kifayət qədər verir. <a href="#FN10" class="notemark">‡<span class="popup">Payız yağışını sizə kifayət qədər verir – yaxud sizə salehliyi öyrədən müəllimi verir.</span></a>  </div><div class='q'>Əvvəlki kimi payız yağışı ilə  </div><div class='q'>Yaz yağışını yağdırır.   </div><div class='q'> <span class="verse" id="V24">24&#160;</span>Xırmanlar taxılla dolu olacaq,  </div><div class='q'>Təknələr təzə şərab və zeytun yağı ilə daşacaq.   </div><div class='b'> &#160; </div> <div class='q'> <span class="verse" id="V25">25&#160;</span>«Aranıza göndərdiyim böyük qoşunumun –  </div><div class='q'>Kəsici çəyirtkənin, qaynaşan çəyirtkənin,  </div><div class='q'>Tullanan çəyirtkənin və dağıdıcı çəyirtkənin  </div><div class='q'>Yeyib-qurtardığı illərin əvəzini verəcəyəm.   </div><div class='q'> <span class="verse" id="V26">26&#160;</span>Bol-bol, doyunca yeyəcəksiniz,  </div><div class='q'>Sizin üçün möcüzəli şeylər edən  </div><div class='q'>Allahınız Rəbbin adına şükürlər edəcəksiniz.  </div><div class='q'>Xalqım əbədi olaraq rüsvay olmayacaq.   </div><div class='q'> <span class="verse" id="V27">27&#160;</span>Onda biləcəksiniz ki,  </div><div class='q'>Mən İsrailin arasındayam,  </div><div class='q'>Allahınız Rəbb Mənəm,  </div><div class='q'>Başqası yoxdur.  </div><div class='q'>Xalqım əbədi olaraq rüsvay olmayacaq.   </div><div class='s'>Rəbbin günü </div> <div class='q'> <span class="verse" id="V28">28&#160;</span><a href="#FN11" class="notemark">*<span class="popup">Həv. 2:16-21 </span></a> Ondan sonra isə  </div><div class='q'>Bütün bəşər üzərinə Ruhumu tökəcəyəm.  </div><div class='q'>Oğullarınız və qızlarınız peyğəmbərlik edəcək,  </div><div class='q'>Ağsaqqallarınız röyalar,  </div><div class='q'>Cavanlarınızsa görüntülər görəcək.   </div><div class='q'> <span class="verse" id="V29">29&#160;</span>O günlərdə qul və qarabaşların üzərinə də  </div><div class='q'>Ruhumu tökəcəyəm.   </div><div class='b'> &#160; </div> <div class='q'> <span class="verse" id="V30">30&#160;</span>Göylərdə və yerdə əlamətlər göstərəcəyəm:  </div><div class='q'>Qan, alov və tüstü dirəkləri görünəcək.   </div><div class='q'> <span class="verse" id="V31">31&#160;</span><a href="#FN12" class="notemark">*<span class="popup">Mat. 24:29; Mark 13:24-25; Luka 21:25; Vəhy 6:12-13 </span></a> Rəbbin möhtəşəm və dəhşətli günü gəlməzdən əvvəl  </div><div class='q'>Günəş qaranlığa və ay qan rənginə dönəcək.   </div><div class='q'> <span class="verse" id="V32">32&#160;</span><a href="#FN13" class="notemark">*<span class="popup">Rom. 10:13 </span></a> Amma Rəbbin adını çağıran hər kəs xilas olacaq,  </div><div class='q'>Çünki Rəbbin dediyi kimi  </div><div class='q'>Sion dağında və Yerusəlimdə qurtuluş olacaq,  </div><div class='q'>Rəbbin çağırdığı sağ qalanlar arasında olacaq.   </div><ul class='tnav'>
<li><a href='index.htm'>YOEL</a></li>
<li><a href='JOL01.htm'>&lt;</a></li>
<li><a href='JOL.htm'>2</a></li>
<li><a href='JOL03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">2:2</a>
<span class="xt"><a href='ZEP01.htm#V15'>Sef. 1:15</a> </span></p>
<p class="x" id="FN2"><span class="notemark">*</span><a class="notebackref" href="#V2">2:2</a>
<span class="xt"><a href='EXO10.htm#V14'>Çıx. 10:14</a> </span></p>
<p class="x" id="FN3"><span class="notemark">*</span><a class="notebackref" href="#V4">2:4</a>
<span class="xt"><a href='REV09.htm#V7'>Vəhy 9:7-9</a> </span></p>
<p class="x" id="FN4"><span class="notemark">*</span><a class="notebackref" href="#V6">2:6</a>
<span class="xt"><a href='NAM02.htm#V10'>Nah. 2:10</a> </span></p>
<p class="x" id="FN5"><span class="notemark">*</span><a class="notebackref" href="#V10">2:10</a>
<span class="xt"><a href='REV08.htm#V12'>Vəhy 8:12</a> </span></p>
<p class="x" id="FN6"><span class="notemark">*</span><a class="notebackref" href="#V11">2:11</a>
<span class="xt"><a href='REV06.htm#V17'>Vəhy 6:17</a> </span></p>
<p class="x" id="FN7"><span class="notemark">*</span><a class="notebackref" href="#V13">2:13</a>
<span class="xt"><a href='EXO34.htm#V6'>Çıx. 34:6</a>; <a href='NUM14.htm#V18'>Say. 14:18</a>; <a href='NEH09.htm#V17'>Neh. 9:17</a>; <a href='PSA086.htm#V15'>Zəb. 86:15</a>; <a href='PSA103.htm#V8'>103:8</a>; <a href='PSA145.htm#V8'>145:8</a>; <a href='JON04.htm#V2'>Yun. 4:2</a> </span></p>
<p class="f" id="FN8"><span class="notemark">*</span><a class="notebackref" href="#V20">2:20</a>
<span class="fq">Şərq dənizi </span><span class="ft">– Ölü dəniz.</span></p>
<p class="f" id="FN9"><span class="notemark">†</span><a class="notebackref" href="#V20">2:20</a>
<span class="fq">Qərb dənizi </span><span class="ft">– Aralıq dənizi.</span></p>
<p class="f" id="FN10"><span class="notemark">‡</span><a class="notebackref" href="#V23">2:23</a>
<span class="fq">Payız yağışını sizə kifayət qədər verir </span><span class="ft">– yaxud </span><span class="fq">sizə salehliyi öyrədən müəllimi verir.</span></p>
<p class="x" id="FN11"><span class="notemark">*</span><a class="notebackref" href="#V28">2:28</a>
<span class="xt"><a href='ACT02.htm#V16'>Həv. 2:16-21</a> </span></p>
<p class="x" id="FN12"><span class="notemark">*</span><a class="notebackref" href="#V31">2:31</a>
<span class="xt"><a href='MAT24.htm#V29'>Mat. 24:29</a>; <a href='MRK13.htm#V24'>Mark 13:24-25</a>; <a href='LUK21.htm#V25'>Luka 21:25</a>; <a href='REV06.htm#V12'>Vəhy 6:12-13</a> </span></p>
<p class="x" id="FN13"><span class="notemark">*</span><a class="notebackref" href="#V32">2:32</a>
<span class="xt"><a href='ROM10.htm#V13'>Rom. 10:13</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
