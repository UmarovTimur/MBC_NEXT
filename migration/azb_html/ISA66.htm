<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 66</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA65.htm'>&lt;</a></li>
<li><a href='ISA.htm'>66</a></li>
<li><a href='JER01.htm'>&gt;</a></li>
</ul>
<div class="main">
 
<div class='chapterlabel' id="V0"> 66</div><div class='s'>Mühakimə və ümid </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Mat. 5:34-35; 23:22</span></a> <a href="#FN2" class="notemark">*<span class="popup">Həv. 7:49-50 </span></a> Rəbb belə deyir:  </div><div class='q'>«Göylər Mənim taxtımdır,  </div><div class='q'>Yer ayaqlarımın altındakı kətildir.  </div><div class='q'>Mənim üçün harada ev tikəcəksiniz,  </div><div class='q'>Dincələcəyim yer harada olacaq?   </div><div class='q'> <span class="verse" id="V2">2&#160;</span>Çünki bütün bunları Mənim əlim yaratdı,  </div><div class='q'>Hər şey beləcə əmələ gəldi» Rəbb bəyan edir.  </div><div class='q'>«Ancaq Mən özünü aşağı tutan və ruhu əzilmiş insana,  </div><div class='q'>Sözümün önündə titrəyənə nəzər salaram.   </div><div class='b'> &#160; </div> <div class='q'> <span class="verse" id="V3">3&#160;</span>Buğa kəsən şəxs adam öldürən kimidir,  </div><div class='q'>Quzunu qurban verən şəxs itin boynunu qıran kimidir,  </div><div class='q'>Taxıl təqdimi gətirən şəxs donuz qanını təqdim edən kimidir,  </div><div class='q'>Kündür yandıraraq təqdim edən şəxs bütə pərəstiş edən kimidir.  </div><div class='q'>Onlar öz yolları ilə gedir,  </div><div class='q'>İyrənc işlərindən həzz alır.   </div><div class='q'> <span class="verse" id="V4">4&#160;</span>Mən də onları çətinliyə düçar edəcəyəm,  </div><div class='q'>Qorxduqları bəlanı başlarına gətirəcəyəm.  </div><div class='q'>Çünki Mən çağıranda onlardan cavab almadım,  </div><div class='q'>Danışanda qulaq asmadılar,  </div><div class='q'>Gözümdə pis olanı etdilər,  </div><div class='q'>Mənə məqbul olmayanı seçdilər».   </div><div class='b'> &#160; </div> <div class='q'> <span class="verse" id="V5">5&#160;</span>Ey Rəbbin sözü önündə titrəyənlər,  </div><div class='q'>Onun dediklərini eşidin:  </div><div class='q'>«Mənim adıma görə sizə nifrət edib təqib edən soydaşlarınız  </div><div class='q'>“Qoy Rəbb izzətini göstərsin,  </div><div class='q'>Biz də görək, necə sevinərsiniz” deyirdilər.  </div><div class='q'>Amma onlar rüsvay olacaq.   </div><div class='q'> <span class="verse" id="V6">6&#160;</span>Şəhərdən nərələr,  </div><div class='q'>Məbəddən bir səs eşidilir!  </div><div class='q'>Bu, düşmənlərindən qisas alan Rəbbin səsidir.   </div><div class='b'> &#160; </div> <div class='q'> <span class="verse" id="V7">7&#160;</span><a href="#FN3" class="notemark">*<span class="popup">Vəhy 12:5</span></a> Bir qadın ağrı çəkmədən,  </div><div class='q'>Sancısı tutmadan bir oğlan uşağı doğdu.   </div><div class='q'> <span class="verse" id="V8">8&#160;</span>Belə bir şey eşidən olubmu?  </div><div class='q'>Belə şeyləri kim görüb?  </div><div class='q'>Bir gündə ölkə yarana bilərmi?  </div><div class='q'>Bir anda millət doğula bilərmi?  </div><div class='q'>Sion isə ağrısı tutan kimi övladlarını doğdu.   </div><div class='q'> <span class="verse" id="V9">9&#160;</span>Mən doğuş anınadək gətirib  </div><div class='q'>Doğmağa güc vermərəmmi?» deyir Rəbb.  </div><div class='q'>«Doğuş üçün güc verən Mən  </div><div class='q'>Bətni bağlayarammı?» deyir Allahın.   </div><div class='q'> <span class="verse" id="V10">10&#160;</span>«Yerusəlimlə birgə sevinin,  </div><div class='q'>Ey onu sevənlər, hamınız onun üçün şadlanın.  </div><div class='q'>Ey Yerusəlim üçün yas tutanlar,  </div><div class='q'>Onunla birgə cuşa gəlin, fərəhlənin!   </div><div class='q'> <span class="verse" id="V11">11&#160;</span>Siz ananız Yerusəlimin döşlərini əmib  </div><div class='q'>Təsəlli tapacaqsınız, doyacaqsınız,  </div><div class='q'>Onun bol nemətlərindən dadıb zövq alacaqsınız».   </div><div class='b'> &#160; </div> <div class='q'> <span class="verse" id="V12">12&#160;</span>Rəbb belə deyir:  </div><div class='q'>«Budur, Mən əmin-amanlığı bir çay tək,  </div><div class='q'>Millətlərin sərvətini daşqın sel kimi  </div><div class='q'>Ona sarı axıdacağam.  </div><div class='q'>Siz ondan bəslənəcəksiniz,  </div><div class='q'>Qucağında daşınacaqsınız,  </div><div class='q'>Dizlərində oxşanacaqsınız.   </div><div class='q'> <span class="verse" id="V13">13&#160;</span>Övladına təsəlli verən bir ana tək  </div><div class='q'>Mən sizə təsəlli verəcəyəm.  </div><div class='q'>Yerusəlimdə təsəlli tapacaqsınız.   </div><div class='q'> <span class="verse" id="V14">14&#160;</span>Bunları görüb ürəyiniz sevinəcək;  </div><div class='q'>Bədənləriniz yaşıl ot kimi qüvvətlənəcək.  </div><div class='q'>Hər kəs biləcək ki,  </div><div class='q'>Rəbbin qoruyucu əli qullarının,  </div><div class='q'>Qəzəbi isə düşmənlərinin üstündədir».   </div><div class='b'> &#160; </div> <div class='q'> <span class="verse" id="V15">15&#160;</span>Budur, Rəbb odla gəlir,  </div><div class='q'>Onun döyüş arabaları qasırğa tək gəlir.  </div><div class='q'>Şiddətli qəzəbini, məzəmmətini  </div><div class='q'>Alov kimi tökməyə hazırdır.   </div><div class='q'> <span class="verse" id="V16">16&#160;</span>Rəbb bütün bəşəri odla,  </div><div class='q'>Qılıncı ilə mühakimə edəcək,  </div><div class='q'>Çoxlarını məhv edəcək.   </div><div class='q'> <span class="verse" id="V17">17&#160;</span>«Bağlara girmək üçün  </div><div class='q'>Özlərini təqdis edib pak edənlər,  </div><div class='q'>Mərkəzdə duranın ardınca gedərək  </div><div class='q'>Donuz, siçan və digər murdar heyvanların  </div><div class='q'>Ətini yeyənlərin hamısı məhv olacaq»  </div><div class='q'>Rəbb bəyan edir.   </div><div class='p'> <span class="verse" id="V18">18&#160;</span>«Çünki Mən onların əməllərini də, fikirlərini də bilirəm. Bütün millətləri və dilləri bir yerə topladığım vaxt gəlir. Onlar gəlib Mənim əzəmətimi görəcək.   <span class="verse" id="V19">19&#160;</span>Mən aralarında bir əlamət qoyacağam. Onlardan qaçıb-qurtulanları Mən millətlərə – Tarşişə, Pula, mahir oxatanların vətəni Luda, Tuvala, Yavana, şöhrətimi eşitməyən, əzəmətimi görməyən uzaq diyarlara göndərəcəyəm. Onlar Mənim əzəmətimi bu millətlər arasında bəyan edəcək.   <span class="verse" id="V20">20&#160;</span>İsrail övladları Rəbbin məbədinə pak qablarda təqdimlərini necə gətirirlərsə, onlar da bütün millətlərdən soydaşlarını atlarla, arabalarla, taxt-rəvanlarla, qatırlarla, dəvələrlə müqəddəs dağıma, Yerusəlimə, Rəbbə elə təqdim edəcək.   <span class="verse" id="V21">21&#160;</span>Onlardan bəzisini Mən kahin və Levili seçəcəyəm» Rəbb bəyan edir.   </div><div class='b'> &#160; </div> <div class='q'> <span class="verse" id="V22">22&#160;</span><a href="#FN4" class="notemark">*<span class="popup">Yeş. 65:17; 2Pet. 3:13; Vəhy 21:1</span></a> «Yaradacağım yeni göylər və yeni yer önümdə necə qalacaqsa,  </div><div class='q'>Nəsliniz və adınız da elə qalacaq»  </div><div class='q'>Rəbb bəyan edir.   </div><div class='q'> <span class="verse" id="V23">23&#160;</span>«Hər Təzə Ay mərasimində, hər Şənbə günündə  </div><div class='q'>Bütün bəşər gəlib qarşımda səcdə edəcək».  </div><div class='q'>Rəbb deyir.   </div><div class='q'> <span class="verse" id="V24">24&#160;</span><a href="#FN5" class="notemark">*<span class="popup">Mark 9:48</span></a> «Onlar eşiyə çıxanda  </div><div class='q'>Mənə qarşı üsyankar olanların meyitlərini görəcək.  </div><div class='q'>Meyitləri yeyən qurd ölməyəcək,  </div><div class='q'>Onları yandıran alov sönməyəcək.  </div><div class='q'>Bütün bəşər onlardan iyrənəcək».   </div><ul class='tnav'>
<li><a href='index.htm'>YEŞAYA</a></li>
<li><a href='ISA65.htm'>&lt;</a></li>
<li><a href='ISA.htm'>66</a></li>
<li><a href='JER01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">66:1</a>
<span class="xt"><a href='MAT05.htm#V34'>Mat. 5:34-35</a>; <a href='MAT23.htm#V22'>23:22</a></span></p>
<p class="x" id="FN2"><span class="notemark">*</span><a class="notebackref" href="#V1">66:1</a>
<span class="xt"><a href='ACT07.htm#V49'>Həv. 7:49-50</a> </span></p>
<p class="x" id="FN3"><span class="notemark">*</span><a class="notebackref" href="#V7">66:7</a>
<span class="xt"><a href='REV12.htm#V5'>Vəhy 12:5</a></span></p>
<p class="x" id="FN4"><span class="notemark">*</span><a class="notebackref" href="#V22">66:22</a>
<span class="xt"><a href='ISA65.htm#V17'>Yeş. 65:17</a>; <a href='2PE03.htm#V13'>2Pet. 3:13</a>; <a href='REV21.htm#V1'>Vəhy 21:1</a></span></p>
<p class="x" id="FN5"><span class="notemark">*</span><a class="notebackref" href="#V24">66:24</a>
<span class="xt"><a href='MRK09.htm#V48'>Mark 9:48</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
