<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 PETER 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 PETER</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="main">
 <div class='mt'>PETERİN İKİNCİ MƏKTUBU  </div><div class='imt'>GİRİŞ  </div><div class='im'><span class='bk'>«Peterin İkinci Məktubu»</span> ilk məsihçilərə ünvanlanıb. Peter bu məktubda yanlış təlim yayan müəllimlərə və oradan qaynaqlanan mənəviyyatsızlığa qarşı mübarizə aparır. Bu problemlərin cavabı Allahın və Rəbb İsa Məsihin əsl təlimini bilməkdir. Bu təlimi isə İsa Məsihi şəxsən tanıyan və Onun təlimini eşidən adamlar düzgün çatdıra bilərdi.  </div><div class='ip'>Müəllif İsa Məsihin zühuru haqqında olan yanlış təlimə görə xüsusən narahatdır. Peterə görə Məsihin zühuru ona görə yubanır ki, «O heç kəsin həlak olmasını istəmir, amma hər kəsin tövbə etməsini istəyir» (3:9).  </div><div class='iot'>Kitabın məzmunu:  </div><div class='io2'>1:1-21 Salamlama və məsihçinin çağırışı  </div><div class='io2'>2:1-22 Yanlış təlim yayanlar barəsində  </div><div class='io2'>3:1-13 Rəbbin günü  </div><div class='io2'>3:14-18 Öyüd-nəsihətlər   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>İsa Məsihin qulu və həvarisi mən Şimon Peterdən Allahımız və Xilaskarımız İsa Məsihin salehliyi sayəsində bizimlə bərabər qiymətli iman əldə etmiş olanlara salam!   <span class="verse" id="V2">2&#160;</span>Allahı və Rəbbimiz İsanı tanıdıqca lütf və sülh sizə bol-bol verilsin!   </div><div class='s'>İlahi çağırış </div> <div class='p'> <span class="verse" id="V3">3&#160;</span>Bizi Öz izzəti və alicənablığına Çağıranın ilahi gücü Onu tanımağımız vasitəsilə yaşamağımız və mömin olmağımız üçün lazım gələn hər şeyi bizə bəxş etdi.   <span class="verse" id="V4">4&#160;</span>Beləliklə, O bizə çox böyük və dəyərli vədlər verdi ki, bunlar vasitəsilə ehtirasın nəticəsi olan dünyadakı pozğunluqdan qaçıb ilahi təbiətə şərik olasınız.   <span class="verse" id="V5">5&#160;</span>Elə buna görə də siz bütün səylə imanınıza alicənablıq, alicənablığınıza bilik,   <span class="verse" id="V6">6&#160;</span>biliyinizə nəfsə hakim olmaq, nəfsə hakim olmağınıza dözüm, dözümünüzə möminlik,   <span class="verse" id="V7">7&#160;</span>möminliyinizə qardaşlıq sevgisi və qardaşlıq sevgisinə məhəbbət əlavə edin.   <span class="verse" id="V8">8&#160;</span>Çünki əgər bunlar sizdə varsa və artırsa, sizi Rəbbimiz İsa Məsihi tanımaqda fəaliyyətsiz və səmərəsiz olmaqdan qoruyacaq.   <span class="verse" id="V9">9&#160;</span>Bunlar kimdə yoxdursa, o kordur, uzağı görə bilməz və əvvəlki günahlarından təmizləndiyini unutmuşdur.   <span class="verse" id="V10">10&#160;</span>Beləliklə, ey qardaşlar, çağırıldığınızı və seçildiyinizi təsdiq etmək üçün daha da səy göstərin. Çünki əgər bunu etsəniz, heç vaxt büdrəməzsiniz.   <span class="verse" id="V11">11&#160;</span>Beləcə Rəbbimiz və Xilaskarımız İsa Məsihin əbədi Padşahlığına girmək səlahiyyəti sizə bol-bol ehsan ediləcək.   </div><div class='p'> <span class="verse" id="V12">12&#160;</span>Ona görə də bunları bilsəniz və sahib olduğunuz həqiqətlə möhkəm dursanız da, daima bunları sizə xatırladıram.   <span class="verse" id="V13">13&#160;</span>Bu bədəndə yaşadığım müddətdə xatırlatmaqla sizi oyandırmağı doğru hesab edirəm.   <span class="verse" id="V14">14&#160;</span><a href="#FN1" class="notemark">*<span class="popup">Yəh. 21:18</span></a>Çünki Rəbbimiz İsa Məsihin mənə bildirdiyi kimi, bu bədəndən ayrılmağımın yaxın olduğunu bilirəm.   <span class="verse" id="V15">15&#160;</span>Buna görə də çalışıram ki, mən bu dünyadan köçdükdən sonra da siz bunları həmişə yada salasınız.   </div><div class='s'>Məsihin izzəti və peyğəmbərlik sözü </div> <div class='p'> <span class="verse" id="V16">16&#160;</span>Rəbbimiz İsa Məsihin qüdrətini və zühurunu sizə bildirərkən uydurma əfsanələrə əsaslanmadıq. Amma öz gözümüzlə Onun ululuğunun şahidləri olduq.   <span class="verse" id="V17">17&#160;</span><a href="#FN2" class="notemark">*<span class="popup">Mat. 17:1-5; Mark 9:2-7; Luka 9:28-35</span></a>Çünki Böyük Ehtişamı Olandan Ona belə bir səs gəldi: «Bu Mənim sevimli Oğlumdur, Ondan razıyam». O vaxt Ata Allahdan izzət və şərəf qəbul etdi.   <span class="verse" id="V18">18&#160;</span>Müqəddəs dağda Onunla birgə olduğumuz üçün göydən gələn bu səsi biz də eşitdik.   </div><div class='p'> <span class="verse" id="V19">19&#160;</span>Həmçinin bizdə daha əmin olan peyğəmbərlik sözləri var. Onlar qaranlıq yerdə işıq saçan bir çırağa bənzəyir. Səhər açılıb dan ulduzu ürəklərinizdə doğana qədər bu sözlərə diqqət verirsinizsə, yaxşı edirsiniz.   <span class="verse" id="V20">20&#160;</span>Hər şeydən əvvəl bunu bilməlisiniz ki, Müqəddəs Yazılardakı peyğəmbərlik sözlərinin heç birini şəxsən şərh etmək olmaz.   <span class="verse" id="V21">21&#160;</span>Çünki heç vaxt peyğəmbərlik insan iradəsi ilə qaynaqlanmamışdır, lakin Müqəddəs Ruh tərəfindən yönəldilən insanlar Allahdan gələn sözləri söylədi.<a href="#FN3" class="notemark">*<span class="popup">İnsanlar Allahdan gələn sözləri söylədi – bəzi əlyazmalarda Allahın müqəddəs insanları danışırdılar.</span></a>   </div><ul class='tnav'>
<li><a href='index.htm'>2 PETER</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V14">1:14</a>
<span class="xt"><a href='JHN21.htm#V18'>Yəh. 21:18</a></span></p>
<p class="x" id="FN2"><span class="notemark">*</span><a class="notebackref" href="#V17">1:17</a>
<span class="xt"><a href='MAT17.htm#V1'>Mat. 17:1-5</a>; <a href='MRK09.htm#V2'>Mark 9:2-7</a>; <a href='LUK09.htm#V28'>Luka 9:28-35</a></span></p>
<p class="f" id="FN3"><span class="notemark">*</span><a class="notebackref" href="#V21">1:21</a>
<span class="fq">İnsanlar Allahdan gələn sözləri söylədi </span><span class="ft">– bəzi əlyazmalarda </span><span class="fq">Allahın müqəddəs insanları danışırdılar.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
