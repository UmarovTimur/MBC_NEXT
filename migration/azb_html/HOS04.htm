<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS03.htm'>&lt;</a></li>
<li><a href='HOS.htm'>4</a></li>
<li><a href='HOS05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Rəbbin İsraili məzəmmət etməsi </div> <div class='q'> <span class="verse" id="V1">1&#160;</span>«Ey İsrail övladları, Rəbbin sözünü eşidin,  </div><div class='q'>Çünki bu ölkədə yaşayanları  </div><div class='q'>Rəbb ittiham edir.  </div><div class='q'>Sədaqət, məhəbbət, Allahı tanımaq  </div><div class='q'>Bu yerdə yox olub.   </div><div class='q'> <span class="verse" id="V2">2&#160;</span>Lənət, yalan, qətl, oğurluq və zina  </div><div class='q'>Hər yerə yayılıb.  </div><div class='q'>Qoluzorluluq edərək  </div><div class='q'>Qan üstünə qan tökürlər.   </div><div class='q'> <span class="verse" id="V3">3&#160;</span>Bundan ötrü ölkə yas tutur,  </div><div class='q'>Orada yaşayan hər kəs bezib.  </div><div class='q'>Həmçinin çöl heyvanları, göy quşları,  </div><div class='q'>Hətta dənizdəki balıqlar da məhv olur.   </div><div class='b'> &#160; </div> <div class='q'> <span class="verse" id="V4">4&#160;</span>Ancaq heç kəs dava etməsin,  </div><div class='q'>Heç kəs başqasını təqsirləndirməsin,  </div><div class='q'>Çünki Mənim davam səninlədir, ey kahin. <a href="#FN1" class="notemark">*<span class="popup">Mənim davam səninlədir, ey kahin – yaxud xalqın kahinlə çəkişənlərə bənzəyir.</span></a>   </div><div class='q'> <span class="verse" id="V5">5&#160;</span>Sən gündüz büdrəyəcəksən,  </div><div class='q'>Peyğəmbər də gecə səninlə birgə.  </div><div class='q'>Sənin ananı <a href="#FN2" class="notemark">†<span class="popup">Sənin anan – İsrail xalqı nəzərdə tutulur.</span></a> məhv edəcəyəm.   </div><div class='q'> <span class="verse" id="V6">6&#160;</span>Xalqım biliksizlikdən məhv oldu.  </div><div class='q'>Sən biliyi rədd etdiyin üçün  </div><div class='q'>Mən də səni rədd edəcəyəm ki,  </div><div class='q'>Bir daha Mənə kahinlik etməyəsən.  </div><div class='q'>İndi ki öz Allahının qanununu unutdun,  </div><div class='q'>Mən də sənin balalarını unudacağam.   </div><div class='q'> <span class="verse" id="V7">7&#160;</span>Kahinlər nə qədər çoxaldısa,  </div><div class='q'>Mənə qarşı o qədər çox günah etdi.  </div><div class='q'>Onların izzətini rüsvayçılığa çevirəcəyəm. <a href="#FN3" class="notemark">‡<span class="popup">Onların izzətini rüsvayçılığa çevirəcəyəm – əksər ibrani əlyazmalarında Mənim izzətimi rüsvayçılığa çevirdilər.</span></a>   </div><div class='q'> <span class="verse" id="V8">8&#160;</span>Xalqımın günahı ilə bəslənirlər,  </div><div class='q'>Onların qəbahətinə can atırlar.   </div><div class='q'> <span class="verse" id="V9">9&#160;</span>Xalqın başına gələn  </div><div class='q'>Kahinin də başına gələcək.  </div><div class='q'>Tutduqları yol üçün onları cəzalandıracağam.  </div><div class='q'>Əməllərinin əvəzini onlara ödəyəcəyəm.   </div><div class='q'> <span class="verse" id="V10">10&#160;</span>Yeyəcəklər, amma doymayacaqlar,  </div><div class='q'>Fahişəlik edəcəklər, amma çoxalmayacaqlar,  </div><div class='q'>Çünki onlar Rəbbi tərk edib  </div><div class='q'>Başqa allahlara könül verdi.   </div><div class='b'> &#160; </div> <div class='q'> <span class="verse" id="V11">11&#160;</span>Zina, köhnə və təzə şərab  </div><div class='q'>Onların ürəklərini cəlb edib.   </div><div class='q'> <span class="verse" id="V12">12&#160;</span>Xalqım ağacdan olan əşyaya sual verir,  </div><div class='q'>Əsalarından cavab alır,  </div><div class='q'>Çünki xəyanət ruhu onları azdırdı.  </div><div class='q'>Özlərinin Allahından ayrılıb xəyanət etdilər.   </div><div class='q'> <span class="verse" id="V13">13&#160;</span>Dağların başında qurban kəsirlər,  </div><div class='q'>Təpələrdə palıd, ağcaqovaq və yabanı püstə ağacı altında  </div><div class='q'>Kölgələri gözəl olduğu üçün buxur yandırırlar.  </div><div class='b'> &#160; </div> <div class='q'>Buna görə də qızlarınız fahişəlik edir,  </div><div class='q'>Gəlinləriniz də zinakardır.   </div><div class='q'> <span class="verse" id="V14">14&#160;</span>Fahişəlik edən qızlarınızı,  </div><div class='q'>Zina edən gəlinlərinizi cəzalandırmayacağam.  </div><div class='q'>Çünki kişiləriniz fahişələrlə oynaşır,  </div><div class='q'>Məbəd fahişələri ilə birgə qurban kəsir.  </div><div class='q'>Dərrakəsiz xalq məhv olacaq.   </div><div class='b'> &#160; </div> <div class='q'> <span class="verse" id="V15">15&#160;</span>Ey İsrail, sən xəyanət etsən də,  </div><div class='q'>Heç olmasa Yəhuda təqsirkar olmasın.  </div><div class='q'>Qilqala getməyin,  </div><div class='q'>Bet-Avenə çıxmayın.  </div><div class='q'>“Var olan Rəbbin haqqı üçün”  </div><div class='q'>Deyib and içməyin.   </div><div class='q'> <span class="verse" id="V16">16&#160;</span>Bəli, İsrail inadkar bir düyə kimi inad etdi.  </div><div class='q'>İndi Rəbb onları  </div><div class='q'>Otlaqda quzu otaran kimi necə otarsın?   </div><div class='b'> &#160; </div> <div class='q'> <span class="verse" id="V17">17&#160;</span>Efrayim bütlərindən yapışdı,  </div><div class='q'>Burax onu!   </div><div class='q'> <span class="verse" id="V18">18&#160;</span>Onlar içkiləri qurtarandan sonra  </div><div class='q'>Hələ pozğunluq da edir.  </div><div class='q'>Onların başçıları rüsvayçılığı çox sevir.   </div><div class='q'> <span class="verse" id="V19">19&#160;</span>Külək onları qanadları ilə sarıyacaq,  </div><div class='q'>Qurbanlarından ötrü utanacaqlar.   </div><ul class='tnav'>
<li><a href='index.htm'>HUŞƏ</a></li>
<li><a href='HOS03.htm'>&lt;</a></li>
<li><a href='HOS.htm'>4</a></li>
<li><a href='HOS05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V4">4:4</a>
<span class="fq">Mənim davam səninlədir, ey kahin </span><span class="ft">– yaxud </span><span class="fq">xalqın kahinlə çəkişənlərə bənzəyir.</span></p>
<p class="f" id="FN2"><span class="notemark">†</span><a class="notebackref" href="#V5">4:5</a>
<span class="fq">Sənin anan </span><span class="ft">– İsrail xalqı nəzərdə tutulur.</span></p>
<p class="f" id="FN3"><span class="notemark">‡</span><a class="notebackref" href="#V7">4:7</a>
<span class="fq">Onların izzətini rüsvayçılığa çevirəcəyəm </span><span class="ft">– əksər ibrani əlyazmalarında </span><span class="fq">Mənim izzətimi rüsvayçılığa çevirdilər.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
