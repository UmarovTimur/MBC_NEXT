<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 32</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='EZK31.htm'>&lt;</a></li>
<li><a href='EZK.htm'>32</a></li>
<li><a href='EZK33.htm'>&gt;</a></li>
</ul>
<div class="main">
 
<div class='chapterlabel' id="V0"> 32</div><div class='s'>Firon üçün mərsiyə </div> <div class='p'> <span class="verse" id="V1">1&#160;</span>Sürgünlüyümüzün on ikinci ilində, on ikinci ayın birinci günü mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, Misir padşahı firon üçün mərsiyə oxuyub ona söylə:  </div><div class='q'>“Millətlər içində özünü cavan bir aslana bənzətdin,  </div><div class='q'>Amma sən bir dəniz əjdahası kimisən.  </div><div class='q'>Çayları qarışdırırsan,  </div><div class='q'>Ayaqlarınla suları çalxalayıb  </div><div class='q'>Çayları bulandırırsan”.   </div><div class='q'> <span class="verse" id="V3">3&#160;</span>Xudavənd Rəbb belə deyir:  </div><div class='q'>“Çoxlu xalqdan ibarət bir qoşun göndərib  </div><div class='q'>Torumu üstünə atacağam.  </div><div class='q'>Onlar səni torumla dartıb çıxaracaq.   </div><div class='q'> <span class="verse" id="V4">4&#160;</span>Səni quruya çıxaracağam,  </div><div class='q'>Çölün üzünə atacağam,  </div><div class='q'>Göydəki quşları üstünə qonduracağam.  </div><div class='q'>Yer üzünün vəhşi heyvanlarını  </div><div class='q'>Səninlə doyduracağam.   </div><div class='q'> <span class="verse" id="V5">5&#160;</span>Bədənini dağların üstünə sərəcəyəm,  </div><div class='q'>Dərələri leşinlə dolduracağam.   </div><div class='q'> <span class="verse" id="V6">6&#160;</span>Ölkəni dağlara qədər axan qanınla sulayacağam,  </div><div class='q'>Vadilər meyitinlə dolacaq.   </div><div class='q'> <span class="verse" id="V7">7&#160;</span><a href="#FN1" class="notemark">*<span class="popup">Yeş. 13:10; Yoel 2:10,31; 3:15; Mat. 24:29; Mark 13:24-25; Luka 21:25; Vəhy 6:12-13; 8:12 </span></a> Səni məhv etdiyim zaman  </div><div class='q'>Göyləri bağlayacağam,  </div><div class='q'>Ulduzları qaraldacağam,  </div><div class='q'>Günəşi buludla örtəcəyəm,  </div><div class='q'>Ay işığını verməyəcək.   </div><div class='q'> <span class="verse" id="V8">8&#160;</span>Sənin üzərində nur saçan  </div><div class='q'>Bütün səma cisimlərini qaraldacağam,  </div><div class='q'>Ölkəni qaranlığa qərq edəcəyəm”  </div><div class='q'>Xudavənd Rəbb belə bəyan edir.   </div><div class='b'> &#160; </div> <div class='q'> <span class="verse" id="V9">9&#160;</span>“Sənin məhv olmaq xəbərini,  </div><div class='q'>Millətlərin arasına,  </div><div class='q'>Tanımadığın ölkələrə çatdırdığım zaman  </div><div class='q'>Bir çox xalqların ürəyini kədərləndirəcəyəm.   </div><div class='q'> <span class="verse" id="V10">10&#160;</span>Sənin başına gələnlərlə  </div><div class='q'>Bir çox xalqı heyrətə salacağam.  </div><div class='q'>Onların önündə qılıncımı yellədiyim zaman  </div><div class='q'>Sənə görə padşahlarının tükləri biz-biz olacaq.  </div><div class='q'>Yıxıldığın gün  </div><div class='q'>Onların hamısı öz canları üçün  </div><div class='q'>Durmadan qorxu içində titrəyəcək”.   </div><div class='b'> &#160; </div> <div class='q'> <span class="verse" id="V11">11&#160;</span>Xudavənd Rəbb belə deyir:  </div><div class='q'>“Babil padşahının qılıncı sənin üstünə gələcək.   </div><div class='q'> <span class="verse" id="V12">12&#160;</span>İzin verəcəyəm ki, millətlərin rəhmsiz igidləri  </div><div class='q'>Sənin xalqını qılıncdan keçirsin.  </div><div class='q'>Onlar Misirin qürurunu qıracaqlar,  </div><div class='q'>Bütün ordusunu məhv edəcəklər.   </div><div class='q'> <span class="verse" id="V13">13&#160;</span>Bol suların yanında otlayan  </div><div class='q'>Bütün mal-qaranı yox edəcəyəm.  </div><div class='q'>Bundan sonra insan ayağı da, heyvan ayağı da  </div><div class='q'>Suları qarışdırıb bulandırmayacaq.   </div><div class='q'> <span class="verse" id="V14">14&#160;</span>O zaman onların sularını duruldacağam,  </div><div class='q'>Çaylarını yağ kimi axıdacağam”  </div><div class='q'>Xudavənd Rəbb belə bəyan edir.   </div><div class='q'> <span class="verse" id="V15">15&#160;</span>“Misiri xarabalığa çevirəndə,  </div><div class='q'>Ölkəni hər şeydən məhrum edəndə,  </div><div class='q'>Orada yaşayan hər kəsi məhv edəndə  </div><div class='q'>Biləcəklər ki, Rəbb Mənəm”.   </div><div class='p'> <span class="verse" id="V16">16&#160;</span>Misir üçün oxunan mərsiyə budur. Millətlərin qızları bu mərsiyəni oxuyacaq. Misir və onun xalqı üçün bu mərsiyəni oxuyacaqlar. Xudavənd Rəbb belə bəyan edir».   </div><div class='p'> <span class="verse" id="V17">17&#160;</span>Sürgünlüyümüzün on ikinci ilində, ayın on beşinci günü mənə yenə Rəbbin sözü nazil oldu:   <span class="verse" id="V18">18&#160;</span>«Ey bəşər oğlu, Misir xalqı üçün yas tut. Onları və güclü millətlərin qızlarını qəbirə enənlərlə birgə yerin dərinliklərinə endir.   <span class="verse" id="V19">19&#160;</span>Onlara söylə: “Məgər sən başqalarından daha gözəlsən? Yerin altına en və oradakı sünnətsizlərlə birgə uzan”.   <span class="verse" id="V20">20&#160;</span>Misir xalqı qılıncla öldürülənlərin arasına düşəcək. Bu xalq qılıncın ixtiyarına verildi. Qoy Misir bütün camaatı ilə birgə sürüklənsin.   <span class="verse" id="V21">21&#160;</span>Qüdrətli başçılar ölülər diyarından Misir və ona arxa olanlar üçün belə söyləyəcək: “Yerin altına endilər, qılıncla öldürülən sünnətsizlər kimi indi burada yatırlar”.   </div><div class='p'> <span class="verse" id="V22">22&#160;</span>Aşşur və bütün ordusu oradadır. Qılıncdan keçirilmiş, ölmüş əsgərlərinin məzarları ətrafını bürümüşdür.   <span class="verse" id="V23">23&#160;</span>Onların məzarları qəbirin lap dibində, ordusu məzarının ətrafında uzanıb. Dirilər arasına qorxu salanların hamısı qılıncdan keçirilib öldürülmüşdür.   </div><div class='p'> <span class="verse" id="V24">24&#160;</span>Elam oradadır və bütün xalqı öz məzarlarının ətrafında uzanıb. Onların hamısı qılıncdan keçirilmiş, ölmüş və sünnətsiz halda yerin dərinliklərinə enmişdir. Dirilər arasına qorxu salmışdılar, indi isə xəcalət içində qəbirə enənlərə qoşuldular.   <span class="verse" id="V25">25&#160;</span>Elam üçün öldürülənlər arasında bir yataq hazırlandı. Bütün xalqı məzarının ətrafındadır. Onların hamısı sünnətsiz halda qılıncdan keçirilib öldürülmüşdür. Dirilər arasına qorxu salmışdılar, indi isə xəcalət içində qəbirə enənlərə qoşulub öldürülənlərin arasına qoyuldular.   </div><div class='p'> <span class="verse" id="V26">26&#160;</span>Meşek, Tuval oradadır və bütün xalqı öz məzarlarının ətrafında uzanıb. Onların hamısı sünnətsiz halda qılıncdan keçirilib öldürülmüşdür. Dirilər arasına qorxu salmışdılar.   <span class="verse" id="V27">27&#160;</span>Onlar da döyüş silahları ilə ölülər diyarına enən, qılıncları başlarının altına qoyulan, sünnətsiz igidlərlə birgə məzara uzanacaq. Onların cəzası özlərinin üzərinə gəldi. Sağ ikən bu igidlər dirilər arasına qorxu salmışdılar.   </div><div class='p'> <span class="verse" id="V28">28&#160;</span>Sən də, ey firon, qırılacaqsan, qılıncla öldürülənlərlə birgə sünnətsizlərin arasında uzanacaqsan.   </div><div class='p'> <span class="verse" id="V29">29&#160;</span>Edom, padşahları və bütün rəhbərləri oradadır. Güclü olmalarına baxmayaraq, qılıncla öldürülənlərin yanına qoyuldular. Qəbirə enənlərin, sünnətsizlərin yanına uzanırlar.   </div><div class='p'> <span class="verse" id="V30">30&#160;</span>Bütün şimal ölkələrinin başçıları, bütün Sidonlular oradadır. Gücləri ilə qorxu saldıqları halda öldürülənlərlə birgə rüsvayçılıq içində yerin altına endilər. Sünnətsiz halda qılıncla öldürülənlərlə birgə xəcalət içində qəbirə enənlərin yanına uzandılar.   </div><div class='p'> <span class="verse" id="V31">31&#160;</span>“Firon və onun bütün ordusu qılıncla öldürülmüş bu böyük kütləni görəndə təsəlli tapacaq” Xudavənd Rəbb belə bəyan edir.   <span class="verse" id="V32">32&#160;</span>“Dirilər arasına qorxu salmasına izin verdiyimə baxmayaraq, firon və onun bütün xalqı qılıncla öldürülənlərlə birgə sünnətsizlərin yanına uzanacaq” Xudavənd Rəbb belə bəyan edir».   </div><ul class='tnav'>
<li><a href='index.htm'>YEZEKEL</a></li>
<li><a href='EZK31.htm'>&lt;</a></li>
<li><a href='EZK.htm'>32</a></li>
<li><a href='EZK33.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">32:7</a>
<span class="xt"><a href='ISA13.htm#V10'>Yeş. 13:10</a>; <a href='JOL02.htm#V10'>Yoel 2:10,31</a>; <a href='JOL03.htm#V15'>3:15</a>; <a href='MAT24.htm#V29'>Mat. 24:29</a>; <a href='MRK13.htm#V24'>Mark 13:24-25</a>; <a href='LUK21.htm#V25'>Luka 21:25</a>; <a href='REV06.htm#V12'>Vəhy 6:12-13</a>; <a href='REV08.htm#V12'>8:12</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
