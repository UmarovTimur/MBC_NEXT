<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EZRA 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EZRA</a></li>
<li><a href='EZR07.htm'>&lt;</a></li>
<li><a href='EZR.htm'>8</a></li>
<li><a href='EZR09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Ezranın yol yoldaşlarının siyahısı </div> <div class='p'> <span class="verse" id="V1">1&#160;</span>Artaxşastanın padşahlığı zamanı mənimlə bərabər Babildən gələn və adları qeyd edilmiş nəsil başçıları bunlardır:   <span class="verse" id="V2">2&#160;</span>Pinxas övladlarından Gerşom, İtamar övladlarından Daniel, Davud övladlarından Xattuş,   <span class="verse" id="V3">3&#160;</span>Şekanya nəslindən, Paroş övladlarından, Zəkəriyyə və onunla bir nəsildən qeydə alınan yüz əlli kişi.   <span class="verse" id="V4">4&#160;</span>Paxat-Moav övladlarından Zerahya oğlu Elyehoenay və onunla bərabər iki yüz kişi.   <span class="verse" id="V5">5&#160;</span>Şekanya övladlarından Yaxazielin oğlu və onunla bərabər üç yüz kişi.   <span class="verse" id="V6">6&#160;</span>Adin övladlarından Yonatan oğlu Eved və onunla bərabər əlli kişi.   <span class="verse" id="V7">7&#160;</span>Elam övladlarından Atalya oğlu Yeşaya və onunla bərabər yetmiş kişi.   <span class="verse" id="V8">8&#160;</span>Şefatya övladlarından Mikael oğlu Zevadya və onunla bərabər səksən kişi.   <span class="verse" id="V9">9&#160;</span>Yoav övladlarından Yexiel oğlu Avdiya və onunla bərabər iki yüz on səkkiz kişi.   <span class="verse" id="V10">10&#160;</span>Şelomit övladlarından Yosifyanın oğlu və onunla bərabər yüz altmış kişi.   <span class="verse" id="V11">11&#160;</span>Bevay övladlarından Bevay oğlu Zəkəriyyə və onunla bərabər iyirmi səkkiz kişi.   <span class="verse" id="V12">12&#160;</span>Azqad övladlarından Haqqatan oğlu Yoxanan və onunla bərabər yüz on kişi.   <span class="verse" id="V13">13&#160;</span>Adoniqamın Elifelet, Yeiel, Şemaya adlı sonuncu oğulları və onlarla bərabər altmış kişi.   <span class="verse" id="V14">14&#160;</span>Biqvay övladlarından Utay, Zakkur və onlarla bərabər yetmiş kişi.   </div><div class='s'>Yerusəlimə qayıdış </div> <div class='p'> <span class="verse" id="V15">15&#160;</span>Onları Ahavaya tərəf axan çayın yanına yığdım və üç gün orada qaldıq. Mən orada xalqla kahinləri yoxladım, lakin orada Levi övladlarından heç kimi tapa bilmədim.   <span class="verse" id="V16">16&#160;</span>Başçılardan Eliezeri, Arieli, Şemayanı, Elnatanı, Yarivi, Elnatanı, Natanı, Zəkəriyyəni, Meşullamı, savadlılardan Yoyarivi və Elnatanı çağırtdırdım.   <span class="verse" id="V17">17&#160;</span>Sonra onları Kasifya deyilən yerdə başçılıq edən İddonun yanına göndərdim. Allahımızın məbədinə xidmət edən adamları bizə gətirmək üçün Kasifya deyilən yerdə İddoya və məbəd qulluqçuları olan qardaşlarına nə deyəcəklərini öyrətdim.   <span class="verse" id="V18">18&#160;</span>Allahımızın mərhəmətli əli üzərimizdə olduğuna görə İsrail oğlu Levi oğlu Maxli övladlarından zəkalı bir adam olan Şerevya ilə oğulları və soydaşlarından on səkkiz nəfəri,   <span class="verse" id="V19">19&#160;</span>Haşavyanı, onunla bərabər Merari övladlarından Yeşayanı və qardaşları ilə onların övladlarından iyirmi nəfəri,   <span class="verse" id="V20">20&#160;</span>Levililərə kömək etmək üçün Davudla başçılarının təyin etdikləri məbəd qulluqçularından iki yüz iyirmi nəfəri bizə gətirdilər. Onların hamısı adbaad qeyd olunmuşdu.   </div><div class='p'> <span class="verse" id="V21">21&#160;</span>Allahımızın qarşısında özümüzü aşağı tutub Ondan özümüz, övladlarımız və bütün malımız üçün təhlükəsiz yol diləməkdən ötrü Ahava çayı yanında oruc elan etdim.   <span class="verse" id="V22">22&#160;</span>Çünki düşmənə qarşı yolda bizə kömək etmək üçün padşahdan əsgər və atlılar istəməyə utanırdım, həm də padşaha belə söyləmişdik: «Allahımızın əli yaxşılıq etmək üçün Ona etiqad edənlərin üzərindədir. Lakin Ondan dönənlərə Öz gücünü və qəzəbini göstərir».   <span class="verse" id="V23">23&#160;</span>Elə buna görə də biz oruc tutub Allahımıza yalvardıq. O bizim duamızı qəbul etdi.   </div><div class='p'> <span class="verse" id="V24">24&#160;</span>Kahinlərin rəhbərləri arasından on iki nəfəri – Şerevya, Xaşavya ilə onların on nəfər soydaşını seçdim.   <span class="verse" id="V25">25&#160;</span>Padşahın, məsləhətçilərinin, rəislərinin və orada olan bütün İsraillilərin Allahımızın məbədi üçün təqdim etdikləri qızıl və gümüşlə bərabər əşyaları da çəkib onlara verdim.   <span class="verse" id="V26">26&#160;</span>Onların əlinə altı yüz əlli talant gümüş, yüz talant gümüş əşya, yüz talant qızıl,   <span class="verse" id="V27">27&#160;</span>min dariklik dəyəri olan iyirmi qızıl boşqab və qızıl qədər qiymətli olan parlaq misdən iki gözəl qabı da çəkib verdim.   <span class="verse" id="V28">28&#160;</span>Onlara dedim: «Siz Rəbbin müqəddəslərisiniz, bu əşyalar da müqəddəsdir. Bu qızılla gümüş atalarınızın Allahı Rəbbə edilən könüllü təqdimdir.   <span class="verse" id="V29">29&#160;</span>Diqqətli olun! Onları kahinlərin rəhbərləri, Levililər və İsrailin nəsil başçıları qarşısında Yerusəlimdəki Rəbbin məbədinin otaqlarında çəkib təhvil verənə qədər qoruyun».   <span class="verse" id="V30">30&#160;</span>Kahinlərlə Levililər çəkilmiş qızıl və gümüşlə qabları Yerusəlimə, Allahımızın məbədinə aparmaq üçün götürdülər.   </div><div class='p'> <span class="verse" id="V31">31&#160;</span>Yerusəlimə getmək üçün Ahava çayı sahilindən birinci ayın on ikinci günü köçdük. Allahımızın əli üzərimizdə idi və bizi düşmənin əlindən, yolumuzdakı pusqulardan qurtardı.   <span class="verse" id="V32">32&#160;</span>Biz Yerusəlimə çatıb orada üç gün qaldıq.   <span class="verse" id="V33">33&#160;</span>Dördüncü gün isə Allahımızın məbədində qızıl-gümüş əşyaları çəkib kahin Uriyanın oğlu Meremotun əlinə verdik. Pinxas oğlu Eleazar, habelə Levililərdən olan Yeşua oğlu Yozavad və Binnuy oğlu Noadya da onunla idi.   <span class="verse" id="V34">34&#160;</span>Əşyaların hamısı sayla, çəki ilə təhvil veriləndə bütün çəki miqdarı yazıldı.   </div><div class='p'> <span class="verse" id="V35">35&#160;</span>Bütün İsrail üçün sürgündən qayıdanlar İsrailin Allahına yandırma qurbanı olaraq on iki buğa, doxsan altı qoç, yetmiş yeddi quzu və günah qurbanı olaraq on iki təkə təqdim etdilər. Bunların hamısı Rəbbə təqdim edilən yandırma qurbanları idi.   <span class="verse" id="V36">36&#160;</span>Sonra onlar padşahın əmrlərini padşahın canişinlərinə və Fərat çayının qərb tərəfindəki valilərinə verdilər. Onlar da xalqa və Allahın evinə kömək etdilər.   </div><ul class='tnav'>
<li><a href='index.htm'>EZRA</a></li>
<li><a href='EZR07.htm'>&lt;</a></li>
<li><a href='EZR.htm'>8</a></li>
<li><a href='EZR09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
