<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞUA 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞUA</a></li>
<li><a href='JOS12.htm'>&lt;</a></li>
<li><a href='JOS.htm'>13</a></li>
<li><a href='JOS14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>İsraillilərin almalı olduqları torpaqlar </div> <div class='p'> <span class="verse" id="V1">1&#160;</span>Yeşua qocalıb yaşa dolmuşdu. Rəbb ona dedi: «Sən qocalıb yaşa dolmusan, ancaq mülk olaraq almaq üçün olduqca çox yer qalıb.   </div><div class='p'> <span class="verse" id="V2">2&#160;</span>Qalan yerlər bunlardır: Filiştlilərin bütün əyalətləri, Geşurluların bütün torpaqları;   <span class="verse" id="V3">3&#160;</span>Misir qarşısında olan Şixor çayından şimala tərəf Kənanlıların torpağı sayılan Eqron sərhədinə qədər torpaqlar; Filiştlilərin beş ağasına məxsus Qəzzəlilərin, Aşdodluların, Aşqelonluların, Qatlıların torpaqları və Eqronluların ağalarına məxsus torpaqlar; Avvalıların torpağı;   <span class="verse" id="V4">4&#160;</span>cənubda bütün Kənan torpağı, Sidonlulara məxsus Mearadan Afeqə – Emorluların sərhədlərinə qədər olan torpaqlar;   <span class="verse" id="V5">5&#160;</span>Gevallıların torpağı, Xermon dağı ətəyində olan Baal-Qaddan Xamat keçidinə qədər gün doğana tərəf bütün Livan;   <span class="verse" id="V6">6&#160;</span><a href="#FN1" class="notemark">*<span class="popup">Say. 33:54 </span></a> Livandan Misrefot-Mayimə qədər bütün dağlıq əhalisi və bütün Sidonluları da İsrail övladlarının qarşısından Mən qovacağam. Ancaq sənə əmr etdiyim kimi bu torpaqları İsraillilərə irs olaraq böl.   <span class="verse" id="V7">7&#160;</span>İndi bu yerləri doqquz qəbilə ilə Menaşşe qəbiləsinin yarısına irs olaraq böl».   </div><div class='s'>İordan çayının şərq tərəfindəki torpaqların bölünməsi </div> <div class='p'> <span class="verse" id="V8">8&#160;</span><a href="#FN2" class="notemark">*<span class="popup">Say. 32:33; Qanun. 3:12 </span></a> Menaşşe qəbiləsinin yarısı ilə birgə Ruvenlilər və Qadlılar Musanın İordan çayının şərq tərəfində onlara verdiyi irs torpaqları, Rəbbin qulu Musanın onlara verdiyi bu torpaqları almışdılar:   <span class="verse" id="V9">9&#160;</span>Arnon vadisi kənarında olan Aroerdən vadinin ortasında olan şəhərlə Divona qədər bütün Medva yaylası;   <span class="verse" id="V10">10&#160;</span>Ammonluların sərhədinə qədər Xeşbonda hökmranlıq edən Emorluların padşahı Sixonun bütün şəhərləri;   <span class="verse" id="V11">11&#160;</span>Gilead, Geşurlular və Maakatlıların torpaqları, bütün Xermon dağı, Salkaya qədər bütün Başan;   <span class="verse" id="V12">12&#160;</span>Aştarot və Edreidə hökmranlıq edən, sağ qalan Rafalılardan biri olan Oqun Başandakı bütün torpaqları; Musa bütün bu torpaqlarda yaşayanları döyüşlə qovmuşdu.   <span class="verse" id="V13">13&#160;</span>Ancaq İsraillilər Geşurluları və Maakatlıları qovmadılar. Geşurlularla Maakatlılar bu günə qədər İsraillilər arasında yaşayır.   </div><div class='p'> <span class="verse" id="V14">14&#160;</span><a href="#FN3" class="notemark">*<span class="popup">Qanun. 18:1 </span></a> Amma Levi qəbiləsinə irs olaraq torpaq verilmədi, çünki Rəbbin Musaya dediyi kimi onların irsi İsrailin Allahı Rəbb üçün gətirilən yandırma təqdimləridir.   </div><div class='s'>Ruven qəbiləsinin İordan çayının şərq tərəfindən torpaq alması </div> <div class='p'> <span class="verse" id="V15">15&#160;</span>Musa Ruven övladlarının qəbiləsinə nəsillərinə görə pay verdi.   <span class="verse" id="V16">16&#160;</span>Onların sərhədi belə idi: Arnon vadisi kənarındakı Aroerdən, bu vadinin ortasındakı şəhər və Medva yanında olan bütün yayla;   <span class="verse" id="V17">17&#160;</span>Xeşbon və yaylada yerləşən şəhərlərin hamısı – Divon, Bamot-Baal, Bet-Baal-Meon,   <span class="verse" id="V18">18&#160;</span>Yahsa, Qedemot, Mefaat,   <span class="verse" id="V19">19&#160;</span>Qiryatayim, Sivma, dərə dağında olan Seret-Şahar,   <span class="verse" id="V20">20&#160;</span>Bet-Peor, Pisqa yamacları, Bet-Yeşimot,   <span class="verse" id="V21">21&#160;</span>bu yaylanın bütün şəhərləri, Xeşbonda hökmranlıq edən Emorlular padşahı Sixonun bütün ölkəsi idi. Musa Sixonu və Midyan başçıları olan və onun ölkəsində yaşayan ağaları – Evini, Reqemi, Suru, Xuru, Revanı öldürdü.   <span class="verse" id="V22">22&#160;</span>İsrail övladları öldürdükləri adamlarla birgə Beor oğlu falçı Bilamı da qılıncdan keçirtdilər.   <span class="verse" id="V23">23&#160;</span>Ruven övladlarının sərhədi İordan çayı ilə sahil torpaqları idi. Ruven övladlarının nəsillərinə görə irsi olan şəhərlər və onların kəndləri bunlar idi.   </div><div class='s'>Qad qəbiləsinin İordan çayının şərq tərəfindən torpaq alması </div> <div class='p'> <span class="verse" id="V24">24&#160;</span>Musa Qad qəbiləsinə, Qad övladlarına nəsillərinə görə torpaq verdi.   <span class="verse" id="V25">25&#160;</span>Onların sərhədi isə belə idi: Yazer, Gileadın bütün şəhərləri və Rabba qarşısında olan Aroerə qədər Ammon övladları ölkəsinin yarısı;   <span class="verse" id="V26">26&#160;</span>Xeşbondan Ramat-Mispa və Betonimə qədər; Maxanayimdən Devir sərhədinə qədər;   <span class="verse" id="V27">27&#160;</span>dərədə Bet-Haram, Bet-Nimra, Sukkot, Safon, Xeşbon padşahı Sixonun ölkəsinin qalan hissəsi, İordan çayı ilə onun sahil torpaqları, İordan çayının şərq tərəfindən Kinneret gölünün cənub sahilinə qədər.   <span class="verse" id="V28">28&#160;</span>Qad övladlarının nəsillərinə görə torpaq irsi olan şəhərlər və onların kəndləri bunlar idi.   </div><div class='s'>Menaşşe qəbiləsinin yarısının İordan çayının şərq tərəfində torpaq alması </div> <div class='p'> <span class="verse" id="V29">29&#160;</span>Musa Menaşşe qəbiləsinin yarısına torpaq verdi ki, bu da Menaşşe övladları qəbiləsinin yarısı üçün, nəsillərinə görə idi.   <span class="verse" id="V30">30&#160;</span>Onların torpağı Maxanayimdən, bütün Başan diyarı, Başan padşahı Oqun bütün ölkəsi və Başanda olan Yairin bütün qəsəbələri də daxil olmaqla altmış şəhər idi.   <span class="verse" id="V31">31&#160;</span>Gileadın yarısı Başan padşahı Oqun ölkəsindəki Aştarot və Edrei şəhərlərini də əhatə edirdi. Bunlar Menaşşe oğlu Makir övladlarına nəsillərinə görə Makir övladlarının yarısına verilmək üçün idi.   </div><div class='p'> <span class="verse" id="V32">32&#160;</span>Yerixo şəhərinin qarşısında, İordan çayının şərq tərəfindəki Moav düzənliklərində Musanın böldüyü irs olan torpaqlar bunlar idi.   <span class="verse" id="V33">33&#160;</span><a href="#FN4" class="notemark">*<span class="popup">Say. 18:20; Qanun. 18:2 </span></a> Ancaq Musa Levi qəbiləsinə irs olaraq torpaq vermədi. Rəbbin onlara dediyi kimi İsrailin Allahı Rəbb Özü onların irsidir.   </div><ul class='tnav'>
<li><a href='index.htm'>YEŞUA</a></li>
<li><a href='JOS12.htm'>&lt;</a></li>
<li><a href='JOS.htm'>13</a></li>
<li><a href='JOS14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">13:6</a>
<span class="xt"><a href='NUM33.htm#V54'>Say. 33:54</a> </span></p>
<p class="x" id="FN2"><span class="notemark">*</span><a class="notebackref" href="#V8">13:8</a>
<span class="xt"><a href='NUM32.htm#V33'>Say. 32:33</a>; <a href='DEU03.htm#V12'>Qanun. 3:12</a> </span></p>
<p class="x" id="FN3"><span class="notemark">*</span><a class="notebackref" href="#V14">13:14</a>
<span class="xt"><a href='DEU18.htm#V1'>Qanun. 18:1</a> </span></p>
<p class="x" id="FN4"><span class="notemark">*</span><a class="notebackref" href="#V33">13:33</a>
<span class="xt"><a href='NUM18.htm#V20'>Say. 18:20</a>; <a href='DEU18.htm#V2'>Qanun. 18:2</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
