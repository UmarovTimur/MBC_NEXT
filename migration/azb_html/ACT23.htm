<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 23</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT22.htm'>&lt;</a></li>
<li><a href='ACT.htm'>23</a></li>
<li><a href='ACT24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='p'> <span class="verse" id="V1">1&#160;</span>Ali Şuranı diqqətlə nəzərdən keçirən Paul dedi: «Qardaşlar, mən bu günəcən Allahın qarşısında təmiz vicdanla yaşamışam».   <span class="verse" id="V2">2&#160;</span>Baş kahin Xananya Paulun yanında duranlara əmr etdi ki, onun ağzından vursunlar.   <span class="verse" id="V3">3&#160;</span><a href="#FN1" class="notemark">*<span class="popup">Mat. 23:27-28</span></a>Bundan sonra Paul ona dedi: «Ey üzü ağardılan divar, səni Allah vuracaq! Həm oturub Qanuna əsasən məni mühakimə edirsən, həm də Qanunu pozaraq məni döymək üçün əmr verirsən».   <span class="verse" id="V4">4&#160;</span>Yanında duranlar ona dedilər: «Sən Allahın baş kahinini söyürsən?»   <span class="verse" id="V5">5&#160;</span><a href="#FN2" class="notemark">*<span class="popup">Çıx. 22:28</span></a>Paul dedi: «Qardaşlar, onun baş kahin olduğunu bilmirdim. Əlbəttə, “xalqın başçısı barədə pis söz demə” deyə yazılıb».   </div><div class='p'> <span class="verse" id="V6">6&#160;</span><a href="#FN3" class="notemark">*<span class="popup">Həv. 26:5; Fil. 3:5</span></a>Onların bir hissəsinin sadukey, digər hissəsinin isə farisey olduğunu bilən Paul Ali Şuraya nida etdi: «Ey qardaşlar, mən farisey oğlu fariseyəm. Ölülərin dirilməsinə ümid bəslədiyim üçün burada mühakimə olunuram».   <span class="verse" id="V7">7&#160;</span>Paulun bu sözündən sonra fariseylərlə sadukeylər arasında çəkişmə başladı və toplantı iki hissəyə ayrıldı.   <span class="verse" id="V8">8&#160;</span><a href="#FN4" class="notemark">*<span class="popup">Mat. 22:23-24; Mark 12:18-19; Luka 20:27-28</span></a>Çünki sadukeylər iddia edirlər ki, ölümdən dirilmə, mələk və ruh yoxdur. Əksinə, fariseylər bunların hamısına inanırlar.   <span class="verse" id="V9">9&#160;</span>Toplantıda böyük bir hay-küy yarandı. Farisey tərəfini tutan bəzi ilahiyyatçılar qalxıb dava yaradaraq belə deyirdilər: «Bu adamda heç bir günah görmürük. Nə olsun ki, onunla bir ruh və yaxud mələk danışıb».<a href="#FN5" class="notemark">*<span class="popup">Danışıb – bəzi əlyazmalarda danışıb. Gəlin Allaha qarşı çıxmayaq.</span></a>   <span class="verse" id="V10">10&#160;</span>Çəkişmə o qədər qızışdı ki, minbaşı onların Paulu parçalayacağından qorxdu. O, əsgərlərə əmr etdi ki, aşağı enib Paulu zorla onların arasından çıxararaq qalaya aparsınlar.   </div><div class='p'> <span class="verse" id="V11">11&#160;</span>O gecə Rəbb Paulun yanında dayanıb dedi: «Cəsarətli ol, Yerusəlimdə Mənim haqqımda etdiyin şəhadəti Romada da etməyin lazımdır».   </div><div class='s'>Paula qarşı sui-qəsd </div> <div class='p'> <span class="verse" id="V12">12&#160;</span>Səhər açılanda Yəhudilər öz aralarında Paula sui-qəsd hazırlayaraq and içdilər: «Əgər Paulu öldürməmiş bir şey yeyib-içəriksə, lənətə gələk!»   <span class="verse" id="V13">13&#160;</span>Bu sui-qəsdə qoşulanların sayı qırxdan artıq idi.   <span class="verse" id="V14">14&#160;</span>Bu adamlar başçı kahinlərlə ağsaqqalların yanına gəlib belə dedilər: «Biz qəti and içmişik: “Əgər Paulu öldürməmiş bir şey yeyib-içəriksə, lənətə gələk!”   <span class="verse" id="V15">15&#160;</span>İndi siz Ali Şura ilə birgə guya Paulun işinə daha dəqiq baxmaq istəyərək minbaşıdan xahiş edin ki, onu yanınıza gətirsin. Paul buraya gəlməmiş biz onu öldürməyə hazır olacağıq».   <span class="verse" id="V16">16&#160;</span>Lakin Paulun bacısı oğlu onların pusqu qurduqlarını eşidib qalaya girdi və Paula xəbər verdi.   <span class="verse" id="V17">17&#160;</span>Paul yüzbaşılardan birini yanına çağırıb dedi: «Bu cavanı minbaşının yanına apar, ona çatdırılası bir xəbəri var».   <span class="verse" id="V18">18&#160;</span>Yüzbaşı cavanı götürüb minbaşının yanına apardı və dedi: «Məhbus Paul məni çağırıb xahiş etdi ki, bu oğlanı sənin yanına aparım. Sənə bir sözü var».   <span class="verse" id="V19">19&#160;</span>Minbaşı cavanın əlindən tutub bir tərəfə çəkdi və soruşdu: «Mənə nə demək istəyirsən?»   <span class="verse" id="V20">20&#160;</span>Cavan dedi: «Yəhudilər belə razılığa gəlib ki, guya Paulun işinə daha dəqiq baxmaq istəyirlər, ona görə sabah səndən onun Ali Şuraya gətirilməsini xahiş edəcəklər.   <span class="verse" id="V21">21&#160;</span>Amma sən onların sözünə qulaq asma, çünki qırx nəfərdən artıq kişi “Əgər Paulu öldürməmiş bir şey yeyib-içəriksə, lənətə gələk!” deyə and içib pusquda gözləyir. Onlar hazır dayanıb sənin razılığını gözləyirlər».   <span class="verse" id="V22">22&#160;</span>Minbaşı ona belə tapşırdı: «Bunları mənə xəbər verdiyini heç kimə demə». Sonra oğlanı evə göndərdi.   </div><div class='s'>Paul Qeysəriyyəyə göndərilir </div> <div class='p'> <span class="verse" id="V23">23&#160;</span>Minbaşı yüzbaşılardan ikisini yanına çağırıb belə dedi: «Gecənin üçüncü saatı<a href="#FN6" class="notemark">†<span class="popup">Gecənin üçüncü saat – hazırkı vaxtla axşam saat doqquz.</span></a> Qeysəriyyəyə getmək üçün iki yüz piyada, yetmiş atlı və iki yüz nizəçi hazırlayın.   <span class="verse" id="V24">24&#160;</span>Həmçinin minmək üçün heyvanlar gətirin və Paulu sağ-salamat vali Feliksə çatdırın».   <span class="verse" id="V25">25&#160;</span>Sonra bu cür məktub yazdı:   </div><div class='pi'> <span class="verse" id="V26">26&#160;</span>«Möhtərəm vali Feliksə Klavdi Lisiyadan salamlar!   </div><div class='pi'> <span class="verse" id="V27">27&#160;</span>Bu kişini Yəhudilər tutub öldürmək istəyirdi. Mən biləndə ki bu adam Roma vətəndaşıdır, özümü yetirib əsgərlərlə onu xilas etdim.   <span class="verse" id="V28">28&#160;</span>Onu nədə təqsirləndirmələrini bilmək üçün Yəhudilərin Ali Şurasının qarşısına çıxartdım.   <span class="verse" id="V29">29&#160;</span>Öyrəndim ki, onu özlərinin Qanunu ilə bağlı məsələlərdə ittiham edirlər, amma ona ölüm yaxud həbsə layiq cəza vermək üçün heç bir əsas yoxdur.   <span class="verse" id="V30">30&#160;</span>Mənə çatdırılanda ki bu kişiyə qarşı bir sui-qəsd qurulub, dərhal onu sənin yanına göndərdim. Onu ittiham edənlərin də şikayətlərini sənə bildirmələrini əmr etdim».<a href="#FN7" class="notemark">‡<span class="popup">Etdim – bəzi əlyazmalarda etdim. Salamat qal.</span></a>   </div><div class='p'> <span class="verse" id="V31">31&#160;</span>Əsgərlər onlara verilən əmrə əməl edərək gecə ikən Paulu götürüb Antipatrisə apardılar.   <span class="verse" id="V32">32&#160;</span>Ertəsi gün atlıları Paulla birlikdə yollarına davam etmək üçün ötürəndən sonra qalaya qayıtdılar.   <span class="verse" id="V33">33&#160;</span>Atlılar Qeysəriyyəyə çatan kimi məktubu valiyə verəndə Paulu da ona təslim etdilər.   <span class="verse" id="V34">34&#160;</span>Vali məktubu oxuyandan sonra Paulun hansı vilayətdən olduğunu soruşdu. Öyrənəndə ki Kilikiyadandır,   <span class="verse" id="V35">35&#160;</span>belə dedi: «Səni ittiham edənlər gələndə sənin işinə baxacağam». Bundan sonra əmr verdi ki, Paulu Hirod sarayında nəzarət altında saxlasınlar.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT22.htm'>&lt;</a></li>
<li><a href='ACT.htm'>23</a></li>
<li><a href='ACT24.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">23:3</a>
<span class="xt"><a href='MAT23.htm#V27'>Mat. 23:27-28</a></span></p>
<p class="x" id="FN2"><span class="notemark">*</span><a class="notebackref" href="#V5">23:5</a>
<span class="xt"><a href='EXO22.htm#V28'>Çıx. 22:28</a></span></p>
<p class="x" id="FN3"><span class="notemark">*</span><a class="notebackref" href="#V6">23:6</a>
<span class="xt"><a href='ACT26.htm#V5'>Həv. 26:5</a>; <a href='PHP03.htm#V5'>Fil. 3:5</a></span></p>
<p class="x" id="FN4"><span class="notemark">*</span><a class="notebackref" href="#V8">23:8</a>
<span class="xt"><a href='MAT22.htm#V23'>Mat. 22:23-24</a>; <a href='MRK12.htm#V18'>Mark 12:18-19</a>; <a href='LUK20.htm#V27'>Luka 20:27-28</a></span></p>
<p class="f" id="FN5"><span class="notemark">*</span><a class="notebackref" href="#V9">23:9</a>
<span class="fq">Danışıb </span><span class="ft">– bəzi əlyazmalarda </span><span class="fq">danışıb. Gəlin Allaha qarşı çıxmayaq.</span></p>
<p class="f" id="FN6"><span class="notemark">†</span><a class="notebackref" href="#V23">23:23</a>
<span class="fq">Gecənin üçüncü saat </span><span class="ft">– hazırkı vaxtla axşam saat doqquz.</span></p>
<p class="f" id="FN7"><span class="notemark">‡</span><a class="notebackref" href="#V30">23:30</a>
<span class="fq">Etdim </span><span class="ft">– bəzi əlyazmalarda </span><span class="fq">etdim. Salamat qal.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
