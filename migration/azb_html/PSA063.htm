<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 63</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA062.htm'>&lt;</a></li>
<li><a href='PSA.htm'>63</a></li>
<li><a href='PSA064.htm'>&gt;</a></li>
</ul>
<div class="main">
 
<div class='chapterlabel' id="V0"> 63</div><div class='s'>Məzmur 63 </div> <div class='d'>Davudun məzmuru. </div> <div class='d'><a href="#FN1" class="notemark">*<span class="popup">1Şam. 23:14 </span></a> Yəhuda çölündə olanda. </div> <div class='q'> <span class="verse" id="V1">1&#160;</span>Ey Allah, mənim Allahım Sənsən,  </div><div class='q'>Sənin üçün yaman qəribsəmişəm.  </div><div class='q'>Quraq, cansıxıcı, susuz bir diyarda  </div><div class='q'>Sənsiz könlüm susuzdur.  </div><div class='q'>Bütün varlığımla həsrətini çəkirəm.   </div><div class='q'> <span class="verse" id="V2">2&#160;</span>Müqəddəs yerdə Səni seyr edirdim,  </div><div class='q'>Qüdrətini, əzəmətini görürdüm.   </div><div class='q'> <span class="verse" id="V3">3&#160;</span>Mənim dilim Səni tərənnüm edir,  </div><div class='q'>Məhəbbətin bu həyatdan gözəldir.   </div><div class='q'> <span class="verse" id="V4">4&#160;</span>Bütün ömrüm boyu Sənə alqış edəcəyəm,  </div><div class='q'>Əllərimi qaldırıb adınla Səni səsləyəcəyəm.   </div><div class='q'> <span class="verse" id="V5">5&#160;</span>Sanki yağlı yeməklə canım tox olacaq,  </div><div class='q'>Dilim Səni mədh edəcək, ağzım həmd oxuyacaq.   </div><div class='q'> <span class="verse" id="V6">6&#160;</span>Yatanda belə, Səni xatırlayıram,  </div><div class='q'>Gecə növbələrində Səni düşünürəm.   </div><div class='q'> <span class="verse" id="V7">7&#160;</span>Sən mənə kömək oldun,  </div><div class='q'>Qanadlarının kölgəsində Sənə mədh oxuyacağam.   </div><div class='q'> <span class="verse" id="V8">8&#160;</span>Könlüm Sənə bağlanır,  </div><div class='q'>Sağ əlin məni möhkəm tutur.   </div><div class='b'> &#160; </div> <div class='q'> <span class="verse" id="V9">9&#160;</span>Amma canımın qəsdinə duranlar  </div><div class='q'>Yerin dibinə batacaqlar,   </div><div class='q'> <span class="verse" id="V10">10&#160;</span>Qılıncın ağzına tuş gələcəklər,  </div><div class='q'>Çaqqallara yem olacaqlar.   </div><div class='q'> <span class="verse" id="V11">11&#160;</span>Amma padşah Allaha görə sevinəcək,  </div><div class='q'>Adına and içən hər kəs həmd söyləyəcək,  </div><div class='q'>Yalançıların isə ağzı yumulacaq.   </div><ul class='tnav'>
<li><a href='index.htm'>ZƏBUR</a></li>
<li><a href='PSA062.htm'>&lt;</a></li>
<li><a href='PSA.htm'>63</a></li>
<li><a href='PSA064.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">^</a>
<span class="xt"><a href='1SA23.htm#V14'>1Şam. 23:14</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
