<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK01.htm'>&lt;</a></li>
<li><a href='MRK.htm'>2</a></li>
<li><a href='MRK03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>İsa iflicə şəfa verir </div> <div class='r'>(Mat. 9:1-8; Luka 5:17-26)  </div><div class='p'> <span class="verse" id="V1">1&#160;</span>Bir neçə gün sonra İsa yenə Kefernahuma gələndə Onun evdə olma xəbəri yayıldı.   <span class="verse" id="V2">2&#160;</span>O qədər çox adam yığıldı ki, qapının yanında durmağa belə, yer qalmamışdı. İsa onlara kəlamı vəz edirdi.   <span class="verse" id="V3">3&#160;</span>Adamlar dörd nəfərin daşıdığı bir iflici Onun yanına gətirdilər.   <span class="verse" id="V4">4&#160;</span>Amma böyük izdihama görə onu İsaya yaxın gətirə bilmədilər. Ona görə də İsa olan evin damını söküb yer açandan sonra iflici yatdığı döşəklə birgə aşağı endirdilər.   <span class="verse" id="V5">5&#160;</span>İsa onların imanını görəndə iflic olan adama dedi: «Oğlum, günahların bağışlandı».   <span class="verse" id="V6">6&#160;</span>Lakin orada oturan bəzi ilahiyyatçılar ürəklərində belə düşündülər:   <span class="verse" id="V7">7&#160;</span>«Bu Adam niyə belə danışır? Bu ki küfrdür! Tək Allahdan başqa günahları kim bağışlaya bilər?»   <span class="verse" id="V8">8&#160;</span>İsa dərhal onların ürəyində nə fikirləşdiyini ruhən dərk edib dedi: «Niyə ürəyinizdə belə düşünürsünüz?   <span class="verse" id="V9">9&#160;</span>Bax hansı daha asandır? İflicə “günahların bağışlandı” deməkmi, yoxsa “Qalx, döşəyini götür və yeri!” demək?   <span class="verse" id="V10">10&#160;</span>Lakin siz bilin ki, Bəşər Oğlunun yer üzündə günahları bağışlamaq səlahiyyəti var» və iflicə dedi:   <span class="verse" id="V11">11&#160;</span>«Sənə deyirəm, qalx, döşəyini götür və evinə get!»   <span class="verse" id="V12">12&#160;</span>Xəstə qalxdı və dərhal döşəyini götürərək hamının qarşısında çıxıb getdi. Hamı mat qaldı və Allahı izzətləndirib dedi: «Biz heç vaxt belə şey görməmişik».   </div><div class='s'>Levi şagirdlərə qoşulur </div> <div class='r'>(Mat. 9:9-13; Luka 5:27-32)  </div><div class='p'> <span class="verse" id="V13">13&#160;</span>İsa yenə gölün sahilinə çıxdı. Bütün izdiham Onun yanına toplaşdı və O, camaata təlim öyrədirdi.   <span class="verse" id="V14">14&#160;</span>Yolu keçəndə vergi yığılan yerdə oturan Halfay oğlu Levini görüb ona dedi: «Ardımca gəl». O da durub İsanın ardınca getdi.   </div><div class='p'> <span class="verse" id="V15">15&#160;</span>İsa Levinin evində süfrəyə oturanda bir çox vergiyığanlarla günahkarlar gəlib Onunla və şagirdləri ilə birgə oturdular. Çünki İsanın ardınca gedənlər çox idi.   <span class="verse" id="V16">16&#160;</span>Fariseylərdən olan ilahiyyatçılar<a href="#FN1" class="notemark">*<span class="popup">Fariseylərdən olan ilahiyyatçılar – bəzi əlyazmalarda İlahiyyatçılar və fariseylər.</span></a> İsanın günahkarlar və vergiyığanlarla birgə yemək yediyini görüb Onun şagirdlərinə dedilər: «O niyə vergiyığanlar və günahkarlarla birgə yemək yeyir?»<a href="#FN2" class="notemark">†<span class="popup">Yemək yeyir – bəzi əlyazmalarda yeyib-içir.</span></a>   <span class="verse" id="V17">17&#160;</span>İsa bunu eşidəndə onlara dedi: «Sağlamların deyil, xəstələrin həkimə ehtiyacı var. Mən salehləri deyil, günahkarları çağırmaq<a href="#FN3" class="notemark">‡<span class="popup">Çağırmaq – bəzi əlyazmalarda tövbəyə çağırmaq.</span></a> üçün gəlmişəm».   </div><div class='s'>Oruc barəsində sual </div> <div class='r'>(Mat. 9:14-17; Luka 5:33-39)  </div><div class='p'> <span class="verse" id="V18">18&#160;</span>Yəhyanın şagirdləri və fariseylər oruc tuturdular. Bəzi adamlar İsanın yanına gəlib soruşdular: «Nə üçün Yəhyanın şagirdləri və fariseylərin şagirdləri oruc tutur, amma Sənin şagirdlərin oruc tutmur?»   <span class="verse" id="V19">19&#160;</span>İsa onlara cavab verdi: «Bəy yanlarında olanda sağdışı və soldışı oruc tutarmı? Nə qədər ki bəy onların yanındadır, onlar oruc tutmazlar.   <span class="verse" id="V20">20&#160;</span>Lakin bəyin onların arasından aparılacağı günlər gələcək və o zaman oruc tutacaqlar.   </div><div class='p'> <span class="verse" id="V21">21&#160;</span>Heç kim köhnə paltara təzə parçadan yamaq vurmaz. Yoxsa təzə yamaq köhnə paltardan qopar və yırtıq daha pis olar.   <span class="verse" id="V22">22&#160;</span>Heç kim təzə şərabı köhnə tuluqlara doldurmaz. Yoxsa şərab tuluqları partladar, həm şərab, həm də tuluqlar zay olar. Təzə şərab təzə tuluqlara doldurulmalıdır».   </div><div class='s'>Şənbə günü haqqında təlim </div> <div class='r'>(Mat. 12:1-8; Luka 6:1-5)  </div><div class='p'> <span class="verse" id="V23">23&#160;</span><a href="#FN4" class="notemark">*<span class="popup">Qanun. 23:25</span></a>Bir Şənbə günü İsa taxıl zəmiləri arasından keçirdi. Şagirdləri yoldan keçərkən sünbülləri qırmağa başladılar.   <span class="verse" id="V24">24&#160;</span>Fariseylər Ona dedilər: «Bəs niyə onlar Şənbə günü qadağan olunan işləri görürlər?»   <span class="verse" id="V25">25&#160;</span><a href="#FN5" class="notemark">*<span class="popup">Lev. 24:9; 1Şam. 21:1-6</span></a>İsa onlara dedi: «Davud və yanındakılar ac və möhtac olanda nə etdiklərini heç oxumamısınızmı?   <span class="verse" id="V26">26&#160;</span>O, baş kahin Evyatarın dövründə Allahın evinə girdi; kahinlərdən başqa heç kəsə yeməyə icazə verilməyən təqdis çörəklərini yedi, yanındakılara da verdi».   <span class="verse" id="V27">27&#160;</span>Sonra İsa onlara dedi: «İnsan Şənbə günü üçün deyil, Şənbə günü insan üçün yaradılıb.   <span class="verse" id="V28">28&#160;</span>Bax Bəşər Oğlu Şənbə gününün də Sahibidir».   </div><ul class='tnav'>
<li><a href='index.htm'>MARK</a></li>
<li><a href='MRK01.htm'>&lt;</a></li>
<li><a href='MRK.htm'>2</a></li>
<li><a href='MRK03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">2:16</a>
<span class="fq">Fariseylərdən olan ilahiyyatçılar </span><span class="ft">– bəzi əlyazmalarda </span><span class="fq">İlahiyyatçılar və fariseylər.</span></p>
<p class="f" id="FN2"><span class="notemark">†</span><a class="notebackref" href="#V16">2:16</a>
<span class="fq">Yemək yeyir </span><span class="ft">– bəzi əlyazmalarda </span><span class="fq">yeyib-içir.</span></p>
<p class="f" id="FN3"><span class="notemark">‡</span><a class="notebackref" href="#V17">2:17</a>
<span class="fq">Çağırmaq </span><span class="ft">– bəzi əlyazmalarda </span><span class="fq">tövbəyə çağırmaq.</span></p>
<p class="x" id="FN4"><span class="notemark">*</span><a class="notebackref" href="#V23">2:23</a>
<span class="xt"><a href='DEU23.htm#V25'>Qanun. 23:25</a></span></p>
<p class="x" id="FN5"><span class="notemark">*</span><a class="notebackref" href="#V25">2:25</a>
<span class="xt"><a href='LEV24.htm#V9'>Lev. 24:9</a>; <a href='1SA21.htm#V1'>1Şam. 21:1-6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
