<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 41</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA40.htm'>&lt;</a></li>
<li><a href='ISA.htm'>41</a></li>
<li><a href='ISA42.htm'>&gt;</a></li>
</ul>
<div class="main">
 
<div class='chapterlabel' id="V0"> 41</div><div class='s'>Allahın İsrailə verdiyi təminat </div> <div class='p'> <span class="verse" id="V1">1&#160;</span>Rəbb deyir:  </div><div class='q'>«Susun qarşımda, ey uzaq diyarlar!  </div><div class='q'>Qoy ümmətlər yeni güc alsın,  </div><div class='q'>Qoy yaxınlaşıb danışsınlar,  </div><div class='q'>Məhkəmə üçün birgə toplaşaq.   </div><div class='q'> <span class="verse" id="V2">2&#160;</span>Ədalətli adamı şərqdən kim ayağa qaldırdı?  </div><div class='q'>Kim ona xidmət etməyi əmr etdi?  </div><div class='q'>Millətləri onun ixtiyarına kim verdi?  </div><div class='q'>Padşahları kim məğlub etdi?  </div><div class='q'>O öz qılıncı ilə  </div><div class='q'>Onları torpağın tozuna çevirir,  </div><div class='q'>Yayı ilə göyə sovrulan samana döndərir.   </div><div class='q'> <span class="verse" id="V3">3&#160;</span>O onları təqib edir,  </div><div class='q'>Ayaqlarını basmadığı yoldan sağ-salamat keçir.   </div><div class='q'> <span class="verse" id="V4">4&#160;</span>Bunları kim etdi, tamamladı?  </div><div class='q'>Əzəldən bəri nəsilləri çağıran kimdir?  </div><div class='q'>Mən Rəbbəm, birinciyəm və sonuncularla da Mən Oyam».   </div><div class='b'> &#160; </div> <div class='q'> <span class="verse" id="V5">5&#160;</span>Uzaq diyarlar bunu görüb qorxdu,  </div><div class='q'>Dünyanın ucqar yerləri lərzəyə gəldi.  </div><div class='q'>Onlar yaxınlaşıb gəldilər,   </div><div class='q'> <span class="verse" id="V6">6&#160;</span>Hər kəs qonşusuna kömək edir,  </div><div class='q'>Qardaşına «Cəsur ol!» deyir.   </div><div class='q'> <span class="verse" id="V7">7&#160;</span>Usta zərgəri ürəkləndirir,  </div><div class='q'>Hamarlayan zindana çəkiclə vuranı ruhlandırır,  </div><div class='q'>«Lehim yaxşı oldu» deyir.  </div><div class='q'>Büt yerindən laxlamasın deyə bütün mıxları bərkidirlər.   </div><div class='b'> &#160; </div> <div class='q'> <span class="verse" id="V8">8&#160;</span><a href="#FN1" class="notemark">*<span class="popup">2Saln. 20:7; Yaq. 2:23</span></a> Lakin sən ey qulum İsrail,  </div><div class='q'>Seçdiyim Yaqub nəsli,  </div><div class='q'>Dostum İbrahimin övladları!   </div><div class='q'> <span class="verse" id="V9">9&#160;</span>Səni dünyanın ucqar yerlərindən topladım,  </div><div class='q'>Ən uzaq yerlərdən səslədim:  </div><div class='q'>«Sən qulumsan, səni seçdim, rədd etmədim» dedim.   </div><div class='q'> <span class="verse" id="V10">10&#160;</span>Qorxma, çünki Mən səninləyəm,  </div><div class='q'>Dəhşətə gəlmə, çünki Allahın Mənəm.  </div><div class='q'>Səni qüvvətləndirəcəyəm,  </div><div class='q'>Sənə kömək edəcəyəm.  </div><div class='q'>Sadiq sağ əlimlə sənə dayaq olacağam.   </div><div class='b'> &#160; </div> <div class='q'> <span class="verse" id="V11">11&#160;</span>Sənə qarşı hirslənənlər hamısı xəcalət çəkib biabır olacaq,  </div><div class='q'>Sənə qarşı çıxanlar heçə çıxıb tələf olacaq.   </div><div class='q'> <span class="verse" id="V12">12&#160;</span>Səninlə düşmənçilik edənləri axtaracaqsan,  </div><div class='q'>Amma tapa bilməyəcəksən,  </div><div class='q'>Səninlə vuruşanlar heç olacaq,   </div><div class='q'> <span class="verse" id="V13">13&#160;</span>Çünki sənin sağ əlindən tutub  </div><div class='q'>«Qorxma, sənə kömək edəcəyəm» deyən Allahın Rəbb Mənəm.   </div><div class='b'> &#160; </div> <div class='q'> <span class="verse" id="V14">14&#160;</span>«Ey torpaq qurdu olan Yaqub nəsli,  </div><div class='q'>Ey İsrail əhli, qorxma!  </div><div class='q'>Sənə kömək edəcəyəm» Rəbb bəyan edir.  </div><div class='q'>Səni Satınalan İsrailin Müqəddəsidir.   </div><div class='q'> <span class="verse" id="V15">15&#160;</span>Budur, səni təzə, dişləri iti vəl edəcəyəm.  </div><div class='q'>Sən dağları döyüb əzəcəksən,  </div><div class='q'>Təpələri saman çöpü kimi sovuracaqsan.   </div><div class='q'> <span class="verse" id="V16">16&#160;</span>Sən onları sovurduqda külək aparacaq,  </div><div class='q'>Qasırğa onları dağıdacaq,  </div><div class='q'>Sənsə Rəbdə sevinəcəksən,  </div><div class='q'>İsrailin Müqəddəsi ilə öyünəcəksən.   </div><div class='b'> &#160; </div> <div class='q'> <span class="verse" id="V17">17&#160;</span>Məzlumlar və fəqirlər  </div><div class='q'>Su axtarıb tapmayanda  </div><div class='q'>Dilləri susuzluqdan quruyur.  </div><div class='q'>Mən Rəbb onlara cavab verəcəyəm.  </div><div class='q'>Mən İsrailin Allahı onları tərk etməyəcəyəm.   </div><div class='q'> <span class="verse" id="V18">18&#160;</span>Çılpaq təpələrdən çaylar,  </div><div class='q'>Vadilərdə su mənbələri açacağam.  </div><div class='q'>Səhranı gölməçəyə, quraq torpağı bulaqlara çevirəcəyəm.   </div><div class='q'> <span class="verse" id="V19">19&#160;</span>Səhrada sidr, əbrişim, mərsin və zeytun əkəcəyəm.  </div><div class='q'>Quru torpaqda şam, çinar və sərv ağacını bir sırada salacağam.   </div><div class='q'> <span class="verse" id="V20">20&#160;</span>Beləcə insanlar görüb bilsin,  </div><div class='q'>Birgə fikirləşib başa düşsün:  </div><div class='q'>Bunu edən Rəbbin əlidir,  </div><div class='q'>Bunu yaradan İsrailin Müqəddəsidir.   </div><div class='s'>Rəbb bütlərə səcdə etməyin əleyhinədir </div> <div class='q'> <span class="verse" id="V21">21&#160;</span>Rəbb deyir: «İşinizi təqdim edin,  </div><div class='q'>Sübutlarınızı göstərin»,  </div><div class='q'>Bunu Yaqubun Padşahı söyləyir.   </div><div class='q'> <span class="verse" id="V22">22&#160;</span>Bütlərinizi gətirin və qoy onlar sonra nə olacağını bizə bildirsin,  </div><div class='q'>Olub-keçənləri bizə nəql etsin,  </div><div class='q'>Biz dərindən düşünüb sonunu öyrənək.  </div><div class='q'>Yaxud onlar gələcəyi bizə agah etsin.   </div><div class='q'> <span class="verse" id="V23">23&#160;</span>Ey bütlər, bundan sonra baş verən hadisələrdən bizə danışın,  </div><div class='q'>Qoy sizin allah olduğunuzu bilək!  </div><div class='q'>Yaxşılıq ya pislik edin ki, hamımız qorxub vahiməyə düşək.   </div><div class='q'> <span class="verse" id="V24">24&#160;</span>Amma siz heç nəsiniz, əməlləriniz də heçdir.  </div><div class='q'>Sizə səcdə etməyi seçən iyrəncdir!   </div><div class='b'> &#160; </div> <div class='q'> <span class="verse" id="V25">25&#160;</span>Şimaldan bir nəfəri hərəkətə gətirdim, o gəlir.  </div><div class='q'>O, gündoğandan adımı çağıracaq.  </div><div class='q'>Dulusçu gili tapdalayan kimi  </div><div class='q'>O, hökmdarları palçıq kimi tapdalayacaq.   </div><div class='q'> <span class="verse" id="V26">26&#160;</span>Kim bunu başlanğıcdan bəyan etdi ki, biz bilək,  </div><div class='q'>Əvvəlcədən kim bildirdi ki,  </div><div class='q'>Biz «O haqlıdır» deyə bilək?  </div><div class='q'>Amma bunu bəyan edən yox idi,  </div><div class='q'>Bildirən yox idi,  </div><div class='q'>Sözlərinizi eşidən də yox idi.   </div><div class='q'> <span class="verse" id="V27">27&#160;</span>İlk olaraq Siona «budur, budur onlar» deyirəm.  </div><div class='q'>Yerusəlimə müjdəçini göndərəcəyəm.   </div><div class='q'> <span class="verse" id="V28">28&#160;</span>Baxdım, aralarında öyüd-nəsihət verə bilən heç kim yox idi ki,  </div><div class='q'>Onlardan soruşum, bir cavab alım.   </div><div class='q'> <span class="verse" id="V29">29&#160;</span>Budur, hamısı puçdur,  </div><div class='q'>Etdikləri işlər də heç bir şeydir,  </div><div class='q'>İnsanların tökmə bütləri yalnız küləkdir, fanidir.   </div><ul class='tnav'>
<li><a href='index.htm'>YEŞAYA</a></li>
<li><a href='ISA40.htm'>&lt;</a></li>
<li><a href='ISA.htm'>41</a></li>
<li><a href='ISA42.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">41:8</a>
<span class="xt"><a href='2CH20.htm#V7'>2Saln. 20:7</a>; <a href='JAS02.htm#V23'>Yaq. 2:23</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
