<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 90</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA089.htm'>&lt;</a></li>
<li><a href='PSA.htm'>90</a></li>
<li><a href='PSA091.htm'>&gt;</a></li>
</ul>
<div class="main">
 
<div class='ms'>Dördüncü hissə  </div><div class='chapterlabel' id="V0"> 90</div><div class='mr'>90-106-cı məzmurlar  </div><div class='s'>Məzmur 90 </div> <div class='d'>Allah adamı Musanın duası. </div> <div class='q'> <span class="verse" id="V1">1&#160;</span>Ey Xudavənd, bütün nəsillərdən bəri  </div><div class='q'>Bizə pənah yeri olmusan.   </div><div class='q'> <span class="verse" id="V2">2&#160;</span>Dağlara təvəllüd verməmişdən əvvəl,  </div><div class='q'>Kainatı, dünyanı doğmazdan əvvəl  </div><div class='q'>Əzəldən axıradək Allah Sənsən.   </div><div class='b'> &#160; </div> <div class='q'> <span class="verse" id="V3">3&#160;</span>İnsanları torpağa çevirirsən,  </div><div class='q'>Deyirsən: «Qoy bəşər övladları toza dönsün».   </div><div class='q'> <span class="verse" id="V4">4&#160;</span><a href="#FN1" class="notemark">*<span class="popup">2Pet. 3:8</span></a> Sənin gözündə min il ötən bir günə,  </div><div class='q'>Bir gecə növbəsinə bənzər.   </div><div class='q'> <span class="verse" id="V5">5&#160;</span>İnsanları silirsən, çəkilirlər,  </div><div class='q'>Elə bil ki yuxudurlar.  </div><div class='q'>Sanki sübh çağı yerdə bitən otdurlar,   </div><div class='q'> <span class="verse" id="V6">6&#160;</span>Səhər boy atar, çiçək açar,  </div><div class='q'>Axşamsa solar, quruyar.   </div><div class='b'> &#160; </div> <div class='q'> <span class="verse" id="V7">7&#160;</span>Qəzəbindən məhv oluruq,  </div><div class='q'>Hiddətindən vəlvələyə düşürük.   </div><div class='q'> <span class="verse" id="V8">8&#160;</span>Hüzurunda təqsirlərimizi üzə çıxarmısan,  </div><div class='q'>Gizli günahlarımıza üzünün işığını salmısan.   </div><div class='b'> &#160; </div> <div class='q'> <span class="verse" id="V9">9&#160;</span>Ömür-günümüz Sənin qəzəbin altında keçir,  </div><div class='q'>İllərimiz bir nəfəs tək tükənir.   </div><div class='q'> <span class="verse" id="V10">10&#160;</span>Yetmiş il ömür sürərik,  </div><div class='q'>Sağlam olsaq, səksənə yetişərik.  </div><div class='q'>Ən yaxşı çağımız belə, zəhmətlə, kədərlə keçir,  </div><div class='q'>Ömrümüz tez bitir, uçub-gedir.   </div><div class='b'> &#160; </div> <div class='q'> <span class="verse" id="V11">11&#160;</span>Axı qəzəbinin gücünü kim dərk edə bilər?  </div><div class='q'>Hirsinin vahiməsini kim duya bilər?   </div><div class='q'> <span class="verse" id="V12">12&#160;</span>Bizə öyrət nə qədər ömrümüz var,  </div><div class='q'>Qoy qəlbimiz hikmətli olsun.   </div><div class='b'> &#160; </div> <div class='q'> <span class="verse" id="V13">13&#160;</span>Əl çək, ya Rəbb! Nə vaxtadək qəzəbindən dönməyəcəksən?  </div><div class='q'>Sən qullarına rəhm et.   </div><div class='q'> <span class="verse" id="V14">14&#160;</span>Səhər-səhər bizə doyunca məhəbbət göstər,  </div><div class='q'>Qoy ömrümüz boyu sevinib fərəhlənək.   </div><div class='q'> <span class="verse" id="V15">15&#160;</span>Bizi zülmə saldığın günlər qədər,  </div><div class='q'>Bəlaya düşdüyümüz illər qədər sevindir.   </div><div class='q'> <span class="verse" id="V16">16&#160;</span>Əməllərin qullarına,  </div><div class='q'>Əzəmətin övladlarına görünsün.   </div><div class='q'> <span class="verse" id="V17">17&#160;</span>Ey Xudavənd Allahımız, bizimlə xoş rəftar et,  </div><div class='q'>Əllərimizin zəhmətini uğurlu et,  </div><div class='q'>Bəli, bizim əllərimizin zəhmətini uğurlu et.   </div><ul class='tnav'>
<li><a href='index.htm'>ZƏBUR</a></li>
<li><a href='PSA089.htm'>&lt;</a></li>
<li><a href='PSA.htm'>90</a></li>
<li><a href='PSA091.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">90:4</a>
<span class="xt"><a href='2PE03.htm#V8'>2Pet. 3:8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
