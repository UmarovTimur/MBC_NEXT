<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA21.htm'>&lt;</a></li>
<li><a href='ISA.htm'>22</a></li>
<li><a href='ISA23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Yerusəlim barəsində görüntü </div> <div class='p'> <span class="verse" id="V1">1&#160;</span>Görüntü vadisi barəsində xəbərdarlıq:  </div><div class='q'>Ey şəhər xalqı, nə olub ki, hamınız damlara çıxmısınız?   </div><div class='q'> <span class="verse" id="V2">2&#160;</span>Ey səs-küylü, əylənən, gurultulu şəhər,  </div><div class='q'>Öldürülənləriniz nə qılıncdan keçirildi,  </div><div class='q'>Nə də döyüşlərdə öldürüldü.   </div><div class='q'> <span class="verse" id="V3">3&#160;</span>Başçılarınız birlikdə qaçdı,  </div><div class='q'>Onlar kamanlarından ox atmamış yaxalandı.  </div><div class='q'>Uzaqlara qaçdıqlarına baxmayaraq hamısı birgə yaxalandı.   </div><div class='q'> <span class="verse" id="V4">4&#160;</span>Buna görə mən belə dedim:  </div><div class='q'>«Məni tənha qoyun, qoy acı-acı ağlayım,  </div><div class='q'>Əziz xalqım məğlub olduğuna görə  </div><div class='q'>Mənə təsəlli verməyə cəhd göstərməyin».   </div><div class='b'> &#160; </div> <div class='q'> <span class="verse" id="V5">5&#160;</span>Çünki Ordular Rəbbi Xudavəndin  </div><div class='q'>Görüntü vadisində təlaş, basqın və çaşqınlıq günü var.  </div><div class='q'>Divarların dağıdılması və fəryadın dağlara çatdığı gün gəlir.   </div><div class='q'> <span class="verse" id="V6">6&#160;</span>Elamlılar oxdanlarını tutub adamlarla dolu döyüş arabaları ilə, süvariləri ilə gəldilər.  </div><div class='q'>Kir sakinləri qalxanlarını açdılar.   </div><div class='q'> <span class="verse" id="V7">7&#160;</span>Ən gözəl vadilərin döyüş arabaları ilə doludur,  </div><div class='q'>Süvarilər şəhər darvazalarının qarşısına düzüldülər.   </div><div class='q'> <span class="verse" id="V8">8&#160;</span>Yəhudanın istehkamları deşik-deşik oldu,  </div><div class='q'>O gün siz «Meşə» adlı evdə saxlanılan silaha nəzər saldınız.   </div><div class='q'> <span class="verse" id="V9">9&#160;</span>Davudun şəhərinin divarlarında çoxlu dəlik-deşik əmələ gəldiyini gördünüz,  </div><div class='q'>Aşağı hovuza su yığdınız.   </div><div class='q'> <span class="verse" id="V10">10&#160;</span>Yerusəlimdəki evləri saydınız,  </div><div class='q'>Şəhər divarının təmiri üçün evləri sökdünüz.   </div><div class='q'> <span class="verse" id="V11">11&#160;</span>Köhnə hovuzun suları üçün  </div><div class='q'>İki divar arasında su anbarı düzəltdiniz.  </div><div class='q'>Lakin bu işi Görənə baxmadınız,  </div><div class='q'>Bunu çoxdan hazırlayan Allaha nəzər salmadınız.   </div><div class='b'> &#160; </div> <div class='q'> <span class="verse" id="V12">12&#160;</span>O gün Ordular Rəbbi Xudavənd sizi ağlaşmağa,  </div><div class='q'>Yas tutmağa, saçınızı yolmağa, çula bürünməyə çağırdı.   </div><div class='q'> <span class="verse" id="V13">13&#160;</span><a href="#FN1" class="notemark">*<span class="popup">1Kor. 15:32</span></a> Fəqət bunun əvəzinə siz sevinc və şadlıq tapdınız,  </div><div class='q'>«Qoy yeyib-içək, çünki sabah öləcəyik!» dediniz,  </div><div class='q'>Cöngə, qoyun kəsdiniz, ət yediniz, şərab içdiniz.   </div><div class='q'> <span class="verse" id="V14">14&#160;</span>Ordular Rəbbi bunu mənə açdı:  </div><div class='q'>«Bu günah sizə ölənə qədər əsla bağışlanmaz!»  </div><div class='q'>Ordular Rəbbi Xudavənd belə buyurur.   </div><div class='b'> &#160; </div> <div class='q'> <span class="verse" id="V15">15&#160;</span>Ordular Rəbbi Xudavənd belə dedi:  </div><div class='q'>Dur, saray rəisi Şevnanın yanına get və de:   </div><div class='q'> <span class="verse" id="V16">16&#160;</span>«Sənin burada nə işin var?  </div><div class='q'>Kim icazə verib ki,  </div><div class='q'>Burada – yüksəkdə özün üçün məzar qazasan,  </div><div class='q'>Qayanın içində özünə sərdabə düzəldəsən?   </div><div class='q'> <span class="verse" id="V17">17&#160;</span>Ey güclü kişi, bax Rəbb səni var-qüvvə ilə atıb-tutacaq,   </div><div class='q'> <span class="verse" id="V18">18&#160;</span>Top kimi yuvarlayacaq,  </div><div class='q'>Gen-bol ölkəyə atacaq.  </div><div class='q'>Orada öləcəksən və öyündüyün arabaların orada qalacaq,  </div><div class='q'>Axı öz ağanın evini biabır edən sənsən!   </div><div class='q'> <span class="verse" id="V19">19&#160;</span>Səni vəzifəndən atacağam,  </div><div class='q'>Tutduğun yerindən qovacağam.   </div><div class='b'> &#160; </div> <div class='q'> <span class="verse" id="V20">20&#160;</span>O gün qulum Xilqiya oğlu Elyaqimi çağırıb   </div><div class='q'> <span class="verse" id="V21">21&#160;</span>Sənin geyimini ona geyindirəcəyəm,  </div><div class='q'>Sənin qurşağını onun belinə bağlayacağam,  </div><div class='q'>Səlahiyyətini onun ixtiyarına verəcəyəm.  </div><div class='q'>Bu adam Yerusəlim sakinlərinə,  </div><div class='q'>Yəhuda xalqına ata olacaq.   </div><div class='q'> <span class="verse" id="V22">22&#160;</span><a href="#FN2" class="notemark">*<span class="popup">Vəhy 3:7-8</span></a> Davud nəslinin açarını onun çiynindən asacağam,  </div><div class='q'>Açdığını heç kim bağlaya bilməyəcək,  </div><div class='q'>Bağladığını heç kim aça bilməyəcək.   </div><div class='q'> <span class="verse" id="V23">23&#160;</span>Mən onu paya kimi bərk yerə vuracağam.  </div><div class='q'>O, nəsli üçün fəxr olacaq.   </div><div class='q'> <span class="verse" id="V24">24&#160;</span>Bütün nəslinin şöhrəti onun üzərində olacaq.  </div><div class='q'>Nəslin və övladların şərəfi –  </div><div class='q'>Taslardan tabaqlaradək  </div><div class='q'>Bütün qab-qacaqların şöhrəti  </div><div class='q'>Onun üzərində olacaq».   </div><div class='p'> <span class="verse" id="V25">25&#160;</span>Ordular Rəbbi bəyan edir: «O gün bərk yerə vurulmuş paya qırılıb-düşəcək, onun üstünə asılan yük də yox olacaq». Çünki Rəbb belə söylədi.   </div><ul class='tnav'>
<li><a href='index.htm'>YEŞAYA</a></li>
<li><a href='ISA21.htm'>&lt;</a></li>
<li><a href='ISA.htm'>22</a></li>
<li><a href='ISA23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V13">22:13</a>
<span class="xt"><a href='1CO15.htm#V32'>1Kor. 15:32</a></span></p>
<p class="x" id="FN2"><span class="notemark">*</span><a class="notebackref" href="#V22">22:22</a>
<span class="xt"><a href='REV03.htm#V7'>Vəhy 3:7-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
