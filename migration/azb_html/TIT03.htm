<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab TİTƏ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>TİTƏ</a></li>
<li><a href='TIT02.htm'>&lt;</a></li>
<li><a href='TIT.htm'>3</a></li>
<li><a href='PHM01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>İmanlılara yaraşan rəftar </div> <div class='p'> <span class="verse" id="V1">1&#160;</span>İmanlılara xatırlat ki, başçılar və hakimlərə tabe olub itaət etsinlər. Hər cür xeyirli iş görməyə hazır olsunlar.   <span class="verse" id="V2">2&#160;</span>Heç kimə şər atmasınlar, davakar deyil, mülayim olsunlar və bütün insanlarla həlim davransınlar.   <span class="verse" id="V3">3&#160;</span>Çünki bir zamanlar biz də ağılsız, itaətsiz, yolunu azmış, müxtəlif ehtiraslar və zövqlərə qul olan, kin, paxıllıq içində yaşayan mənfur və bir-birimizə nifrət edən adamlar idik.   <span class="verse" id="V4">4&#160;</span>Amma Xilaskarımız Allah xeyirxahlığını və insana olan sevgisini açıq göstərdiyi zaman   <span class="verse" id="V5">5&#160;</span>bizim salehliklə etdiyimiz əməllərlə deyil, Öz mərhəmətinə görə bizi xilas etdi. Bunu bizi yumaqla, yəni Müqəddəs Ruhun bizi yenidən doğuzdurub təzələməsi ilə etdi.   <span class="verse" id="V6">6&#160;</span>Allah Xilaskarımız İsa Məsih vasitəsilə üzərimizə bol-bol Müqəddəs Ruhu tökdü ki,   <span class="verse" id="V7">7&#160;</span>Onun lütfü ilə saleh sayılıb ümidimiz olan əbədi həyatın varisi olaq.   <span class="verse" id="V8">8&#160;</span>Bu söz etibarlıdır.  </div><div class='p'>Mən bunların üzərində dayanmağını istəyirəm ki, Allaha iman etmişlər xeyirxah işlərlə məşğul olmağa diqqət yetirsinlər. Bu, insanlar üçün xeyirli və faydalıdır.   <span class="verse" id="V9">9&#160;</span>Lakin axmaq mübahisələrdən, nəsil şəcərələrindən, münaqişələrdən, Qanunla bağlı dava-dalaşlardan uzaq dur. Çünki bunlar faydasız və boş şeylərdir.   <span class="verse" id="V10">10&#160;</span>Təfriqəçi adamdan birinci və ikinci xəbərdarlıqdan sonra əlaqəni kəs.   <span class="verse" id="V11">11&#160;</span>Belə adamın yolunu azmış və günahkar olduğuna əmin ola bilərsən. O öz-özünü məhkum etmişdir.   </div><div class='s'>Xahişlər və xudahafizləşmə </div> <div class='p'> <span class="verse" id="V12">12&#160;</span><a href="#FN1" class="notemark">*<span class="popup">Həv. 20:4; Ef. 6:21-22; Kol. 4:7-8; 2Tim. 4:12</span></a>Mən Artema və ya Tixiki yanına göndərən kimi çalış ki, yanıma, Nikopolisə gələsən. Çünki qışı orada keçirməyi qərara almışam.   <span class="verse" id="V13">13&#160;</span><a href="#FN2" class="notemark">*<span class="popup">Həv. 18:24; 1Kor. 16:12</span></a>Qanunşünas Zena ilə Apollonu səylə yola sal, qoy onların heç bir şeyə ehtiyacı olmasın.   <span class="verse" id="V14">14&#160;</span>Qoy bizimkilər də təcili ehtiyacları ödəmək üçün xeyirli işlərlə məşğul olmağı öyrənsinlər ki, bəhrəsiz qalmasınlar.   </div><div class='p'> <span class="verse" id="V15">15&#160;</span>Yanımdakıların hamısı səni salamlayır. Bizi sevən imanlılara salam söylə.  </div><div class='p'>Hamınıza lütf olsun!   </div><ul class='tnav'>
<li><a href='index.htm'>TİTƏ</a></li>
<li><a href='TIT02.htm'>&lt;</a></li>
<li><a href='TIT.htm'>3</a></li>
<li><a href='PHM01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V12">3:12</a>
<span class="xt"><a href='ACT20.htm#V4'>Həv. 20:4</a>; <a href='EPH06.htm#V21'>Ef. 6:21-22</a>; <a href='COL04.htm#V7'>Kol. 4:7-8</a>; <a href='2TI04.htm#V12'>2Tim. 4:12</a></span></p>
<p class="x" id="FN2"><span class="notemark">*</span><a class="notebackref" href="#V13">3:13</a>
<span class="xt"><a href='ACT18.htm#V24'>Həv. 18:24</a>; <a href='1CO16.htm#V12'>1Kor. 16:12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
