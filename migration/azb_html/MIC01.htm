<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MİKEYA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MİKEYA</a></li>
<li><a href='JON04.htm'>&lt;</a></li>
<li><a href='MIC.htm'>1</a></li>
<li><a href='MIC02.htm'>&gt;</a></li>
</ul>
<div class="main">
 <div class='mt'>MİKEYA  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'>Mikeya peyğəmbər Yeşaya peyğəmbərlə bir dövrdə yaşamışdı. O, cənub padşahlığında, Yəhudanın bir kəndində anadan olmuşdu. O, Amos peyğəmbərin şimal padşahlığına çatdırdığı milli fəlakətin eyni şəkildə Yəhudanın da başına gələcəyinə əmin idi. Allah ədalətsizliyə görə xalqı cəzalandıracaqdı. Amma Amosdan fərqli olaraq Mikeyanın peyğəmbərliyində daha aydın, ümidli gələcəyin əlamətləri var. Bu hissələr xüsusilə diqqəti cəlb edir: Rəbbin bütün dünyada əmin-amanlıqla hökmranlıq etməsi (4:1-4), Davud nəslindən böyük hökmdarın gəlməsi və onun bütün millətlərə sülh gətirməsi (5:2-5a) barəsində peyğəmbərlik İsrail peyğəmbərlərinin dediklərinin ümumi nəticəsi kimi 6:8-də yekunlaşdırır:  </div><div class='iq'>«Ey insan, Allah sənə yaxşı olanı bildirdi;  </div><div class='iq'>Ədalət yaratmaqdan, məhəbbət göstərməyi sevməkdən,  </div><div class='iq'>İtaətkarcasına Allahınla bir yol getməkdən başqa  </div><div class='iq'>Rəbb səndən nə istəyir ki?»  </div><div class='iot'>Kitabın məzmunu:  </div><div class='io2'>1:1–3:12 İsrailin günahı  </div><div class='io2'>4:1–5:15 Rəbbin bütün dünyada əmin-amanlıqla hökm sürməsi  </div><div class='io2'>6:1–7:20 Rəbbin İsrailə xəbərdarlığı və ümid verməsi   
</div><div class='chapterlabel' id="V0"> 1</div><div class='s'>Samariya və Yerusəlim üçün mərsiyə </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">2Pad. 15:32-38; 2Saln. 27:1-7</span></a> <a href="#FN2" class="notemark">*<span class="popup">2Pad. 16:1-20; 2Saln. 28:1-27 </span></a> <a href="#FN3" class="notemark">*<span class="popup">2Pad. 18:1–20:21; 2Saln. 29:1–32:33 </span></a> Yəhuda padşahları Yotam, Axaz və Xizqiyanın dövründə Samariya və Yerusəlim barəsində Moreşetli Mikeyaya görüntü ilə Rəbbin bu sözü nazil oldu.   </div><div class='q'> <span class="verse" id="V2">2&#160;</span>Eşidin, ey bütün xalqlar,  </div><div class='q'>Qulaq asın, yer üzü və orada yaşayanlar!  </div><div class='q'>Qoy Xudavənd Rəbb sizə qarşı müqəddəs məbədindən  </div><div class='q'>Şəhadət etsin.   </div><div class='q'> <span class="verse" id="V3">3&#160;</span>Budur, Rəbb göylərdəki taxtından enir,  </div><div class='q'>Yer üzünü dağların zirvəsi ilə gəzir.   </div><div class='q'> <span class="verse" id="V4">4&#160;</span>Od yanında əriyən mum tək önündə dağlar əriyəcək,  </div><div class='q'>Təpələrdən gələn sellər tək yarğanlar açacaq.   </div><div class='b'> &#160; </div> <div class='q'> <span class="verse" id="V5">5&#160;</span>Bunlar Yaqub övladlarının üsyankarlığına,  </div><div class='q'>İsrail xalqının günahlarına görədir.  </div><div class='q'>Yaqub övladlarının üsyankarlığına görə  </div><div class='q'>Axı kimdir müqəssir? Samariya deyilmi?  </div><div class='q'>Yəhudanın bütpərəstliyinə görə  </div><div class='q'>Axı kimdir təqsirkar? Yerusəlim deyilmi?   </div><div class='q'> <span class="verse" id="V6">6&#160;</span>«Buna görə Mən Rəbb Samariyanı yerlə yeksan edəcəyəm,  </div><div class='q'>Yerində üzümlük salınacaq.  </div><div class='q'>Daşlarını dərəyə tökəcəyəm,  </div><div class='q'>Təməllərini açıq qoyacağam.   </div><div class='q'> <span class="verse" id="V7">7&#160;</span>Samariyanın bütün oyma bütləri parça-parça olacaq,  </div><div class='q'>Məbədinə verilən hədiyyələr yandırılacaq,  </div><div class='q'>Bütün heykəllərini dağıdacağam.  </div><div class='q'>Axı bu hədiyyələr fahişəlik haqqı ilə yığılmışdı,<a href="#FN4" class="notemark">*<span class="popup">Burada bütpərəst məbədlərində tətbiq olunan mərasim nəzərdə tutulur.</span></a>  </div><div class='q'>Onlar yenə də fahişələr üçün işlədiləcək».   </div><div class='b'> &#160; </div> <div class='q'> <span class="verse" id="V8">8&#160;</span>Buna görə Mən Mikeya, ağlayıb göz yaşı axıdacağam,  </div><div class='q'>Ayaqyalın, lüt-üryan dolaşacağam,  </div><div class='q'>Çaqqal kimi ulayacağam,  </div><div class='q'>Bayquş kimi səs salacağam.   </div><div class='q'> <span class="verse" id="V9">9&#160;</span>Samariyanın yaraları sağalmaz,  </div><div class='q'>Yəhudayadək yayılıb,  </div><div class='q'>Xalqımın darvazalarınadək,  </div><div class='q'>Yerusəlimədək çatıb.   </div><div class='s'>Düşmən Yerusəlimə yaxınlaşır </div> <div class='q'> <span class="verse" id="V10">10&#160;</span>Bunu Qatda bildirməyin,  </div><div class='q'>Önlərində ağlamayın.  </div><div class='q'>Bet-Leafrada<a href="#FN5" class="notemark">†<span class="popup">Bet-Leafra – ibrani dilində toz evi.</span></a> toz-torpaqda yuvarlanın.   </div><div class='q'> <span class="verse" id="V11">11&#160;</span>Siz ey Şafir<a href="#FN6" class="notemark">‡<span class="popup">Şafir – ibrani dilində xoş.</span></a> sakinləri,  </div><div class='q'>Lüt-üryan, xəcalət içində əsarətə gedin!  </div><div class='q'>Saananda<a href="#FN7" class="notemark">§<span class="popup">Saanan – ibrani dilində çıxmaq.</span></a> yaşayanlar oradan çıxa bilməyəcək.  </div><div class='q'>Bet-Esel əhli yas tutacaq,  </div><div class='q'>Köməyini sizdən çəkəcək.   </div><div class='q'> <span class="verse" id="V12">12&#160;</span>Marot<a href="#FN8" class="notemark">**<span class="popup">Marot – ibrani dilində acı.</span></a> əhalisi xeyir arzulasa da,  </div><div class='q'>Rəbb Yerusəlimin darvazasına bəla gətirir.   </div><div class='q'> <span class="verse" id="V13">13&#160;</span>Ey Lakiş<a href="#FN9" class="notemark">††<span class="popup">Lakiş – ibrani dilində bir dəstə at sözünə oxşayır.</span></a> sakinləri, atlarınızı  </div><div class='q'>Döyüş arabalarına qoşun  </div><div class='q'>Sion qızını günaha batırdınız,  </div><div class='q'>İsrailin üsyankarlığına bais oldunuz!   </div><div class='q'> <span class="verse" id="V14">14&#160;</span>Buna görə Moreşet-Qata<a href="#FN10" class="notemark">‡‡<span class="popup">Moreşet – ibrani dilində gəlin sözünə oxşayır.</span></a> cehiz verəcəksiniz,  </div><div class='q'>Akziv<a href="#FN11" class="notemark">§§<span class="popup">Akziv – ibrani dilində aldatmaq.</span></a> şəhəri İsrail padşahlarını aldadacaq.   </div><div class='q'> <span class="verse" id="V15">15&#160;</span>Ey Mareşa<a href="#FN12" class="notemark">***<span class="popup">Mareşa – ibrani dilində istilaçı.</span></a> sakinləri,  </div><div class='q'>Rəbb üzərinizə yenə istilaçı gətirəcək,  </div><div class='q'>Adullam mağarasına İsrailin adlı-sanlı adamları sığınacaq.   </div><div class='q'> <span class="verse" id="V16">16&#160;</span>Ey Yəhuda, əziz balalarından ötrü saçını qırx,  </div><div class='q'>Qoy başın kərkəs başı kimi keçəl olsun,  </div><div class='q'>Çünki övladların sürgünə aparılacaq!   </div><ul class='tnav'>
<li><a href='index.htm'>MİKEYA</a></li>
<li><a href='JON04.htm'>&lt;</a></li>
<li><a href='MIC.htm'>1</a></li>
<li><a href='MIC02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='2KI15.htm#V32'>2Pad. 15:32-38</a>; <a href='2CH27.htm#V1'>2Saln. 27:1-7</a></span></p>
<p class="x" id="FN2"><span class="notemark">*</span><a class="notebackref" href="#V1">1:1</a>
<span class="xt"><a href='2KI16.htm#V1'>2Pad. 16:1-20</a>; <a href='2CH28.htm#V1'>2Saln. 28:1-27</a> </span></p>
<p class="x" id="FN3"><span class="notemark">*</span><a class="notebackref" href="#V1">1:1</a>
<span class="xt"><a href='2KI18.htm#V1'>2Pad. 18:1</a>–<a href='2KI20.htm#V21'>20:21</a>; <a href='2CH29.htm#V1'>2Saln. 29:1</a>–<a href='2CH32.htm#V33'>32:33</a> </span></p>
<p class="f" id="FN4"><span class="notemark">*</span><a class="notebackref" href="#V7">1:7</a>
<span class="ft">Burada bütpərəst məbədlərində tətbiq olunan mərasim nəzərdə tutulur.</span></p>
<p class="f" id="FN5"><span class="notemark">†</span><a class="notebackref" href="#V10">1:10</a>
<span class="fq">Bet-Leafra </span><span class="ft">– ibrani dilində </span><span class="fq">toz evi.</span></p>
<p class="f" id="FN6"><span class="notemark">‡</span><a class="notebackref" href="#V11">1:11</a>
<span class="fq">Şafir </span><span class="ft">– ibrani dilində </span><span class="fq">xoş.</span></p>
<p class="f" id="FN7"><span class="notemark">§</span><a class="notebackref" href="#V11">1:11</a>
<span class="fq">Saanan </span><span class="ft">– ibrani dilində </span><span class="fq">çıxmaq.</span></p>
<p class="f" id="FN8"><span class="notemark">**</span><a class="notebackref" href="#V12">1:12</a>
<span class="fq">Marot </span><span class="ft">– ibrani dilində </span><span class="fq">acı.</span></p>
<p class="f" id="FN9"><span class="notemark">††</span><a class="notebackref" href="#V13">1:13</a>
<span class="fq">Lakiş </span><span class="ft">– ibrani dilində </span><span class="fq">bir dəstə at </span><span class="ft">sözünə oxşayır.</span></p>
<p class="f" id="FN10"><span class="notemark">‡‡</span><a class="notebackref" href="#V14">1:14</a>
<span class="fq">Moreşet </span><span class="ft">– ibrani dilində </span><span class="fq">gəlin </span><span class="ft">sözünə oxşayır.</span></p>
<p class="f" id="FN11"><span class="notemark">§§</span><a class="notebackref" href="#V14">1:14</a>
<span class="fq">Akziv </span><span class="ft">– ibrani dilində </span><span class="fq">aldatmaq.</span></p>
<p class="f" id="FN12"><span class="notemark">***</span><a class="notebackref" href="#V15">1:15</a>
<span class="fq">Mareşa </span><span class="ft">– ibrani dilində </span><span class="fq">istilaçı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
