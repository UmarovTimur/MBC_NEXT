<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 TİMOTEYƏ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 TİMOTEYƏ</a></li>
<li><a href='1TI01.htm'>&lt;</a></li>
<li><a href='1TI.htm'>2</a></li>
<li><a href='1TI03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Dua və ibadət </div> <div class='p'> <span class="verse" id="V1">1-2&#160;</span>Hər şeydən əvvəl xahiş edirəm: möminlik və ləyaqətlə sakit və rahat ömür sürməyimiz üçün, bütün insanlar, o cümlədən, padşahlar və hakimiyyət sahibi olanların hamısı üçün yalvarış, dua, vəsatət və şükürlər edilsin.   <span class="verse" id="V3">3&#160;</span>Çünki bu yaxşıdır və Xilaskarımız Allahı razı salır.   <span class="verse" id="V4">4&#160;</span>O bütün insanların xilas olub həqiqəti dərk etməsini istəyir.   <span class="verse" id="V5">5&#160;</span>Çünki bir Allah və Allahla insanlar arasında bir Vasitəçi vardır. O, İnsan olan Məsih İsadır.   <span class="verse" id="V6">6&#160;</span>O hamını satın almaq üçün Özünü fidyə verdi və bu da münasib vaxtda edilən şəhadətdir.   <span class="verse" id="V7">7&#160;</span><a href="#FN1" class="notemark">*<span class="popup">2Tim. 1:11</span></a>Mən də həmin şəhadətin vaizi və həvarisi təyin edildim – yalanı deyil, həqiqəti<a href="#FN2" class="notemark">*<span class="popup">Həqiqəti – bəzi əlyazmalarda Məsihdə olan həqiqəti.</span></a> söyləyirəm. Başqa millətlərə iman və həqiqət öyrədən müəllim oldum.   </div><div class='p'> <span class="verse" id="V8">8&#160;</span>Buna görə istəyirəm ki, kişilər qəzəblənmədən, mübahisə etmədən hər yerdə müqəddəs əllər qaldırıb dua etsinlər,   <span class="verse" id="V9">9&#160;</span><a href="#FN3" class="notemark">*<span class="popup">1Pet. 3:3</span></a>qadınlar da ədəbli görkəmlə, abır-həya və ağıl-kamalla bəzənsinlər. Dəbdəbəli saç düzümü ilə, qızıllarla, mirvarilərlə və yaxud bahalı paltarlarla deyil,   <span class="verse" id="V10">10&#160;</span>mömin olduqlarını bəyan edən qadınlara yaraşan tərzdə xeyirli işlərlə bəzənmələrini istəyirəm.   <span class="verse" id="V11">11&#160;</span>Qadın sakitlik və tam bir tabelik içində öyrənsin;   <span class="verse" id="V12">12&#160;</span>qadının öyrədib kişiyə ağalıq etməsinə izin vermirəm, qadın sakit olsun.   <span class="verse" id="V13">13&#160;</span><a href="#FN4" class="notemark">*<span class="popup">Yar. 2:7,21-22; 3:1-6</span></a>Çünki ilk yaradılan Adəm oldu, sonra Həvva.   <span class="verse" id="V14">14&#160;</span>Aldadılan da Adəm deyildi, qadın aldadılıb əmri pozdu;   <span class="verse" id="V15">15&#160;</span>amma qadın doğuşla xilas olacaq, bir şərtlə ki ağıl-kamalla imanda, məhəbbətdə və müqəddəslikdə yaşamağa davam etsin.   </div><ul class='tnav'>
<li><a href='index.htm'>1 TİMOTEYƏ</a></li>
<li><a href='1TI01.htm'>&lt;</a></li>
<li><a href='1TI.htm'>2</a></li>
<li><a href='1TI03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">2:7</a>
<span class="xt"><a href='2TI01.htm#V11'>2Tim. 1:11</a></span></p>
<p class="f" id="FN2"><span class="notemark">*</span><a class="notebackref" href="#V7">2:7</a>
<span class="fq">Həqiqəti </span><span class="ft">– bəzi əlyazmalarda </span><span class="fq">Məsihdə olan həqiqəti.</span></p>
<p class="x" id="FN3"><span class="notemark">*</span><a class="notebackref" href="#V9">2:9</a>
<span class="xt"><a href='1PE03.htm#V3'>1Pet. 3:3</a></span></p>
<p class="x" id="FN4"><span class="notemark">*</span><a class="notebackref" href="#V13">2:13</a>
<span class="xt"><a href='GEN02.htm#V7'>Yar. 2:7,21-22</a>; <a href='GEN03.htm#V1'>3:1-6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
