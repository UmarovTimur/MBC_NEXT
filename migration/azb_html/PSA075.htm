<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 75</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA074.htm'>&lt;</a></li>
<li><a href='PSA.htm'>75</a></li>
<li><a href='PSA076.htm'>&gt;</a></li>
</ul>
<div class="main">
 
<div class='chapterlabel' id="V0"> 75</div><div class='s'>Məzmur 75 </div> <div class='d'>Musiqi rəhbəri üçün Asəfin «Al-taşxet» üstə oxunan məzmuru. </div> <div class='d'>Bir ilahi. </div> <div class='q'> <span class="verse" id="V1">1&#160;</span>Ey Allah, biz Sənə şükür edirik,  </div><div class='q'>Bizə doğma olan isminə şükür olsun,  </div><div class='q'>Xariqələrin bunu bəyan edir!   </div><div class='b'> &#160; </div> <div class='q'> <span class="verse" id="V2">2&#160;</span>Allah deyir: «Müəyyən etdiyim zaman  </div><div class='q'>Mən insafla hakimlik edəcəyəm.   </div><div class='q'> <span class="verse" id="V3">3&#160;</span>Yer və üzərindəkilər lərzəyə gələrkən  </div><div class='q'>Onu saxlayıb sütunlarından tutan Mənəm. </div><div class='qs'>Sela</div>   <div class='q'> <span class="verse" id="V4">4&#160;</span>Məğrurlara dedim: “Daha məğrurluq etməyin”,  </div><div class='q'>Pislərə dedim: “Gücünüzü göstərməyin,   </div><div class='q'> <span class="verse" id="V5">5&#160;</span>Buynuz çıxartmayın,  </div><div class='q'>Dikbaş-dikbaş danışmayın”».   </div><div class='b'> &#160; </div> <div class='q'> <span class="verse" id="V6">6&#160;</span>İnsanı yüksəltmək  </div><div class='q'>Nə şərqdən, nə qərbdən, nə də çöllərdən gəlir.   </div><div class='q'> <span class="verse" id="V7">7&#160;</span>Hökm verən Allah isə  </div><div class='q'>Həm alçaldır, həm yüksəldir.   </div><div class='q'> <span class="verse" id="V8">8&#160;</span>Rəbb əlində bir cam tutub,  </div><div class='q'>Onu ədviyyatlı, köpüklənən şərabla doldurub.  </div><div class='q'>Şərabından töküb dünyanın bütün pislərinə paylayacaq,  </div><div class='q'>Onlar da şərabı dibinə qədər içib-qurtaracaq.   </div><div class='b'> &#160; </div> <div class='q'> <span class="verse" id="V9">9&#160;</span>Mənsə daim bunu elan edəcəyəm,  </div><div class='q'>Yaqubun Allahına tərənnüm oxuyacağam.   </div><div class='q'> <span class="verse" id="V10">10&#160;</span>Pis adamların buynuzları qırılacaq,  </div><div class='q'>Amma salehlərin qüvvəti artacaq.   </div><ul class='tnav'>
<li><a href='index.htm'>ZƏBUR</a></li>
<li><a href='PSA074.htm'>&lt;</a></li>
<li><a href='PSA.htm'>75</a></li>
<li><a href='PSA076.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
