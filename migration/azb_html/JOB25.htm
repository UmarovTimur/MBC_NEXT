<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 25</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB24.htm'>&lt;</a></li>
<li><a href='JOB.htm'>25</a></li>
<li><a href='JOB26.htm'>&gt;</a></li>
</ul>
<div class="main">
 
<div class='chapterlabel' id="V0"> 25</div><div class='s'>Bildad </div> <div class='p'> <span class="verse" id="V1">1&#160;</span>Şuahlı Bildad belə cavab verdi:   </div><div class='q'> <span class="verse" id="V2">2&#160;</span>«Səltənət və zəhm Allaha məxsusdur,  </div><div class='q'>Uca göylərdə nizam quran Odur.   </div><div class='q'> <span class="verse" id="V3">3&#160;</span>Orduları saya gələrmi?  </div><div class='q'>İşığı kimin üzünə doğmaz?   </div><div class='q'> <span class="verse" id="V4">4&#160;</span>Fani insan Allah qarşısında necə saleh ola bilər?  </div><div class='q'>Qadından doğulan necə təmiz ola bilər?   </div><div class='q'> <span class="verse" id="V5">5&#160;</span>Bax Onun gözündə ay belə, parlaq deyilsə,  </div><div class='q'>Ulduzlar belə, pak deyilsə,   </div><div class='q'> <span class="verse" id="V6">6&#160;</span>Torpaq qurduna bənzər fani insan necə ola bilər?  </div><div class='q'>Axı bəşər oğlu bir cücüyə bənzər».   </div><ul class='tnav'>
<li><a href='index.htm'>ƏYYUB</a></li>
<li><a href='JOB24.htm'>&lt;</a></li>
<li><a href='JOB.htm'>25</a></li>
<li><a href='JOB26.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
