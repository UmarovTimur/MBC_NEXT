<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHUDA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHUDA</a></li>
<li><a href='3JN01.htm'>&lt;</a></li>
<li><a href='JUD.htm'>1</a></li>
<li><a href='REV01.htm'>&gt;</a></li>
</ul>
<div class="main">
 <div class='mt'>YƏHUDANIN MƏKTUBU  </div><div class='imt'>GİRİŞ  </div><div class='im'><span class='bk'>«Yəhudanın Məktubu»</span> özlərini imanlı adlandıran yanlış təlim yayan müəllimlərə qarşıdır. Bu qısa məktub məzmunca Peterin ikinci məktubuna yaxındır. Müəllif burada imanlıları «əmanət edilən iman uğrunda mübarizə aparmağa» (1:3) çağırır.  </div><div class='iot'>Kitabın məzmunu:  </div><div class='io2'>1:1-2 Salamlama  </div><div class='io2'>1:3-16 Səhv təlim yayanların məhkumiyyəti  </div><div class='io2'>1:17-25 Xəbərdarlıq və nəsihətlər   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Mat. 13:55; Mark 6:3</span></a>İsa Məsihin qulu, Yaqubun qardaşı mən Yəhudadan Ata Allahın sevdiyi,<a href="#FN2" class="notemark">*<span class="popup">Allahın sevdiyi – bəzi əlyazmalarda Allahda təqdis edilib.</span></a> İsa Məsih üçün qorunmuş olan çağırılanlara salam!   <span class="verse" id="V2">2&#160;</span>Mərhəmət, sülh və məhəbbət sizə bol-bol verilsin!   </div><div class='s'>Günah və məhkumiyyət </div> <div class='r'>(2Pet. 2:1-22)  </div><div class='p'> <span class="verse" id="V3">3&#160;</span>Sevimlilər, ümumi xilasımızla bağlı sizə yazmağa çox səy göstərirdim. Bu arada müqəddəslərə ilk və son dəfə əmanət edilən iman uğrunda mübarizə aparmağa sizi həvəsləndirmək üçün sizə yazmağı özümə borc bildim.   <span class="verse" id="V4">4&#160;</span>Çünki Allahımızın lütfünü pozğunluq üçün bəhanələrə çevirən, yeganə Pərvərdigarı – Rəbbimiz<a href="#FN3" class="notemark">†<span class="popup">Rəbbimiz – bəzi əlyazmalarda Allahımız və Rəbbimiz.</span></a> İsa Məsihi inkar edən bəzi allahsız adamlar gizlicə aranıza girdilər. Onların mühakiməyə uğrayacaqları çoxdan yazılmışdır.   </div><div class='p'> <span class="verse" id="V5">5&#160;</span><a href="#FN4" class="notemark">*<span class="popup">Çıx. 12:51; Say. 14:28-30</span></a>Bütün bunları bildiyiniz halda sizə xatırlatmaq istəyirəm ki, ilk və son dəfə xalqı<a href="#FN5" class="notemark">‡<span class="popup">Bütün … xalqı – bəzi əlyazmalarda Bütün bunları başdan-başa bildiyiniz halda sizə xatırlatmaq istəyirəm ki, xalqı.</span></a> Misirdən xilas edən Rəbb sonra iman etməyənləri məhv etdi.   <span class="verse" id="V6">6&#160;</span><a href="#FN6" class="notemark">*<span class="popup">Yar. 6:1-4</span></a>Öz başçılıqlarını saxlamayan, məskunlaşdığı yerləri tərk edən mələkləri də böyük qiyamət günü<a href="#FN7" class="notemark">§<span class="popup">Böyük qiyamət günü – hərfi tərcümədə böyük günün mühakiməsi.</span></a> üçün əbədi zəncirlərlə bağlayaraq zülmətdə saxlamışdı.   <span class="verse" id="V7">7&#160;</span><a href="#FN8" class="notemark">*<span class="popup">Yar. 19:1-24</span></a>Sodom, Homorra və ətrafdakı şəhərlər də özlərini buna bənzər tərzdə cinsi əxlaqsızlığa və qeyri-təbii münasibətlərə təslim etdilər; sonra bu şəhərlər əbədi odla yandırılma cəzasını çəkərək bir nümunə oldu.   </div><div class='p'> <span class="verse" id="V8">8&#160;</span>Eyni şəkildə aranıza girən bu röyagörənlər də öz cismini murdar edir, ağalığı rədd edir, ehtişamlı varlıqlara şər atırlar.   <span class="verse" id="V9">9&#160;</span><a href="#FN9" class="notemark">*<span class="popup">Qanun. 34:6; Dan. 10:13,21; 12:1; Zək. 3:2; Vəhy 12:7</span></a>Hətta baş mələk Mikael də Musanın cəsədi barəsində iblisin əleyhinə çıxıb ona şər söyləyərək hökm verməyə cəsarət etmədi, ancaq «Qoy Rəbb sənə qadağan etsin!» dedi.   <span class="verse" id="V10">10&#160;</span>Amma bu adamlar başa düşmədikləri hər şeyə şər atırlar. Onlar dərrakəsiz heyvanlar kimi qeyri-iradi surətdə nə anlayırlarsa, bunlarla məhv olurlar.   <span class="verse" id="V11">11&#160;</span><a href="#FN10" class="notemark">*<span class="popup">Yar. 4:3-8; Say. 16:1-35; 22:1-35</span></a>Vay onların halına! Çünki onlar Qabilin yolu ilə getdilər. Qazanca görə özlərini Bilamın yalanına düçar etdilər. Qorah kimi üsyan qaldırdıqları üçün həlak oldular.   <span class="verse" id="V12">12&#160;</span>Belə adamlar sizin məhəbbət süfrələrinizi ləkələyirlər. Onlar sizinlə birlikdə yeyib-içərək qorxmadan özlərini bəsləyirlər. Bunlar küləklərin tərpətdiyi susuz buludlardır. Payızda meyvə vermədiyi üçün kökündən qoparılmış və iki dəfə ölmüş ağaclardır.   <span class="verse" id="V13">13&#160;</span>Öz xəcalətini köpük kimi sovuran şiddətli dəniz dalğalarıdır. Səyyar ulduzlardır ki, onlar üçün Allah qatı qaranlığı əbədi saxlayır.   </div><div class='p'> <span class="verse" id="V14">14&#160;</span><a href="#FN11" class="notemark">*<span class="popup">Yar. 5:18,21-24</span></a>Adəmlə birlikdə yeddinci nəsil sayılan Xanok da bu adamlara aid peyğəmbərlik edərək demişdir: «Budur, Rəbb saysız-hesabsız müqəddəs mələkləri ilə gəldi ki,   <span class="verse" id="V15">15&#160;</span>hamını mühakimə etsin və<a href="#FN12" class="notemark">**<span class="popup">Və – bəzi əlyazmalarda və bütün allahsız adamları.</span></a> Allaha qarşı gördükləri allahsız işlər və allahsız günahkarların Özünə qarşı inadkarcasına dedikləri bütün sözlər üçün məhkum etsin».   <span class="verse" id="V16">16&#160;</span>Bu adamlar deyinərək öz talelərindən gileylənirlər. Onlar öz ehtiraslarına uyğun hərəkət edirlər. Ağızlarından lovğa sözlər çıxır və öz xeyirlərinə görə yaltaqlanırlar.   </div><div class='s'>Xəbərdarlıq və nəsihətlər </div> <div class='p'> <span class="verse" id="V17">17&#160;</span>Amma siz, ey sevimlilər, Rəbbimiz İsa Məsihin həvarilərinin əvvəlcədən söylədikləri sözləri xatırlayın.   <span class="verse" id="V18">18&#160;</span><a href="#FN13" class="notemark">*<span class="popup">2Pet. 3:3-4</span></a>Onlar sizə dedilər: «Axır zamanda öz allahsız ehtiraslarına görə hərəkət edən rişxəndçilər ortaya çıxacaq».   <span class="verse" id="V19">19&#160;</span>Bunlar ayrılıq salan, öz təbiətinə əsir olan, Ruha malik olmayan insanlardır.   <span class="verse" id="V20">20&#160;</span>Siz isə, sevimlilər, özünüzü ən müqəddəs olan imanınızın təməli üzərində inkişaf etdirin və Müqəddəs Ruhun idarəsi ilə dua edin.   <span class="verse" id="V21">21&#160;</span>Rəbbimiz İsa Məsihin əbədi həyata aparan mərhəmətini gözləyərək özünüzü Allah məhəbbətində qoruyun.   <span class="verse" id="V22">22&#160;</span>Şübhə edən adamlara qarşı mərhəmətli olun;<a href="#FN14" class="notemark">††<span class="popup">Qərarsız adamlara qarşı mərhəmətli olun – bəzi əlyazmalarda Dərrakəli olaraq bəzilərinə qarşı mərhəmətli olun.</span></a>   <span class="verse" id="V23">23&#160;</span>başqalarını oddan qaparaq xilas edin; digərlərinə isə mərhəmət edin.<a href="#FN15" class="notemark">‡‡<span class="popup">Digərlərinə isə mərhəmət edin – bəzi əlyazmalarda bu sözlər yoxdur.</span></a> Amma qorxu içində cismin ləkələdiyi paltardan belə, çəkinin.   </div><div class='p'> <span class="verse" id="V24">24&#160;</span>Sizi büdrəməkdən qoruyub Öz izzətli hüzuruna böyük sevinclə nöqsansız çıxarmağa qadir olan   <span class="verse" id="V25">25&#160;</span>Xilaskarımız, yeganə<a href="#FN16" class="notemark">§§<span class="popup">Yeganə – bəzi əlyazmalarda yeganə və müdrik (Rom. 16:27).</span></a> Allaha Rəbbimiz İsa Məsih vasitəsilə əzəldən bəri, indi və əbədi olaraq izzət, əzəmət, qüdrət və səlahiyyət olsun! Amin.   </div><ul class='tnav'>
<li><a href='index.htm'>YƏHUDA</a></li>
<li><a href='3JN01.htm'>&lt;</a></li>
<li><a href='JUD.htm'>1</a></li>
<li><a href='REV01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='MAT13.htm#V55'>Mat. 13:55</a>; <a href='MRK06.htm#V3'>Mark 6:3</a></span></p>
<p class="f" id="FN2"><span class="notemark">*</span><a class="notebackref" href="#V1">1:1</a>
<span class="fq">Allahın sevdiyi </span><span class="ft">– bəzi əlyazmalarda </span><span class="fq">Allahda təqdis edilib.</span></p>
<p class="f" id="FN3"><span class="notemark">†</span><a class="notebackref" href="#V4">1:4</a>
<span class="fq">Rəbbimiz </span><span class="ft">– bəzi əlyazmalarda </span><span class="fq">Allahımız və Rəbbimiz.</span></p>
<p class="x" id="FN4"><span class="notemark">*</span><a class="notebackref" href="#V5">1:5</a>
<span class="xt"><a href='EXO12.htm#V51'>Çıx. 12:51</a>; <a href='NUM14.htm#V28'>Say. 14:28-30</a></span></p>
<p class="f" id="FN5"><span class="notemark">‡</span><a class="notebackref" href="#V5">1:5</a>
<span class="fq">Bütün … xalqı </span><span class="ft">– bəzi əlyazmalarda </span><span class="fq">Bütün bunları başdan-başa bildiyiniz halda sizə xatırlatmaq istəyirəm ki, xalqı.</span></p>
<p class="x" id="FN6"><span class="notemark">*</span><a class="notebackref" href="#V6">1:6</a>
<span class="xt"><a href='GEN06.htm#V1'>Yar. 6:1-4</a></span></p>
<p class="f" id="FN7"><span class="notemark">§</span><a class="notebackref" href="#V6">1:6</a>
<span class="fq">Böyük qiyamət günü </span><span class="ft">– hərfi tərcümədə </span><span class="fq">böyük günün mühakiməsi.</span></p>
<p class="x" id="FN8"><span class="notemark">*</span><a class="notebackref" href="#V7">1:7</a>
<span class="xt"><a href='GEN19.htm#V1'>Yar. 19:1-24</a></span></p>
<p class="x" id="FN9"><span class="notemark">*</span><a class="notebackref" href="#V9">1:9</a>
<span class="xt"><a href='DEU34.htm#V6'>Qanun. 34:6</a>; <a href='DAN10.htm#V13'>Dan. 10:13,21</a>; <a href='DAN12.htm#V1'>12:1</a>; <a href='ZEC03.htm#V2'>Zək. 3:2</a>; <a href='REV12.htm#V7'>Vəhy 12:7</a></span></p>
<p class="x" id="FN10"><span class="notemark">*</span><a class="notebackref" href="#V11">1:11</a>
<span class="xt"><a href='GEN04.htm#V3'>Yar. 4:3-8</a>; <a href='NUM16.htm#V1'>Say. 16:1-35</a>; <a href='NUM22.htm#V1'>22:1-35</a></span></p>
<p class="x" id="FN11"><span class="notemark">*</span><a class="notebackref" href="#V14">1:14</a>
<span class="xt"><a href='GEN05.htm#V18'>Yar. 5:18,21-24</a></span></p>
<p class="f" id="FN12"><span class="notemark">**</span><a class="notebackref" href="#V15">1:15</a>
<span class="fq">Və </span><span class="ft">– bəzi əlyazmalarda </span><span class="fq">və bütün allahsız adamları.</span></p>
<p class="x" id="FN13"><span class="notemark">*</span><a class="notebackref" href="#V18">1:18</a>
<span class="xt"><a href='2PE03.htm#V3'>2Pet. 3:3-4</a></span></p>
<p class="f" id="FN14"><span class="notemark">††</span><a class="notebackref" href="#V22">1:22</a>
<span class="fq">Qərarsız adamlara qarşı mərhəmətli olun </span><span class="ft">– bəzi əlyazmalarda </span><span class="fq">Dərrakəli olaraq bəzilərinə qarşı mərhəmətli olun.</span></p>
<p class="f" id="FN15"><span class="notemark">‡‡</span><a class="notebackref" href="#V23">1:23</a>
<span class="fq">Digərlərinə isə mərhəmət edin </span><span class="ft">– bəzi əlyazmalarda bu sözlər yoxdur.</span></p>
<p class="f" id="FN16"><span class="notemark">§§</span><a class="notebackref" href="#V25">1:25</a>
<span class="fq">Yeganə </span><span class="ft">– bəzi əlyazmalarda </span><span class="fq">yeganə və müdrik </span><span class="ft">(<a href='ROM16.htm#V27'>Rom. 16:27</a>).</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
