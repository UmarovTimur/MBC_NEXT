<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab AMOS 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>AMOS</a></li>
<li><a href='AMO08.htm'>&lt;</a></li>
<li><a href='AMO.htm'>9</a></li>
<li><a href='OBA01.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='p'> <span class="verse" id="V1">1&#160;</span>Xudavəndi qurbangah yanında duran gördüm. O dedi:  </div><div class='q'>“Sütun başlıqlarını elə vur ki,  </div><div class='q'>Astanalar sarsılsın.  </div><div class='q'>Binanı hamının başına uçur.  </div><div class='q'>Sağ qalanları Mən qılıncdan keçirəcəyəm.  </div><div class='q'>Onlardan heç kim qaçıb qurtula bilməz.   </div><div class='q'> <span class="verse" id="V2">2&#160;</span>Ölülər diyarına girsələr belə,  </div><div class='q'>Onları orada ələ keçirəcəyəm.  </div><div class='q'>Göylərə qalxsalar belə,  </div><div class='q'>Onları endirəcəyəm.   </div><div class='q'> <span class="verse" id="V3">3&#160;</span>Karmel dağının təpəsində gizlənsələr belə,  </div><div class='q'>Onları axtarıb oradan götürəcəyəm.  </div><div class='q'>Gözümdən yayınıb dənizin dibinə girsələr belə,  </div><div class='q'>İlana əmr edəcəyəm ki, onları sancsın.   </div><div class='q'> <span class="verse" id="V4">4&#160;</span>Düşmən önündə əsir aparılsalar belə,  </div><div class='q'>Qılınca əmr edəcəyəm ki, onları qırsın.  </div><div class='q'>Gözlərimi yaxşılıq üçün deyil,  </div><div class='q'>Pislik üçün onların üzərinə dikəcəyəm”.   </div><div class='b'> &#160; </div> <div class='q'> <span class="verse" id="V5">5&#160;</span>Ordular Rəbbi Xudavənd toxunub yeri titrədər,  </div><div class='q'>Orada yaşayan hər kəsi yasa batırar,  </div><div class='q'>Bütün yer Nil çayı kimi qabarar,  </div><div class='q'>Misirdəki Nil çayı kimi çəkilər.   </div><div class='q'> <span class="verse" id="V6">6&#160;</span>Otaqlarını göylərdə tikən,  </div><div class='q'>Qübbəsini yer üzündə quran,  </div><div class='q'>Dəniz sularını götürüb yer üzünə tökən Odur –  </div><div class='q'>Onun adı Rəbdir.   </div><div class='s'>Məhvdən sonra bərpa </div> <div class='p'> <span class="verse" id="V7">7&#160;</span>Rəbb bəyan edir: “Ey İsraillilər! Mənim üçün Kuşlular kimi deyilsinizmi? Siz İsrailliləri Misir torpağından çıxaran kimi Filiştliləri Kaftordan, Aramlıları Qirdən çıxarmadımmı?   <span class="verse" id="V8">8&#160;</span>Budur, Xudavənd Rəbbin gözləri bu günahkar ölkəyə dikilir. Onları yer üzündən silib-atacağam. Amma Yaqub nəslini tamamilə silib-atmayacağam” Rəbb belə bəyan edir.   <span class="verse" id="V9">9&#160;</span>“Çünki, budur, Mən belə əmr edirəm: Mən İsrail nəslini bütün millətlər arasında xəlbirdən keçirəcəyəm. Xəlbirləyəndə bir çınqıl belə, yerə düşməyəcək.   <span class="verse" id="V10">10&#160;</span>Xalqımdan bütün günah işlədənlər, Mənə ‹bəla bizə yaxınlaşmaz, bizə rast gəlməz› deyənlərin hamısı qılıncdan keçiriləcək.   </div><div class='p'> <span class="verse" id="V11">11&#160;</span><a href="#FN1" class="notemark">*<span class="popup">Həv. 15:15-18</span></a> Həmin gün Davudun yıxılan çadırını bərpa edəcəyəm. Onun dəlmə-deşiklərini tutub cırılan yerlərini tikəcəyəm. Onu əvvəlki halına salacağam,   <span class="verse" id="V12">12&#160;</span>ona görə ki qalan Edomlulara və Mənim adımla çağırılan bütün millətlərə sahib olsunlar” Rəbb belə bəyan edir.   </div><div class='q'> <span class="verse" id="V13">13&#160;</span>Rəbb bəyan edir:  </div><div class='q'>“Budur, elə günlər gələcək ki,  </div><div class='q'>Kotan sürən biçinçiyə yetişəcək,  </div><div class='q'>Üzüm sıxan meynə əkənlə rastlaşacaq,  </div><div class='q'>Dağlardan şirin şərab damacaq,  </div><div class='q'>Bütün təpələrdən də axacaq.   </div><div class='q'> <span class="verse" id="V14">14&#160;</span>Xalqım İsraili əsirlikdən qaytaracağam,  </div><div class='q'>Viran şəhərləri tikib məskən salacaqlar.  </div><div class='q'>Üzümlüklər əkib şərabını içəcəklər,  </div><div class='q'>Bağlar salıb meyvəsindən yeyəcəklər.   </div><div class='q'> <span class="verse" id="V15">15&#160;</span>Onları özlərinin torpağında yerləşdirəcəyəm,  </div><div class='q'>Onlara verdiyim torpaqdan bir daha kənara atılmayacaqlar” Allahın Rəbb belə deyir».   </div><ul class='tnav'>
<li><a href='index.htm'>AMOS</a></li>
<li><a href='AMO08.htm'>&lt;</a></li>
<li><a href='AMO.htm'>9</a></li>
<li><a href='OBA01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">9:11</a>
<span class="xt"><a href='ACT15.htm#V15'>Həv. 15:15-18</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
