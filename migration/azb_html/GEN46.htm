<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 46</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN45.htm'>&lt;</a></li>
<li><a href='GEN.htm'>46</a></li>
<li><a href='GEN47.htm'>&gt;</a></li>
</ul>
<div class="main">
 
<div class='chapterlabel' id="V0"> 46</div><div class='s'>Yaqubun Misirə getməsi </div> <div class='p'> <span class="verse" id="V1">1&#160;</span>İsrail özünə məxsus hər şeyi ilə birgə yola çıxdı. Beer-Şevaya gəlib atası İshaqın Allahına qurbanlar kəsdi.   <span class="verse" id="V2">2&#160;</span>Gecə görüntülərində Allah İsraili çağırdı: «Yaqub! Yaqub!» Yaqub cavab verdi: «Mən buradayam».   <span class="verse" id="V3">3&#160;</span>Allah dedi: «Mən Allaham, atanın Allahıyam. Misirə getməkdən qorxma, çünki orada səndən böyük bir millət törədəcəyəm.   <span class="verse" id="V4">4&#160;</span>Mən də səninlə birgə Misirə gedəcəyəm. Səni yenə oradan çıxaracağam. Yusif öz əli ilə sənin gözlərini bağlayacaq».   </div><div class='p'> <span class="verse" id="V5">5&#160;</span>Yaqub Beer-Şevadan çıxdı. İsrailin oğulları ataları Yaqubu və arvad-uşaqlarını fironun Yaqubu aparmaq üçün göndərdiyi arabalara mindirdilər.   <span class="verse" id="V6">6&#160;</span><a href="#FN1" class="notemark">*<span class="popup">Həv. 7:15</span></a> Yaqub və onun bütün övladları heyvanlarını və Kənan torpağında əldə etdikləri hər şeyi götürüb Misirə gəldilər.   <span class="verse" id="V7">7&#160;</span>O özü ilə birgə oğullarını və qızlarını, oğul nəvələrini və qız nəvələrini – bütün övladlarını Misirə gətirdi.   </div><div class='p'> <span class="verse" id="V8">8&#160;</span>İsrailin Misirə gələn oğullarının – Yaqubla oğullarının adları belədir:  </div><div class='p'>Yaqubun ilk oğlu Ruven.   <span class="verse" id="V9">9&#160;</span>Ruvenin oğulları: Xanok, Pallu, Xesron və Karmi.   <span class="verse" id="V10">10&#160;</span>Şimeonun oğulları: Yemuel, Yamin, Ohad, Yakin, Sohar və bir Kənanlı qadından doğulan Şaul.   <span class="verse" id="V11">11&#160;</span>Levinin oğulları: Gerşon, Qohat və Merari.   <span class="verse" id="V12">12&#160;</span>Yəhudanın oğulları: Er, Onan, Şela, Peres və Zerah. Ancaq Er və Onan Kənan ölkəsində öldülər. Peresin oğulları: Xesron və Xamul.   <span class="verse" id="V13">13&#160;</span>İssakarın oğulları: Tola, Puvva, Yov və Şimron.   <span class="verse" id="V14">14&#160;</span>Zevulunun oğulları: Sered, Elon və Yaxleel.   <span class="verse" id="V15">15&#160;</span>Bunlar Yaqubun Leadan doğulan övladlarıdır. Lea onları və qızı Dinanı Paddan-Aramda doğdu. Yaqubun oğul və qız övladları cəmi otuz üç nəfər idi.   </div><div class='p'> <span class="verse" id="V16">16&#160;</span>Qadın oğulları: Sifyon, Haqqi, Şuni, Esbon, Eri, Arodi və Areli.   <span class="verse" id="V17">17&#160;</span>Aşerin oğulları: İmna, İşva, İşvi, Beria və onların bacısı Serah. Berianın oğulları: Xever və Malkiel.   <span class="verse" id="V18">18&#160;</span>Bunlar Lavanın qızı Leaya verdiyi Zilpadan doğulan Yaqub övladlarıdır. Onlar on altı nəfər idi.   </div><div class='p'> <span class="verse" id="V19">19&#160;</span>Yaqubun arvadı Rəhilənin oğulları: Yusif və Binyamin.   <span class="verse" id="V20">20&#160;</span><a href="#FN2" class="notemark">*<span class="popup">Yar. 41:50-52</span></a> Yusifin Misirdə On şəhərinin kahini Poti-Feranın qızı Asnatdan Menaşşe və Efrayim adlı iki oğlu oldu.   <span class="verse" id="V21">21&#160;</span>Binyaminin oğulları: Bela, Beker, Aşbel, Gera, Naaman, Exi, Roş, Muppim, Xuppim və Ard.   <span class="verse" id="V22">22&#160;</span>Bunlar Yaqubun Rəhilədən doğulan övladlarıdır. Onlar on dörd nəfər idi.   </div><div class='p'> <span class="verse" id="V23">23&#160;</span>Danın oğlu Xuşim.   <span class="verse" id="V24">24&#160;</span>Naftalinin oğulları: Yaxseel, Quni, Yeser, Şillem.   <span class="verse" id="V25">25&#160;</span>Bunlar Lavanın qızı Rəhiləyə verdiyi Bilhadan doğulan Yaqub övladlarıdır. Onlar cəmi yeddi nəfər idi.   </div><div class='p'> <span class="verse" id="V26">26&#160;</span>Yaqubun oğullarının arvadlarından başqa, Yaqubun nəslindən olan və onunla Misirə gələn övladları altmış altı nəfər idi.   <span class="verse" id="V27">27&#160;</span><a href="#FN3" class="notemark">*<span class="popup">Həv. 7:14</span></a> Yusifin Misirdə doğulan iki oğlu ilə birlikdə Misirə köçən Yaqubun ailəsində yetmiş nəfər var idi.   </div><div class='s'>Yaqub oğullarının Qoşendə sakin olması </div> <div class='p'> <span class="verse" id="V28">28&#160;</span>Yaqub Qoşen yoluna bələdçilik etmək üçün özündən əvvəl Yəhudanı Yusifin yanına göndərdi. Onlar Qoşen torpağına girəndə   <span class="verse" id="V29">29&#160;</span>Yusif arabasını hazırlayıb Qoşenə atası İsraili qarşılamağa getdi. Özünü atasına tanıtdırıb onun boynuna sarıldı və uzun müddət onu qucaqlayıb ağladı.   <span class="verse" id="V30">30&#160;</span>İsrail Yusifə dedi: «İndi ölə bilərəm, çünki üzünü gördüm. Sən sağ-salamatsanmış».   <span class="verse" id="V31">31&#160;</span>Yusif qardaşlarına və atasının ailəsinə dedi: «Qoy gedim firona xəbər verim ki, Kənan torpağında yaşayan qardaşlarımla atamın ailəsi yanıma gəliblər.   <span class="verse" id="V32">32&#160;</span>Onlar sürü sahibi olan çobanlardır. Ona görə də qoyun-keçiləri, mal-qaraları və bütün şeyləri ilə birlikdə gəliblər.   <span class="verse" id="V33">33&#160;</span>Firon sizi çağırıb “Nə işin sahibisiniz?” deyə soruşsa,   <span class="verse" id="V34">34&#160;</span>deyin: “Atalarımız kimi biz də uşaqlıqdan bəri heyvandarlıqla məşğuluq”. Belə deyin ki, qoy sizi Qoşen vilayətində yerləşdirsin, çünki Misirlilər çobanlardan iyrənirlər».   </div><ul class='tnav'>
<li><a href='index.htm'>YARADILIŞ</a></li>
<li><a href='GEN45.htm'>&lt;</a></li>
<li><a href='GEN.htm'>46</a></li>
<li><a href='GEN47.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">46:6</a>
<span class="xt"><a href='ACT07.htm#V15'>Həv. 7:15</a></span></p>
<p class="x" id="FN2"><span class="notemark">*</span><a class="notebackref" href="#V20">46:20</a>
<span class="xt"><a href='GEN41.htm#V50'>Yar. 41:50-52</a></span></p>
<p class="x" id="FN3"><span class="notemark">*</span><a class="notebackref" href="#V27">46:27</a>
<span class="xt"><a href='ACT07.htm#V14'>Həv. 7:14</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
