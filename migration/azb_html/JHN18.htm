<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 18</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>İsanın həbs olunması </div> <div class='r'>(Mat. 26:47-56; Mark 14:43-50; Luka 22:55-57)  </div><div class='p'> <span class="verse" id="V1">1&#160;</span>İsa bunları söylədikdən sonra şagirdləri ilə birgə çıxıb Qidron vadisinin o biri tayına keçdi. Orada bir bağça var idi. İsa və şagirdləri oraya girdilər.   <span class="verse" id="V2">2&#160;</span>Ona xəyanət edən Yəhuda da bu yeri tanıyırdı, çünki İsa tez-tez şagirdləri ilə orada yığışırdı.   <span class="verse" id="V3">3&#160;</span>Beləcə Yəhuda bir alay əsgərlə başçı kahinlərin və fariseylərin göndərdiyi bəzi mühafizəçiləri götürüb çıraqlar, məşəllər və silahlarla oraya gəldi.   <span class="verse" id="V4">4&#160;</span>İsa başına gələcək hər şeyi bildiyi üçün qabağa çıxdı və «Kimi axtarırsınız?» deyə onlardan soruşdu.   <span class="verse" id="V5">5&#160;</span>Ona cavab verdilər: «Nazaretli İsanı». İsa onlara «Mənəm» dedi. Ona xəyanət edən Yəhuda da onlarla yanaşı idi.   <span class="verse" id="V6">6&#160;</span>İsa onlara «Mənəm» deyəndə geri çəkilib yerə qapandılar.   <span class="verse" id="V7">7&#160;</span>Onda yenə «Kimi axtarırsınız?» deyə onlardan soruşdu. Onlar da «Nazaretli İsanı» dedilər.   <span class="verse" id="V8">8&#160;</span>İsa cavab verdi: «Sizə dedim ki, Mənəm. Əgər Məni axtarırsınızsa, yanımdakıları buraxın getsinlər».   <span class="verse" id="V9">9&#160;</span>Bunu etdi ki, əvvəlcə dediyi «Mənə verdiyin şəxslərin heç birini həlak olmağa qoymadım» sözü yerinə yetsin.   <span class="verse" id="V10">10&#160;</span>Şimon Peterin yanında qılınc var idi. Onu çəkib baş kahinin qulunu vuraraq sağ qulağını kəsdi. O qulun adı Məlik idi.   <span class="verse" id="V11">11&#160;</span><a href="#FN1" class="notemark">*<span class="popup">Mat. 26:39; Mark 14:36; Luka 22:42</span></a>Onda İsa Peterə dedi: «Qılıncı qınına qoy! Atanın Mənə verdiyi kasanı<a href="#FN2" class="notemark">*<span class="popup">Kasa – İsanın çarmıxdakı ölümünün rəmzi.</span></a> içməyimmi?»   </div><div class='p'> <span class="verse" id="V12">12&#160;</span>Beləcə minbaşı ilə alay və Yəhudi başçılarının mühafizəçiləri İsanı tutub əl-qolunu bağladılar.   <span class="verse" id="V13">13&#160;</span>Onu əvvəlcə Xananın yanına apardılar, çünki Xanan o il baş kahin olan Qayafanın qayınatası idi.   <span class="verse" id="V14">14&#160;</span><a href="#FN3" class="notemark">*<span class="popup">Yəh. 11:49-50</span></a>Bu həmin Qayafa idi ki, «bir Adamın xalq uğrunda ölməsi yaxşıdır» deyə Yəhudi başçılarına məsləhət vermişdi.   </div><div class='s'>Peterin ilk inkarı </div> <div class='r'>(Mat. 26:69-70; Mark 14:66-68; Luka 22:55-57)  </div><div class='p'> <span class="verse" id="V15">15&#160;</span>Şimon Peter və başqa bir şagird İsanın ardınca gedirdilər. Baş kahin həmin şagirdi tanıdığı üçün o, İsa ilə birlikdə baş kahinin həyətinə girdi.   <span class="verse" id="V16">16&#160;</span>Peter isə bayırda qapının yanında durmuşdu. O vaxt baş kahinin tanıdığı bu şagird bayıra çıxıb qapıçı qızla danışdı və Peteri içəri gətirdi.   <span class="verse" id="V17">17&#160;</span>Bu arada qapıçı qız Peterdən soruşdu: «Yoxsa sən də bu Adamın şagirdlərindənsən?» O isə «xeyr, deyiləm» dedi.   <span class="verse" id="V18">18&#160;</span>Soyuq olduğu üçün qullar və mühafizəçilər orada ocaq qalamışdılar və ətrafında dayanıb isinirdilər. Peter də onlarla yanaşı dayanıb isinirdi.   </div><div class='s'>Baş kahinin yanında sorğu-sual </div> <div class='r'>(Mat. 26:59-66; Mark 14:55-64; Luka 22:66-71)  </div><div class='p'> <span class="verse" id="V19">19&#160;</span>O vaxt baş kahin İsadan şagirdləri və təlimi barədə soruşdu.   <span class="verse" id="V20">20&#160;</span>İsa ona cavab verdi: «Mən dünyaya açıq söyləmişəm, Yəhudilərin hamısının toplaşdıqları sinaqoqlarda və məbəddə həmişə təlim öyrədirdim, Mən heç nəyi gizli söyləməmişəm.   <span class="verse" id="V21">21&#160;</span>Niyə Məndən soruşursan? Nə dediyimi eşidən adamlardan soruş. Axı onlar Mənim söylədiyim şeyləri bilirlər».   <span class="verse" id="V22">22&#160;</span>İsa bu sözləri söyləyəndən sonra orada duran mühafizəçilərdən biri «Baş kahinə beləmi cavab verirsən?» deyib Ona bir şillə vurdu.   <span class="verse" id="V23">23&#160;</span>İsa ona cavab verdi: «Əgər haqsız danışdımsa, haqsız olduğunu sübut et. Əgər doğru dedimsə, onda Məni nə üçün vurursan?»   <span class="verse" id="V24">24&#160;</span>Xanan Onu əl-qolu bağlı halda baş kahin Qayafanın yanına göndərdi.   </div><div class='s'>Peterin ikinci və üçüncü inkarı </div> <div class='r'>(Mat. 26:71-75; Mark 14:69-72; Luka 22:58-62)  </div><div class='p'> <span class="verse" id="V25">25&#160;</span>Şimon Peter bayırda durub isinirdi. Ondan soruşdular: «Yoxsa sən də Onun şagirdlərindənsən?» O inkar edib «xeyr, deyiləm» söylədi.   <span class="verse" id="V26">26&#160;</span>Baş kahinin qullarından biri Peterin vurub qulağını kəsdiyi adamın qohumu idi. Həmin qul «Səni bağçada Onunla birlikdə görmədimmi?» deyə Peterdən soruşdu.   <span class="verse" id="V27">27&#160;</span>Peter yenə inkar etdi. Həmin anda xoruz banladı.   </div><div class='s'>İsa vali Pilatın önündə </div> <div class='r'>(Mat. 27:1-2,11-31; Mark 15:1-20; Luka 23:3-5,13-25)  </div><div class='p'> <span class="verse" id="V28">28&#160;</span>Sonra Yəhudi başçıları İsanı Qayafanın yanından vali sarayına apardılar. Səhər açılırdı. Amma özləri vali sarayına girmədilər ki, murdar olmasınlar və Pasxa yeməyini yeyə bilsinlər.   <span class="verse" id="V29">29&#160;</span>Ona görə də Pilat bayıra, onların yanına çıxıb dedi: «Bu Adamı nədə ittiham edirsiniz?»   <span class="verse" id="V30">30&#160;</span>Onlar Pilata cavab verdilər: «Əgər bu Adam cinayətkar olmasaydı, Onu sənə təslim etməzdik».   <span class="verse" id="V31">31&#160;</span>Pilat onlara dedi: «Onu siz götürüb öz Qanununuza görə mühakimə edin». Yəhudi başçıları Pilata dedi: «Bizim heç kəsi edam etməyə icazəmiz yoxdur».   <span class="verse" id="V32">32&#160;</span><a href="#FN4" class="notemark">*<span class="popup">Yəh. 3:14; 12:32</span></a>Onlar belə dedilər ki, İsanın necə bir ölümlə öləcəyinə işarə edərək söylədiyi söz yerinə yetsin.   </div><div class='p'> <span class="verse" id="V33">33&#160;</span>Pilat yenə vali sarayına girdi, İsanı çağırıb Ona dedi: «Yəhudilərin Padşahı Sənsənmi?»   <span class="verse" id="V34">34&#160;</span>İsa cavab verdi: «Sən bunu özündənmi söyləyirsən, yoxsa başqaları sənə Mənim barəmdə danışdılar?»   <span class="verse" id="V35">35&#160;</span>Pilat dedi: «Məgər mən Yəhudiyəm? Səni Öz millətin və başçı kahinlər mənə təslim etdi. Söylə, nə etmisən?»   <span class="verse" id="V36">36&#160;</span>İsa cavab verdi: «Mənim Padşahlığım bu dünyadan deyil. Əgər Mənim Padşahlığım bu dünyadan olsaydı, xidmətçilərim Yəhudi başçılarına təslim edilməməyim üçün döyüşərdi, amma indi Mənim Padşahlığım buradan deyil».   <span class="verse" id="V37">37&#160;</span>Pilat ona dedi: «Demək, Sən Padşahsan?» İsa cavab verdi: «Sənin dediyin kimi Mən Padşaham. Mən həqiqət barədə şəhadət etmək üçün doğulub dünyaya gəldim. Həqiqətdən olan hər kəs Mənim səsimə qulaq asar».   <span class="verse" id="V38">38&#160;</span>Pilat Ona «Həqiqət nədir?» dedi.  </div><div class='p'>Bunu deyəndən sonra yenə bayıra, Yəhudilərin yanına çıxıb onlara dedi: «Mən Onda heç bir təqsir görmürəm.   <span class="verse" id="V39">39&#160;</span>Axı sizdə bir adətdir ki, Pasxa zamanı mən sizin üçün bir nəfəri azad edirəm. İndi istəyirsinizsə, sizin üçün Yəhudilərin Padşahını azad edim?»   <span class="verse" id="V40">40&#160;</span>Bunun cavabında onlar yenə bağırıb dedi: «Bu adamı yox, Barabbanı azad et!» Barabba isə bir quldur idi.   </div><ul class='tnav'>
<li><a href='index.htm'>YƏHYA</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">18:11</a>
<span class="xt"><a href='MAT26.htm#V39'>Mat. 26:39</a>; <a href='MRK14.htm#V36'>Mark 14:36</a>; <a href='LUK22.htm#V42'>Luka 22:42</a></span></p>
<p class="f" id="FN2"><span class="notemark">*</span><a class="notebackref" href="#V11">18:11</a>
<span class="fq">Kasa </span><span class="ft">– İsanın çarmıxdakı ölümünün rəmzi.</span></p>
<p class="x" id="FN3"><span class="notemark">*</span><a class="notebackref" href="#V14">18:14</a>
<span class="xt"><a href='JHN11.htm#V49'>Yəh. 11:49-50</a></span></p>
<p class="x" id="FN4"><span class="notemark">*</span><a class="notebackref" href="#V32">18:32</a>
<span class="xt"><a href='JHN03.htm#V14'>Yəh. 3:14</a>; <a href='JHN12.htm#V32'>12:32</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
