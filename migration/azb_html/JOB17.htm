<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB16.htm'>&lt;</a></li>
<li><a href='JOB.htm'>17</a></li>
<li><a href='JOB18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='q'> <span class="verse" id="V1">1&#160;</span>Taqətim kəsilir, günlərim batır,  </div><div class='q'>Məni məzar gözləyir.   </div><div class='q'> <span class="verse" id="V2">2&#160;</span>Həqiqətən, ətrafıma rişxəndçilər yığılır,  </div><div class='q'>Gözüm onların düşmənçiliyini görür.   </div><div class='b'> &#160; </div> <div class='q'> <span class="verse" id="V3">3&#160;</span>Ey Allah, Öz hüzurunda mənə zəmanət ver.  </div><div class='q'>Başqa kim var ki, mənə zamin dursun?   </div><div class='q'> <span class="verse" id="V4">4&#160;</span>Çünki onların qəlbini anlayış üçün bağladın,  </div><div class='q'>Ona görə onlara zəfər qazandırmayacaqsan.   </div><div class='q'> <span class="verse" id="V5">5&#160;</span>Pul üçün dostlarını satanın  </div><div class='q'>Övladlarının işığı sönəcək.   </div><div class='b'> &#160; </div> <div class='q'> <span class="verse" id="V6">6&#160;</span>Allah məni insanların dilinə saldı,  </div><div class='q'>Üzümə tüpürdülər.   </div><div class='q'> <span class="verse" id="V7">7&#160;</span>Gözümün nuru kədərdən qaraldı,  </div><div class='q'>Bütün əzalarım kölgə kimi qaldı.   </div><div class='q'> <span class="verse" id="V8">8&#160;</span>Buna əməlisaleh insanlar mat qalıb,  </div><div class='q'>Günahsızlar allahsızlara qarşı çıxır.   </div><div class='q'> <span class="verse" id="V9">9&#160;</span>Saleh insanlar öz yolunu tutur,  </div><div class='q'>Əlitəmiz olanlar getdikcə güclənir.   </div><div class='b'> &#160; </div> <div class='q'> <span class="verse" id="V10">10&#160;</span>Amma hamınız qayıdıb gəlsəniz,  </div><div class='q'>Aranızdan bir hikmətli insan tapmaram.   </div><div class='q'> <span class="verse" id="V11">11&#160;</span>Günlərim ötüşdü,  </div><div class='q'>Fikirlərim, arzularım pərən-pərən düşdü.   </div><div class='q'> <span class="verse" id="V12">12&#160;</span>Onlar gecəni gündüzə çevirir,  </div><div class='q'>“Zülmətə işıq yaxındır” deyir.   </div><div class='q'> <span class="verse" id="V13">13&#160;</span>Əgər ölülər diyarını evimdir deyə gözləsəm,  </div><div class='q'>Yatağımı qaranlıqda sərsəm,   </div><div class='q'> <span class="verse" id="V14">14&#160;</span>Qəbirə “atam sənsən”,  </div><div class='q'>Qurda “anam-bacım sənsən” desəm,   </div><div class='q'> <span class="verse" id="V15">15&#160;</span>Ümidim hara gedər?  </div><div class='q'>Mənim ümidimi kim görər?   </div><div class='q'> <span class="verse" id="V16">16&#160;</span>Ümid mənimlə ölülər diyarınamı düşər?  </div><div class='q'>Mənimlə birgə torpaq altınamı girər?»   </div><ul class='tnav'>
<li><a href='index.htm'>ƏYYUB</a></li>
<li><a href='JOB16.htm'>&lt;</a></li>
<li><a href='JOB.htm'>17</a></li>
<li><a href='JOB18.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
