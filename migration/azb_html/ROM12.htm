<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM11.htm'>&lt;</a></li>
<li><a href='ROM.htm'>12</a></li>
<li><a href='ROM13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Bədənlərinizi Allaha təqdim edin </div> <div class='p'> <span class="verse" id="V1">1&#160;</span>Beləliklə, ey qardaşlar, Allahın mərhəməti xatirinə sizə yalvarıram ki, bədənlərinizi diri, müqəddəs və Allahı razı salan bir qurban olaraq Ona təqdim edin; bu sizin ağılla etdiyiniz ibadətdir.   <span class="verse" id="V2">2&#160;</span>Bu dövrə uyğunlaşmayın, əksinə, düşüncənizin təzələnməsi ilə dəyişin ki, Allahın yaxşı, razı salan və kamil iradəsini ayırd edəsiniz.   </div><div class='p'> <span class="verse" id="V3">3&#160;</span>Mənə verilən lütflə sizin hər birinizə deyirəm ki, lazım olduğundan artıq özünüz barədə yüksək fikirdə olmayın; lakin hər biriniz Allahın ona verdiyi imanın ölçüsünə görə ağıl-kamalla düşünün.   <span class="verse" id="V4">4&#160;</span><a href="#FN1" class="notemark">*<span class="popup">1Kor. 12:12</span></a>Çünki bizim bir bədənimizdə çoxlu üzvlər olduğu halda onların hər birinin vəzifəsi heç də eyni deyil.   <span class="verse" id="V5">5&#160;</span>Eləcə biz də çox olduğumuz halda Məsihdə bir bədənik və ayrı-ayrılıqda bir-birimizə bağlı üzvlərik.   <span class="verse" id="V6">6&#160;</span><a href="#FN2" class="notemark">*<span class="popup">1Kor. 12:4-11</span></a>Allahın bizə bağışladığı lütfə görə müxtəlif ruhani ənamlarımız var. Bir kəsin ənamı peyğəmbərlikdirsə, imanının ölçüsünə görə peyğəmbərlik etsin;   <span class="verse" id="V7">7&#160;</span>ənamı xidmətdirsə, xidmət etsin; müəllimlikdirsə, öyrətsin;   <span class="verse" id="V8">8&#160;</span>nəsihət verəndirsə, nəsihət versin; pay verəndirsə, səxavətlə, rəhbərdirsə, səylə, mərhəmət göstərəndirsə, sevinə-sevinə öz işini görsün.   </div><div class='s'>Məhəbbətlə rəftar edin </div> <div class='p'> <span class="verse" id="V9">9&#160;</span>Qoy məhəbbətiniz riyasız olsun. Pislikdən ikrah edin, yaxşılığa bağlanın.   <span class="verse" id="V10">10&#160;</span>Qardaşlıq sevgisi ilə bir-birinizi sevin. Hörmət göstərməkdə bir-birinizi qabaqlayın.   <span class="verse" id="V11">11&#160;</span>Səyiniz azalmasın, ruhunuz alovlu olsun. Rəbbə qulluq edin.   <span class="verse" id="V12">12&#160;</span>Ümidinizlə sevinin. Əziyyətdə dözümlü olun. Dayanmadan dua edin.   <span class="verse" id="V13">13&#160;</span>Ehtiyac içində olan müqəddəslərə yardım etməyə şərik olun. Qonaqpərvər olmağa səy göstərin.   </div><div class='p'> <span class="verse" id="V14">14&#160;</span><a href="#FN3" class="notemark">*<span class="popup">Mat. 5:44; Luka 6:27-28</span></a>Sizi təqib edənlərə xeyir-dua verin; lənət yox, xeyir-dua verin.   <span class="verse" id="V15">15&#160;</span>Sevinənlərlə sevinin, ağlayanlarla ağlayın.   <span class="verse" id="V16">16&#160;</span><a href="#FN4" class="notemark">*<span class="popup">Sül. 3:7</span></a>Bir-birinizlə həmfikir olun; təkəbbürlü olmayın, məzlumlarla dostluq edin. Özünüzü ağıllı saymayın.   <span class="verse" id="V17">17&#160;</span>Heç kimə pislik əvəzinə pislik etməyin. Hamının gözündə yaxşı olan işlər görməyə diqqət yetirin.   <span class="verse" id="V18">18&#160;</span>İmkan daxilində bacardıqca bütün adamlarla sülh içində yaşayın.   <span class="verse" id="V19">19&#160;</span><a href="#FN5" class="notemark">*<span class="popup">Qanun. 32:35; İbr. 10:30</span></a>Ey sevimlilər, heç kəsdən qisas almayın, Allahın qəzəbinə yer verin. Çünki yazılıb ki, Rəbb belə deyir: «Qisas Mənimdir, əvəzini Mən verəcəyəm».   <span class="verse" id="V20">20&#160;</span><a href="#FN6" class="notemark">*<span class="popup">Sül. 25:21-22</span></a>Əksinə, «düşmənin acdırsa, onu yedizdir, susuzdursa, ona su ver. Belə etməklə sanki onun başına köz tökərsən».   <span class="verse" id="V21">21&#160;</span>Pislik sənə üstün gəlməsin, pisliyə yaxşılıqla qalib gəl.   </div><ul class='tnav'>
<li><a href='index.htm'>ROMALILARA</a></li>
<li><a href='ROM11.htm'>&lt;</a></li>
<li><a href='ROM.htm'>12</a></li>
<li><a href='ROM13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">12:4</a>
<span class="xt"><a href='1CO12.htm#V12'>1Kor. 12:12</a></span></p>
<p class="x" id="FN2"><span class="notemark">*</span><a class="notebackref" href="#V6">12:6</a>
<span class="xt"><a href='1CO12.htm#V4'>1Kor. 12:4-11</a></span></p>
<p class="x" id="FN3"><span class="notemark">*</span><a class="notebackref" href="#V14">12:14</a>
<span class="xt"><a href='MAT05.htm#V44'>Mat. 5:44</a>; <a href='LUK06.htm#V27'>Luka 6:27-28</a></span></p>
<p class="x" id="FN4"><span class="notemark">*</span><a class="notebackref" href="#V16">12:16</a>
<span class="xt"><a href='PRO03.htm#V7'>Sül. 3:7</a></span></p>
<p class="x" id="FN5"><span class="notemark">*</span><a class="notebackref" href="#V19">12:19</a>
<span class="xt"><a href='DEU32.htm#V35'>Qanun. 32:35</a>; <a href='HEB10.htm#V30'>İbr. 10:30</a></span></p>
<p class="x" id="FN6"><span class="notemark">*</span><a class="notebackref" href="#V20">12:20</a>
<span class="xt"><a href='PRO25.htm#V21'>Sül. 25:21-22</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
