<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İBRANİLƏRƏ 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İBRANİLƏRƏ</a></li>
<li><a href='HEB08.htm'>&lt;</a></li>
<li><a href='HEB.htm'>9</a></li>
<li><a href='HEB10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Yeni Əhdin qurbanı köhnəsindən üstündür </div> <div class='p'> <span class="verse" id="V1">1&#160;</span>Birinci Əhdin də ibadət barəsindəki qaydaları və dünyəvi Müqəddəs məkanı var idi.   <span class="verse" id="V2">2&#160;</span><a href="#FN1" class="notemark">*<span class="popup">Çıx. 25:23-40; 26:1-30; 36:8-34; 37:10-24</span></a>Bir çadır qurulmuşdu. Müqəddəs yer adlanan ilk bölmədə çıraqdan, masa və təqdis çörəkləri var idi.   <span class="verse" id="V3">3&#160;</span><a href="#FN2" class="notemark">*<span class="popup">Çıx. 26:31,33</span></a>İkinci pərdə arxasında isə Ən Müqəddəs yer adlanan bir bölmə var idi.   <span class="verse" id="V4">4&#160;</span><a href="#FN3" class="notemark">*<span class="popup">Çıx. 16:33; 25:10-16; 30:1-6; 37:25-28; Say. 17:8-10; Qanun. 10:3-5</span></a>Burada qızıl buxur qurbangahı ilə hər tərəfdən qızılla örtülmüş Əhd sandığı var idi. Sandığın içində manna ilə dolu qızıl qab, Harunun tumurcuqlamış əsası və Əhd lövhələri var idi.   <span class="verse" id="V5">5&#160;</span><a href="#FN4" class="notemark">*<span class="popup">Çıx. 25:17-22; 37:6-9</span></a>Sandığın üzərində isə kəffarə qapağına kölgə salan izzətli keruvlar var idi. Lakin bunlar barəsində indi ətraflı danışa bilmirik.   </div><div class='p'> <span class="verse" id="V6">6&#160;</span><a href="#FN5" class="notemark">*<span class="popup">Say. 18:2-6</span></a>Bu şeylər belə qurulduqdan sonra kahinlər həmişə çadırın ilk bölməsinə daxil olub ibadət aparırlar.   <span class="verse" id="V7">7&#160;</span><a href="#FN6" class="notemark">*<span class="popup">Lev. 16:1-34</span></a>İkinci bölməsinə isə yalnız baş kahin daxil ola bilər. O da özü üçün və xalqın bilmədən işlətdiyi günahlar üçün orada təqdim etdiyi qurban qanı olmadan o yerə daxil ola bilməz.   <span class="verse" id="V8">8&#160;</span>Müqəddəs Ruh bununla göstərir ki, çadırın ilk bölməsi durduqca Ən Müqəddəs yerə gedən yol hələ aşkar olmamışdır.   <span class="verse" id="V9">9&#160;</span>Bu çadır indiki vaxt üçün bir misaldır. Bu səbəbdən ibadət edənin vicdanını kamilləşdirə bilməyən təqdimlər və qurbanlar verilir.   <span class="verse" id="V10">10&#160;</span>Bunlar ancaq yemək, içmək və cürbəcür yuyunma tərzləri ilə, yəni hər şeyin nizama salınacağı vaxtadək qüvvədə olub cismani işlərə məxsus olan qaydalarla əlaqədardır.   </div><div class='p'> <span class="verse" id="V11">11&#160;</span>Lakin Məsih indi gələn<a href="#FN7" class="notemark">*<span class="popup">İndi gələn – bəzi əlyazmalarda gələcək.</span></a> nemətlərin Baş Kahini olaraq gəldi. İnsan əli ilə qurulmayan, yəni bu yaradılışdan olmayan daha böyük və daha mükəmməl çadırdan keçib   <span class="verse" id="V12">12&#160;</span><a href="#FN8" class="notemark">*<span class="popup">Lev. 16:15-16; Say. 19:9,17-19</span></a>təkələrlə danaların qanı ilə yox, Öz qanı ilə Ən Müqəddəs yerə birdəfəlik daxil oldu; əbədi satınalınmanı təmin etdi.   <span class="verse" id="V13">13&#160;</span>Çünki əgər təkələrlə buğaların qanı və düyənin külünün murdar olanların üstünə səpilməsi onları təqdis edib cismən təmizləyirsə,   <span class="verse" id="V14">14&#160;</span>deməli, əbədi Ruh vasitəsilə Özünü qüsursuz olaraq Allaha təqdim etmiş Məsihin qanı var olan Allaha ibadət edə bilməmiz üçün vicdanımızı ölüm gətirən əməllərdən nə qədər çox təmizləyəcək!   </div><div class='p'> <span class="verse" id="V15">15&#160;</span>Buna görə də çağırılmışların vəd edilən əbədi irsi alması üçün Məsih Yeni Əhdin Vasitəçisidir. Çünki O, Birinci Əhd zamanı etdikləri təqsirlərdən onları satın almaq üçün ölmüşdü.   <span class="verse" id="V16">16&#160;</span>Bir vəsiyyətnamə varsa, vəsiyyət edənin ölümünü sübut etmək lazımdır.   <span class="verse" id="V17">17&#160;</span>Çünki vəsiyyətnamə yalnız ölümdən sonra qüvvəyə minir. Vəsiyyət edən sağ olanda vəsiyyətnamənin heç bir qüvvəsi yoxdur.   <span class="verse" id="V18">18&#160;</span>Bu səbəbə görə Birinci Əhd də qan axıdılmadan qüvvəyə minmədi.   <span class="verse" id="V19">19&#160;</span><a href="#FN9" class="notemark">*<span class="popup">Çıx. 24:6-8</span></a>Musa Qanunun hər əmrini bütün xalqın önündə bəyan edəndən sonra su, al rəngli yun və züfa otu ilə dana və təkələrin<a href="#FN10" class="notemark">†<span class="popup">Dana və təkələrin – bəzi əlyazmalarda danaların.</span></a> qanını götürüb həm kitabın özünə, həm də bütün xalqın üzərinə səpərək dedi:   </div><div class='mi'> <span class="verse" id="V20">20&#160;</span>«Budur Allahın sizə əmr etdiyi Əhdin qanı».   </div><div class='m'> <span class="verse" id="V21">21&#160;</span><a href="#FN11" class="notemark">*<span class="popup">Lev. 8:15</span></a>Eyni tərzdə çadır və bütün xidmət əşyalarının üzərinə qan səpdi.   <span class="verse" id="V22">22&#160;</span><a href="#FN12" class="notemark">*<span class="popup">Lev. 17:11</span></a>Demək olar ki, Qanuna görə hər bir şey qanla təmizlənir və qan axıdılmadan bağışlanma olmur.   </div><div class='s'>Son qurban </div> <div class='p'> <span class="verse" id="V23">23&#160;</span>Beləliklə, göylərdəkilərin təsvirlərini bu qurbanlarla, göylərdəkiləri isə bunlardan daha yaxşı qurbanlarla təmizləmək lazım idi.   <span class="verse" id="V24">24&#160;</span>Məsih əsl Müqəddəs məkanın nümunəsi olub insan əli ilə qurulan Müqəddəs məkana deyil, göyün özünə daxil oldu ki, indi bizim üçün Allahın hüzurunda zahir olsun.   <span class="verse" id="V25">25&#160;</span>Baş kahin hər il özünün olmayan qanla Ən Müqəddəs yerə girər. Amma Məsih Özünü dəfələrlə təqdim etmək üçün göyə girmədi.   <span class="verse" id="V26">26&#160;</span>Elə olsaydı, O, dünya yaranandan bəri dəfələrlə əzab çəkməli olardı. İndi isə dövrlərin sonunda, O Özünü qurban verməklə günahı aradan qaldırmaq üçün bir dəfə zühur etdi.   <span class="verse" id="V27">27&#160;</span><a href="#FN13" class="notemark">*<span class="popup">Yeş. 53:12</span></a>Necə müəyyən edilmişdir ki, insanlar bir dəfə ölüb ondan sonra mühakimə olunsunlar,   <span class="verse" id="V28">28&#160;</span>eləcə də Məsih bir çoxlarının günahını Öz üzərinə götürmək üçün bir dəfə təqdim edilmişdir və ikinci dəfə günahın öhdəsindən gəlmək üçün deyil, xilas gətirmək üçün Onu gözləyənlərə zühur edəcək.   </div><ul class='tnav'>
<li><a href='index.htm'>İBRANİLƏRƏ</a></li>
<li><a href='HEB08.htm'>&lt;</a></li>
<li><a href='HEB.htm'>9</a></li>
<li><a href='HEB10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">9:2</a>
<span class="xt"><a href='EXO25.htm#V23'>Çıx. 25:23-40</a>; <a href='EXO26.htm#V1'>26:1-30</a>; <a href='EXO36.htm#V8'>36:8-34</a>; <a href='EXO37.htm#V10'>37:10-24</a></span></p>
<p class="x" id="FN2"><span class="notemark">*</span><a class="notebackref" href="#V3">9:3</a>
<span class="xt"><a href='EXO26.htm#V31'>Çıx. 26:31,33</a></span></p>
<p class="x" id="FN3"><span class="notemark">*</span><a class="notebackref" href="#V4">9:4</a>
<span class="xt"><a href='EXO16.htm#V33'>Çıx. 16:33</a>; <a href='EXO25.htm#V10'>25:10-16</a>; <a href='EXO30.htm#V1'>30:1-6</a>; <a href='EXO37.htm#V25'>37:25-28</a>; <a href='NUM17.htm#V8'>Say. 17:8-10</a>; <a href='DEU10.htm#V3'>Qanun. 10:3-5</a></span></p>
<p class="x" id="FN4"><span class="notemark">*</span><a class="notebackref" href="#V5">9:5</a>
<span class="xt"><a href='EXO25.htm#V17'>Çıx. 25:17-22</a>; <a href='EXO37.htm#V6'>37:6-9</a></span></p>
<p class="x" id="FN5"><span class="notemark">*</span><a class="notebackref" href="#V6">9:6</a>
<span class="xt"><a href='NUM18.htm#V2'>Say. 18:2-6</a></span></p>
<p class="x" id="FN6"><span class="notemark">*</span><a class="notebackref" href="#V7">9:7</a>
<span class="xt"><a href='LEV16.htm#V1'>Lev. 16:1-34</a></span></p>
<p class="f" id="FN7"><span class="notemark">*</span><a class="notebackref" href="#V11">9:11</a>
<span class="fq">İndi gələn </span><span class="ft">– bəzi əlyazmalarda </span><span class="fq">gələcək.</span></p>
<p class="x" id="FN8"><span class="notemark">*</span><a class="notebackref" href="#V12">9:12</a>
<span class="xt"><a href='LEV16.htm#V15'>Lev. 16:15-16</a>; <a href='NUM19.htm#V9'>Say. 19:9,17-19</a></span></p>
<p class="x" id="FN9"><span class="notemark">*</span><a class="notebackref" href="#V19">9:19</a>
<span class="xt"><a href='EXO24.htm#V6'>Çıx. 24:6-8</a></span></p>
<p class="f" id="FN10"><span class="notemark">†</span><a class="notebackref" href="#V19">9:19</a>
<span class="fq">Dana və təkələrin </span><span class="ft">– bəzi əlyazmalarda </span><span class="fq">danaların.</span></p>
<p class="x" id="FN11"><span class="notemark">*</span><a class="notebackref" href="#V21">9:21</a>
<span class="xt"><a href='LEV08.htm#V15'>Lev. 8:15</a></span></p>
<p class="x" id="FN12"><span class="notemark">*</span><a class="notebackref" href="#V22">9:22</a>
<span class="xt"><a href='LEV17.htm#V11'>Lev. 17:11</a></span></p>
<p class="x" id="FN13"><span class="notemark">*</span><a class="notebackref" href="#V27">9:27</a>
<span class="xt"><a href='ISA53.htm#V12'>Yeş. 53:12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
