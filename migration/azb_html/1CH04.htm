<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ SALNAMƏLƏR 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH03.htm'>&lt;</a></li>
<li><a href='1CH.htm'>4</a></li>
<li><a href='1CH05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Yəhudanın nəsilləri </div> <div class='p'> <span class="verse" id="V1">1&#160;</span>Yəhudanın oğulları: Peres, Xesron, Karmi, Xur və Şoval.   <span class="verse" id="V2">2&#160;</span>Şovalın oğlu Reayadan Yaxat törədi; Yaxatdan Axumay və Lahad törədi. Bunlar Soralıların nəsilləri idi.   <span class="verse" id="V3">3&#160;</span>Etamın oğulları bunlardır: İzreel, İşma və İdbaş. Onların bacısının adı Haslelponidir.   <span class="verse" id="V4">4&#160;</span>Penueldən Qedor, Ezerdən isə Xuşa törədi. Bunlar Bet-Lexemin atası Efratanın ilk oğlu Xurun övladlarıdır.   <span class="verse" id="V5">5&#160;</span>Teqoanın atası Aşxurun iki arvadı var idi: Xela və Naara.   <span class="verse" id="V6">6&#160;</span>Naara ona bunları doğdu: Axuzzam, Xefer, Temeni və Axaştari. Bunlar Naaranın oğulları idi.   <span class="verse" id="V7">7&#160;</span>Xelanın oğulları: Seret, İsxar, Etnan və Qos.   <span class="verse" id="V8">8&#160;</span>Qosdan Anuv, Soveva və Harum oğlu Axarxelin nəsilləri törədi.   </div><div class='p'> <span class="verse" id="V9">9&#160;</span>Yabes qardaşlarından daha hörmətli idi. Anası «onu ağrı ilə doğdum» deyib adını Yabes qoymuşdu.   <span class="verse" id="V10">10&#160;</span>Yabes İsrailin Allahını çağırıb dedi: «Kaş Sən mənə xeyir-dua verəydin! Torpaqlarımı genişləndir, mənə kömək ol və əzab çəkməyim deyə məni şərdən qoru». Allah da istədiyi şeyi ona verdi.   </div><div class='p'> <span class="verse" id="V11">11&#160;</span>Şuxanın qardaşı Keluvdan Mexir törədi. Mexirdən Eşton törədi.   <span class="verse" id="V12">12&#160;</span>Eştondan Bet-Rafa, Paseahın və İr-Naxaşın atası Texinna törədi. Bunlar Rekalılardır.   <span class="verse" id="V13">13&#160;</span>Qenazın oğulları: Otniel və Seraya. Otnielin oğulları Xatat və   <span class="verse" id="V14">14&#160;</span>Ofranın atası olan Meonotay. Serayadan Ge-Xaraşimin <a href="#FN1" class="notemark">*<span class="popup">Ge-Xaraşim – ibrani dilində ustalar vadisi.</span></a> atası Yoav törədi. Bu şəhərin sakinləri ustalar olduğuna görə belə adlanırdı.   <span class="verse" id="V15">15&#160;</span>Yefunnenin oğlu Kalevin oğulları: İru, Ela və Naam. Elanın oğlu Qenaz idi.   <span class="verse" id="V16">16&#160;</span>Yehallelelin oğulları: Zif, Zifa, Tirya və Asarel.   <span class="verse" id="V17">17&#160;</span>Ezranın oğulları: Yeter, Mered, Efer, Yalon. Meredin arvad aldığı firon qızı Bityanın oğulları: Məryəm, Şammay və Eştemoanın atası İşbah.   <span class="verse" id="V18">18&#160;</span>Yəhudalı arvadı isə bunları doğdu: Qedorun atası Yered, Sokonun atası Xever və Zanoahın atası Yequtiel.   <span class="verse" id="V19">19&#160;</span>Naxamın bacısı Hodiyanın arvadı idi. Onun oğullarından Qarmili Qeila və Maakalı Eştemoa törədi.   <span class="verse" id="V20">20&#160;</span>Şimeonun oğulları: Amnon, Rinna, Ben-Xanan və Tilon. İşinin oğulları: Zoxet və Ben-Zoxet.   <span class="verse" id="V21">21&#160;</span>Yəhudanın oğlu Şelanın nəsilləri: Lexanın atası Er, Mareşanın atası Laada və Bet-Aşbeada olan incə kətan toxuyanların nəsilləri,   <span class="verse" id="V22">22&#160;</span>Yoqim və Kozevalılar, Yoaş və Saraf. Bunlar Moavda arvad aldılar və Lexemə qayıtdılar. Bu, qədim hadisələrdir.   <span class="verse" id="V23">23&#160;</span>Onlar dulusçu idi, Netaimdə və Gederada yaşayırdılar. Padşah üçün iş görərək orada qalırdılar.   </div><div class='s'>Şimeonun nəsilləri </div> <div class='p'> <span class="verse" id="V24">24&#160;</span>Şimeonun oğulları: Nemuel, Yamin, Yariv, Zerah və Şaul.   <span class="verse" id="V25">25&#160;</span>Şaulun oğlu Şallum, onun oğlu Mivsam, onun oğlu Mişma.   <span class="verse" id="V26">26&#160;</span>Mişmanın oğulları: onun oğlu Xammuel, onun oğlu Zakkur, onun oğlu Şimey.   <span class="verse" id="V27">27&#160;</span>Şimeyin on altı oğlu və altı qızı var idi, lakin qohumlarının oğulları çox deyildi və onların bütün nəsli Yəhuda oğulları qədər çoxalmadı.   </div><div class='p'> <span class="verse" id="V28">28&#160;</span>Onlar bu yerlərdə yaşayırdı: Beer-Şeva, Molada, Xasar-Şual,   <span class="verse" id="V29">29&#160;</span>Bilha, Esem, Tolad,   <span class="verse" id="V30">30&#160;</span>Betuel, Xorma, Ziqlaq,   <span class="verse" id="V31">31&#160;</span>Bet-Markavot, Xasar-Susim, Bet-Biri və Şaarayim. Davudun padşahlıq etdiyi dövrə qədər onların şəhərləri bunlardır.   <span class="verse" id="V32">32&#160;</span>Onların qəsəbələri bunlardır: Etam, Ayin, Rimmon, Token və Aşan – cəmi beş şəhər.   <span class="verse" id="V33">33&#160;</span>Bu şəhərlərin ətrafında Baala qədər olan bütün kəndlər də onların yaşadıqları yerlərdir. Onların nəsil şəcərəsi belədir:   <span class="verse" id="V34">34&#160;</span>Meşovav, Yamlek, Amasya oğlu Yoşa,   <span class="verse" id="V35">35&#160;</span>Yoel, Asiel oğlu Seraya oğlu Yoşivya oğlu Yehu,   <span class="verse" id="V36">36&#160;</span>Elyoenay, Yaaqova, Yeşoxaya, Asaya, Adiel, Yesimiel, Benaya,   <span class="verse" id="V37">37&#160;</span>Şemaya oğlu Şimri oğlu Yedaya oğlu Allon oğlu Şifi oğlu Ziza.   <span class="verse" id="V38">38&#160;</span>Bu adları çəkilənlər nəsil rəhbərləri idi və onların nəsilləri artıb çoxalmışdı.   <span class="verse" id="V39">39&#160;</span>Onlar sürüləri üçün otlaq axtarmaqdan ötrü Qedorun yaxınlığına, dərənin şərq tərəfinə qədər getdilər.   <span class="verse" id="V40">40&#160;</span>Bol və yaxşı otlaq tapdılar, ölkə də geniş, sakit və dinc idi. Onlardan əvvəl orada Hamlılar yaşayırdı.   <span class="verse" id="V41">41&#160;</span>Bu adları yazılanlar Yəhuda padşahı Xizqiyanın dövründə gəlib öz çadırlarında olan Hamlıları və orada olan Maonluları qırdılar. Onları tamamilə məhv edib yerlərində yaşadılar, çünki orada sürüləri üçün otlaq var idi. Bu günə qədər də belədir.   <span class="verse" id="V42">42&#160;</span>Həmin Şimeonlulardan beş yüz nəfər Seir dağına getdi. İşinin oğulları Pelatya, Naarya, Refaya və Uzziel onlara başçılıq edirdi.   <span class="verse" id="V43">43&#160;</span>Onlar sağ qalan Amaleqli qaçanları qırdılar. Onlar bu günə qədər də orada yaşayır.   </div><ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH03.htm'>&lt;</a></li>
<li><a href='1CH.htm'>4</a></li>
<li><a href='1CH05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V14">4:14</a>
<span class="fq">Ge-Xaraşim </span><span class="ft">– ibrani dilində </span><span class="fq">ustalar vadisi.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
