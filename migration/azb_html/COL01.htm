<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab KOLOSSELİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>KOLOSSELİLƏRƏ</a></li>
<li><a href='PHP04.htm'>&lt;</a></li>
<li><a href='COL.htm'>1</a></li>
<li><a href='COL02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>KOLOSSELİLƏRƏ MƏKTUBU  </div><div class='imt'>GİRİŞ  </div><div class='im'>Paulun bu məktubu indiki Türkiyə ərazisindəki Efes şəhərinin şərqində yerləşən Kolosse şəhərinin imanlılar cəmiyyətinə ünvanlanıb. Bu cəmiyyət Paul tərəfindən yaradılmamışdı, lakin Paul özünü məsuliyyətli hiss edirdi, çünki oraya Efesdən işçilər göndərmişdi. Paul xəbər tutmuşdu ki, o cəmiyyətdəki yalançı müəllimlər Allahı tanımaq və tamam xilas almaq üçün insanın mələklərə və başqa ruhani qüvvələrə səcdə etmələrinin lazım olduğunu öyrədirdi. Bundan əlavə, bu müəllimlər həm də sünnət, yemək qaydaları və digər ənənələrə əməl etməyi tələb edirdilər.  </div><div class='ip'>Paul bu saxta təlimlərə qarşı duraraq həqiqi məsihçi təlimini nümayiş etdirir. Həvarinin öyrətdiklərinə əsasən yalnız İsa Məsih xilas etməyə qadirdir, digər əqidələr və işlər əslində insanı Ondan uzaqlaşdırır. Allah-Taala İsa Məsih vasitəsilə dünyanı yaratdı və Onun vasitəsilə dünyanı Özünə tərəf döndərir. Dünyanın xilas ümidi yalnız İsa Məsihlə birlikdə olmaqdır. Sonra Paul imanlıların həyatları üçün bu böyük təlimi necə tətbiq etdiyini izah edir.  </div><div class='ip'>Maraqlı odur ki, Paulun bu məktubunu Kolosse cəmiyyətinə çatdıran Tixik Onisimlə birgə yola çıxmışdı; bu adam haqqında Paul Filimona xahiş məktubunu yazmışdır.  </div><div class='iot'>Kitabın məzmunu:  </div><div class='io2'>1:1-8 Giriş  </div><div class='io2'>1:9–2:19 Məsihin təbiəti və işi  </div><div class='io2'>2:20–4:6 Məsihdə yeni həyat  </div><div class='io2'>4:7-18 Son salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Allahın iradəsi ilə Məsih İsanın həvarisi mən Pauldan və Timotey qardaşdan   <span class="verse" id="V2">2&#160;</span>Kolossedəki Məsihdə olan müqəddəs və sadiq bacı-qardaşlara salam! Atamız Allahdan<a href="#FN1" class="notemark">*<span class="popup">Allahdan – bəzi əlyazmalarda Allahdan və Rəbb İsa Məsihdən (Rom. 1:7).</span></a> sizə lütf və sülh olsun!   </div><div class='s'>Paul Allaha şükür edir </div> <div class='p'> <span class="verse" id="V3">3&#160;</span>Sizin üçün həmişə dua edərkən Allaha – Rəbbimiz İsa Məsihin Atasına şükür edirik.   <span class="verse" id="V4">4&#160;</span>Çünki sizin Məsih İsaya imanınızdan və bütün müqəddəslərə göstərdiyiniz məhəbbətdən xəbərdar olduq.   <span class="verse" id="V5">5&#160;</span>İmanınız və məhəbbətiniz göylərdə sizin üçün saxlanan şeylərə bağladığınız ümiddən qaynaqlanır. Bu barədə sizə çatan, Müjdə olan həqiqət kəlamından əvvəlcədən eşitmisiniz.   <span class="verse" id="V6">6&#160;</span>Bu Müjdə onu eşitdiyiniz, həqiqətdə Allahın lütfünü dərk etdiyiniz gündən bəri sizdə olduğu kimi bütün dünyada da bəhrə verməkdə və yayılmaqdadır.   <span class="verse" id="V7">7&#160;</span><a href="#FN2" class="notemark">*<span class="popup">Kol. 4:12; Flm. 23-24</span></a>Bunu bizimlə birgə Məsihin qulu və sizin üçün<a href="#FN3" class="notemark">†<span class="popup">Sizin üçün – bəzi əlyazmalarda bizim üçün.</span></a> çalışan Onun sadiq xidmətçisi sevimli Epafradan öyrəndiniz.   <span class="verse" id="V8">8&#160;</span>O, Ruhdan qaynaqlanan məhəbbətinizin xəbərini də bizə çatdırdı.   </div><div class='s'>Paulun Kolosselilər üçün duası </div> <div class='p'> <span class="verse" id="V9">9&#160;</span>Ona görə bunu eşitdiyimiz gündən bəri sizin tam hikmət və ruhani idrakla Allahın iradəsini bütünlüklə qavramanız üçün biz də dualarımızı və yalvarışlarımızı kəsmədik.   <span class="verse" id="V10">10&#160;</span>Belə ki Rəbbə layiq şəkildə həyat sürərək Onu hər cəhətdən razı salasınız və hər cür xeyirli əməldə bəhrə verib Allahı tanımaqda böyüyəsiniz,   <span class="verse" id="V11">11&#160;</span>hər şeyə dözərək səbir edə bilməniz üçün Onun izzətli qüvvəsinə güvənərək hər cür qüdrətlə möhkəmlənəsiniz,   <span class="verse" id="V12">12&#160;</span>müqəddəslərin nurda olan irsinə şərik olmanız üçün sizə səlahiyyət verən Ataya sevinclə şükür edəsiniz.   <span class="verse" id="V13">13&#160;</span>O bizi zülmət hakimiyyətindən xilas edib Öz sevimli Oğlunun Padşahlığına köçürtdü.   <span class="verse" id="V14">14&#160;</span><a href="#FN4" class="notemark">*<span class="popup">Ef. 1:7</span></a>Oğlunda<a href="#FN5" class="notemark">‡<span class="popup">Oğlunda – bəzi əlyazmalarda Oğlunda, Onun qanı vasitəsilə.</span></a> satınalınmaya – günahlarımızın bağışlanmasına malikik.   </div><div class='s'>Məsihin şəxsiyyəti və vəzifəsi </div> <div class='p'> <span class="verse" id="V15">15&#160;</span>Görünməz Allahın surəti və bütün yaradılış üzərində ilk doğulan Odur.   <span class="verse" id="V16">16&#160;</span>Çünki göylərdə və yerdə olan, görünən və görünməyən hər şey – taxtlar, ağalar, başçılar, hakimlər Onda yarandı. Nə varsa, Onun vasitəsilə və Onun üçün yarandı.   <span class="verse" id="V17">17&#160;</span>Hər şeydən əvvəl var olan Odur və hər şey Onda bərqərar olur.   <span class="verse" id="V18">18&#160;</span><a href="#FN6" class="notemark">*<span class="popup">Ef. 1:22-23; 2:14-16</span></a>Bədənin, yəni imanlılar cəmiyyətinin Başı da Odur. Hər şeydə birinci olsun deyə başlanğıc olan, ölülər arasından dirilərək ilk doğulan Odur.   <span class="verse" id="V19">19&#160;</span>Çünki Allah Onda tam bütövlüyü ilə yaşamağa   <span class="verse" id="V20">20&#160;</span>və Onun vasitəsilə, çarmıxda axıdılan qanı ilə barışıq yaradaraq həm yerdə, həm də göylərdə olan hər şeyi Özü ilə barışdırmağa razı oldu.   </div><div class='p'> <span class="verse" id="V21">21&#160;</span>Etdiyiniz pis əməllərə görə bir zamanlar düşüncələrinizdə Allaha yad və düşmən idiniz.   <span class="verse" id="V22">22&#160;</span>İndi isə Məsih cismən ölməklə Öz bədəni vasitəsilə sizi Allahla barışdırdı ki, sizi Onun qarşısında müqəddəs, ləkəsiz və nöqsansız təqdim etsin.   <span class="verse" id="V23">23&#160;</span>Bir şərtlə ki eşitdiyiniz Müjdənin verdiyi ümiddən sarsılmadan, iman əsasında möhkəm və sabit durasınız. Bu Müjdə səma altında olan bütün yaradılışa vəz olundu və mən Paul Müjdənin xidmətçisi oldum.   </div><div class='s'>Paulun imanlılara xidməti </div> <div class='p'> <span class="verse" id="V24">24&#160;</span>İndi sizin üçün əzab çəkdiyimə sevinirəm və Məsihin Öz bədəni olan imanlılar cəmiyyəti uğrunda çəkdiyi əziyyətlərin qalanını canıma cəfa verərək tamamlayıram.   <span class="verse" id="V25">25&#160;</span>Allahın sizin üçün mənə verdiyi vəzifəyə görə mən bu cəmiyyətin xidmətçisi oldum ki, Allahın kəlamını,   <span class="verse" id="V26">26&#160;</span>yəni əsrlərdən və nəsillərdən gizlədilən, indi isə Onun müqəddəslərinə açılan sirrini tam bəyan edim.   <span class="verse" id="V27">27&#160;</span>Allah millətlər arasında bu sirrin izzətinin necə zəngin olduğunu müqəddəslərə bildirmək istədi. Bu sirr sizdə olan Məsihdir. O sizə izzətə qovuşmaq ümidini verir.   <span class="verse" id="V28">28&#160;</span>Hər bir insanı Məsihdə kamilləşmiş olaraq Allaha təqdim etmək üçün hamıya tam müdrikliklə nəsihət və təlim verərək Məsihi bəyan edirik.   <span class="verse" id="V29">29&#160;</span>Bu məqsədlə də zəhmət çəkirəm və Onun məndə qüdrətlə fəaliyyət göstərən qüvvəsi ilə mübarizə aparıram.   </div><ul class='tnav'>
<li><a href='index.htm'>KOLOSSELİLƏRƏ</a></li>
<li><a href='PHP04.htm'>&lt;</a></li>
<li><a href='COL.htm'>1</a></li>
<li><a href='COL02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">1:2</a>
<span class="fq">Allahdan </span><span class="ft">– bəzi əlyazmalarda </span><span class="fq">Allahdan və Rəbb İsa Məsihdən </span><span class="ft">(<a href='ROM01.htm#V7'>Rom. 1:7</a>).</span></p>
<p class="x" id="FN2"><span class="notemark">*</span><a class="notebackref" href="#V7">1:7</a>
<span class="xt"><a href='COL04.htm#V12'>Kol. 4:12</a>; <a href='PHM01.htm#V23'>Flm. 23</a>-24</span></p>
<p class="f" id="FN3"><span class="notemark">†</span><a class="notebackref" href="#V7">1:7</a>
<span class="fq">Sizin üçün </span><span class="ft">– bəzi əlyazmalarda </span><span class="fq">bizim üçün.</span></p>
<p class="x" id="FN4"><span class="notemark">*</span><a class="notebackref" href="#V14">1:14</a>
<span class="xt"><a href='EPH01.htm#V7'>Ef. 1:7</a></span></p>
<p class="f" id="FN5"><span class="notemark">‡</span><a class="notebackref" href="#V14">1:14</a>
<span class="fq">Oğlunda </span><span class="ft">– bəzi əlyazmalarda </span><span class="fq">Oğlunda, Onun qanı vasitəsilə.</span></p>
<p class="x" id="FN6"><span class="notemark">*</span><a class="notebackref" href="#V18">1:18</a>
<span class="xt"><a href='EPH01.htm#V22'>Ef. 1:22-23</a>; <a href='EPH02.htm#V14'>2:14-16</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
