<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK07.htm'>&lt;</a></li>
<li><a href='MRK.htm'>8</a></li>
<li><a href='MRK09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>İsa dörd min nəfəri doydurur </div> <div class='r'>(Mat. 15:32-39)  </div><div class='p'> <span class="verse" id="V1">1&#160;</span>O günlər yenə böyük izdiham toplaşdı. Onların yeməkləri olmadığı üçün İsa şagirdləri yanına çağırıb dedi:   <span class="verse" id="V2">2&#160;</span>«Bu camaata yazığım gəlir, çünki üç gündür ki, yanımdadırlar və yeməyə heç nələri yoxdur.   <span class="verse" id="V3">3&#160;</span>Əgər onları evlərinə ac yola salsam, yolda taqətdən düşərlər. Onların bəzisi uzaqdan gəlib».   <span class="verse" id="V4">4&#160;</span>Şagirdləri Ona cavab verdilər: «Kimsə bu çöllükdə haradan çörək tapa bilər ki, bu qədər insanı doydursun?»   <span class="verse" id="V5">5&#160;</span>İsa onlardan soruşdu: «Neçə çörəyiniz var?» Onlar dedilər: «Yeddi».   <span class="verse" id="V6">6&#160;</span>Onda İsa camaata əmr etdi ki, yerə otursunlar. Yeddi çörəyi götürdü və şükür edərək bölüb paylamaq üçün şagirdlərinə verdi. Şagirdlər də camaata payladı.   <span class="verse" id="V7">7&#160;</span>Onların bir neçə kiçik balığı da var idi və İsa şükür duası edəndən sonra bunları da paylamağı əmr etdi.   <span class="verse" id="V8">8&#160;</span>Camaat yeyib-doydu. Artıq qalan hissələri yığdılar, yeddi səbət doldu.   <span class="verse" id="V9">9&#160;</span>Orada dörd minə yaxın adam var idi. İsa onları yola saldı.   <span class="verse" id="V10">10&#160;</span>O, şagirdləri ilə birlikdə dərhal qayığa minib Dalmanuta bölgəsinə getdi.   </div><div class='s'>Fariseylərin və Hirodun mayası </div> <div class='r'>(Mat. 12:38-39; 16:1-12)  </div><div class='p'> <span class="verse" id="V11">11&#160;</span><a href="#FN1" class="notemark">*<span class="popup">Luka 11:16</span></a>Fariseylər İsanın yanına gəlib Onunla mübahisə etməyə başladılar. Onu sınamaq üçün istədilər ki, göydən gələn bir əlamət göstərsin.   <span class="verse" id="V12">12&#160;</span><a href="#FN2" class="notemark">*<span class="popup">Luka 11:29</span></a>O, ürəyində dərin bir ah çəkib dedi: «Niyə bu nəsil əlamət axtarır? Sizə doğrusunu deyirəm: bu nəslə heç bir əlamət verilməyəcək».   <span class="verse" id="V13">13&#160;</span>Sonra onları tərk edib yenə qayığa mindi və o biri sahilə tərəf üzdü.   </div><div class='p'> <span class="verse" id="V14">14&#160;</span>Şagirdləri çörək götürməyi yaddan çıxarmışdılar. Qayıqda onların yalnız bir dənə çörəyi var idi.   <span class="verse" id="V15">15&#160;</span><a href="#FN3" class="notemark">*<span class="popup">Luka 12:1</span></a>İsa onlara xəbərdarlıq edərək dedi: «Ehtiyatlı olun, fariseylərin mayasından və Hirodun mayasından özünüzü gözləyin».   <span class="verse" id="V16">16&#160;</span>Şagirdlər isə öz aralarında danışıb deyirdilər: «Bunu çörəyimiz olmadığı üçün deyir».   <span class="verse" id="V17">17&#160;</span>İsa bunu bilərək onlara dedi: «Nə üçün çörəyinizin yoxluğundan danışırsınız? Hələ dərk etmirsinizmi, başa düşmürsünüzmü? Niyə ürəyiniz inadkardır?   <span class="verse" id="V18">18&#160;</span><a href="#FN4" class="notemark">*<span class="popup">Yeş. 6:9-10; Yer. 5:21; Yez. 12:2; Mark 4:12</span></a>Gözləriniz ola-ola görmürsünüzmü? Qulaqlarınız ola-ola eşitmirsinizmi? Məgər yadınızdan çıxıb?   <span class="verse" id="V19">19&#160;</span>Mən beş çörəyi beş min nəfərin arasında bölüb paylayanda yemək tikələrindən neçə zənbil doldurdunuz?» Onlar dedilər: «On iki».   <span class="verse" id="V20">20&#160;</span>«Yeddi çörəyi dörd min nəfərin arasında bölüb paylayanda çörək tikələrindən neçə səbət doldurdunuz?» Onlar dedilər: «Yeddi».   <span class="verse" id="V21">21&#160;</span>İsa onlara dedi: «Hələ başa düşməmisinizmi?»   </div><div class='s'>Bet-Saydada olan korun şəfa tapması </div> <div class='p'> <span class="verse" id="V22">22&#160;</span>Onlar Bet-Saydaya gəldilər. Bəzi adamlar İsanın yanına bir kor adam gətirdilər və İsa bu adama toxunsun deyə Ona yalvardılar.   <span class="verse" id="V23">23&#160;</span>İsa korun əlindən tutub kənddən kənara apardı. Sonra onun gözlərinə tüpürüb əllərini onun üzərinə qoydu və soruşdu: «Bir şey görürsənmi?»   <span class="verse" id="V24">24&#160;</span>Kor yuxarı baxıb dedi: «Adamlar görürəm, ağaclara oxşayır, amma yeriyirlər».   <span class="verse" id="V25">25&#160;</span>Onda İsa əllərini yenidən bu adamın gözlərinin üstünə qoydu. Kor adam gözlərini açıb baxdı. O şəfa tapdı və hər şeyi aydın görməyə başladı.   <span class="verse" id="V26">26&#160;</span>İsa onu evinə göndərdi və dedi: «Kəndə belə, girmə».<a href="#FN5" class="notemark">*<span class="popup">Girmə – bəzi əlyazmalarda girmə və orada heç kimə bir söz demə.</span></a>   </div><div class='s'>Peterin Məsihi tanıması </div> <div class='r'>(Mat. 16:13-20; Luka 9:18-21)  </div><div class='p'> <span class="verse" id="V27">27&#160;</span>İsa şagirdləri ilə birgə Filip Qeysəriyyəsinin kəndlərinə tərəf yollandı. Yolda şagirdlərindən soruşdu: «Adamların dediyinə görə Mən kiməm?»   <span class="verse" id="V28">28&#160;</span><a href="#FN6" class="notemark">*<span class="popup">Mark 6:14-15; Luka 9:7-8</span></a>Şagirdləri Ona belə cavab verdilər: «Bəziləri Vəftizçi Yəhya, başqaları İlyas, digərləri isə deyirlər ki, peyğəmbərlərdən birisən».   <span class="verse" id="V29">29&#160;</span><a href="#FN7" class="notemark">*<span class="popup">Yəh. 6:68-69</span></a>İsa onlardan soruşdu: «Bəs siz nə deyirsiniz? Sizcə Mən kiməm?» Peter Ona cavab verdi: «Sən Məsihsən».   <span class="verse" id="V30">30&#160;</span>İsa şagirdlərinə qadağan etdi ki, Onun haqqında heç kəsə danışmasınlar.   </div><div class='s'>İsa ölüb-diriləcəyi barədə əvvəlcədən xəbər verir </div> <div class='r'>(Mat. 16:21-28; Luka 9:22-27)  </div><div class='p'> <span class="verse" id="V31">31&#160;</span>İsa onlara təlim öyrətməyə başladı: «Bəşər Oğlu çox əzab çəkməli, ağsaqqallar, başçı kahinlər və ilahiyyatçılar tərəfindən rədd edilməli, öldürülməli və üç gündən sonra dirilməlidir».   <span class="verse" id="V32">32&#160;</span>İsa bu sözləri aydın deyirdi. Peter isə Onu bir kənara çəkib etiraz etməyə başladı.   <span class="verse" id="V33">33&#160;</span>Amma İsa dönüb şagirdlərinə baxdı və Peterə etiraz etdi: «Çəkil qarşımdan, Şeytan! Sən Allahın işləri haqqında deyil, insan əməlləri barəsində fikirləşirsən».   </div><div class='p'> <span class="verse" id="V34">34&#160;</span><a href="#FN8" class="notemark">*<span class="popup">Mat. 10:38; Luka 14:27</span></a>İsa şagirdləri ilə birgə camaatı da yanına çağırıb belə dedi: «Əgər bir kəs Mənim ardımca gəlmək istəyirsə, özündən imtina etsin və çarmıxını götürüb ardımca gəlsin.   <span class="verse" id="V35">35&#160;</span><a href="#FN9" class="notemark">*<span class="popup">Mat. 10:39; Luka 17:33; Yəh. 12:25</span></a>Kim canını xilas etmək istəyirsə, onu itirəcək, amma kim Mənimlə Müjdə uğrunda canını itirirsə, onu xilas edəcək.   <span class="verse" id="V36">36&#160;</span>İnsana bütün dünyanı qazanıb canını itirməyinin nə xeyri var?   <span class="verse" id="V37">37&#160;</span>İnsan öz canının əvəzinə nə verə bilər?   <span class="verse" id="V38">38&#160;</span>Bu vəfasız və günahkar nəsil arasında kim Məndən və Mənim sözlərimdən utanarsa, Bəşər Oğlu da Atasının izzəti içində müqəddəs mələklərlə birgə gələndə o adamdan utanacaq».   </div><ul class='tnav'>
<li><a href='index.htm'>MARK</a></li>
<li><a href='MRK07.htm'>&lt;</a></li>
<li><a href='MRK.htm'>8</a></li>
<li><a href='MRK09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">8:11</a>
<span class="xt"><a href='LUK11.htm#V16'>Luka 11:16</a></span></p>
<p class="x" id="FN2"><span class="notemark">*</span><a class="notebackref" href="#V12">8:12</a>
<span class="xt"><a href='LUK11.htm#V29'>Luka 11:29</a></span></p>
<p class="x" id="FN3"><span class="notemark">*</span><a class="notebackref" href="#V15">8:15</a>
<span class="xt"><a href='LUK12.htm#V1'>Luka 12:1</a></span></p>
<p class="x" id="FN4"><span class="notemark">*</span><a class="notebackref" href="#V18">8:18</a>
<span class="xt"><a href='ISA06.htm#V9'>Yeş. 6:9-10</a>; <a href='JER05.htm#V21'>Yer. 5:21</a>; <a href='EZK12.htm#V2'>Yez. 12:2</a>; <a href='MRK04.htm#V12'>Mark 4:12</a></span></p>
<p class="f" id="FN5"><span class="notemark">*</span><a class="notebackref" href="#V26">8:26</a>
<span class="fq">Girmə </span><span class="ft">– bəzi əlyazmalarda </span><span class="fq">girmə və orada heç kimə bir söz demə.</span></p>
<p class="x" id="FN6"><span class="notemark">*</span><a class="notebackref" href="#V28">8:28</a>
<span class="xt"><a href='MRK06.htm#V14'>Mark 6:14-15</a>; <a href='LUK09.htm#V7'>Luka 9:7-8</a></span></p>
<p class="x" id="FN7"><span class="notemark">*</span><a class="notebackref" href="#V29">8:29</a>
<span class="xt"><a href='JHN06.htm#V68'>Yəh. 6:68-69</a></span></p>
<p class="x" id="FN8"><span class="notemark">*</span><a class="notebackref" href="#V34">8:34</a>
<span class="xt"><a href='MAT10.htm#V38'>Mat. 10:38</a>; <a href='LUK14.htm#V27'>Luka 14:27</a></span></p>
<p class="x" id="FN9"><span class="notemark">*</span><a class="notebackref" href="#V35">8:35</a>
<span class="xt"><a href='MAT10.htm#V39'>Mat. 10:39</a>; <a href='LUK17.htm#V33'>Luka 17:33</a>; <a href='JHN12.htm#V25'>Yəh. 12:25</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
