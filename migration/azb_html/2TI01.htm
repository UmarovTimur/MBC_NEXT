<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 TİMOTEYƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 TİMOTEYƏ</a></li>
<li><a href='1TI06.htm'>&lt;</a></li>
<li><a href='2TI.htm'>1</a></li>
<li><a href='2TI02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>TİMOTEYƏ İKİNCİ MƏKTUBU  </div><div class='imt'>GİRİŞ  </div><div class='im'>Paul <span class='bk'>«Timoteyə İkinci Məktubu»</span>nda öz gənc həmkarı və əməkdaşı olan Timoteyə çoxlu məsləhətlər verir. Əsas mövzu dözümdür. Paul Timoteyi İsa Məsihin Müjdəsini sədaqətlə vəz etməyə çağırır. Həm də o, Müjdənin və Əhdi-Ətiqin təliminə sadiq qalmağa ruhlandırır. Həvari öz gənc həmkarına tövsiyə edir ki, çəkdiyi iztirabların, rastlaşdığı müqavimətlərin heç birinə əhəmiyyət vermədən müjdəçilik və müəllimlik işini davam etdirsin.  </div><div class='ip'>Paul Timoteyə xüsusi məsləhət verir: «Axmaq və cahil mübahisələrdən uzaq ol. Çünki bunların dava-dalaşa səbəb olmasını bilirsən» (2:23). Bütün bunların hamısını yekunlaşdıraraq Paul öz həyatını və məqsədini nümunə göstərərək iman, məhəbbət, dözümə və təqiblərdə əzablara səbirli olmağa çağırır.  </div><div class='iot'>Kitabın məzmunu:  </div><div class='io2'>1:1–2:13 Salamlar və tövsiyələr  </div><div class='io2'>2:14–4:5 Məsləhət və xəbərdarlıq  </div><div class='io2'>4:6-18 Paulun düşdüyü vəziyyət barəsində  </div><div class='io2'>4:19-22 Xudahafizləşmə   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 16:1</span></a>Məsih İsada olan həyat vədinə görə Allahın iradəsi ilə Məsih İsanın həvarisi mən Pauldan   <span class="verse" id="V2">2&#160;</span>mənə sevimli oğul olan Timoteyə salam! Ata Allahdan və Rəbbimiz Məsih İsadan sənə lütf, mərhəmət və sülh olsun!   </div><div class='s'>Müjdəyə sadiq qalmaq </div> <div class='p'> <span class="verse" id="V3">3&#160;</span>Durmadan, gecə-gündüz dualarımda səni yada saldığım zaman ata-babalarım kimi təmiz vicdanla ibadət etdiyim Allaha şükür edirəm.   <span class="verse" id="V4">4&#160;</span>Sənin göz yaşlarını xatırlayaraq səni görməyə həsrət çəkirəm ki, sevinclə dolum.   <span class="verse" id="V5">5&#160;</span><a href="#FN2" class="notemark">*<span class="popup">Həv. 16:1</span></a>Səndəki riyasız imanı yadıma salıram. Əvvəlcə nənən Lois və anan Evnikinin saxladığı bu imanı, əminəm ki, sən də saxlayırsan.   <span class="verse" id="V6">6&#160;</span>Bu səbəbdən sənin üzərinə əl qoymağımla Allahın sənə verdiyi ənamı alovlandırmağını xatırladıram.   <span class="verse" id="V7">7&#160;</span>Çünki Allah bizə qorxaqlıq ruhu deyil, güc, məhəbbət və ağıllı-kamallı olmaq ruhu vermişdir.   <span class="verse" id="V8">8&#160;</span>Buna görə Rəbbimiz barədə şəhadət etməkdən və Onun uğrunda məhbus olan məndən utanma. Allahın gücü ilə Müjdə uğrunda mənimlə birlikdə əzaba qatlaş.   <span class="verse" id="V9">9&#160;</span>Allah bizi əməllərimizə görə deyil, öz məqsədinə və lütfünə görə xilas edib müqəddəs olmağa çağırdı. Zaman başlamazdan əvvəl o lütf bizə Məsih İsada verilmişdi,   <span class="verse" id="V10">10&#160;</span>indi isə Xilaskarımız Məsih İsanın zühuru ilə üzə çıxdı. O, ölümü yox etdi, Müjdə vasitəsilə həyatı və ölməzliyi aşkar etdi.   <span class="verse" id="V11">11&#160;</span><a href="#FN3" class="notemark">*<span class="popup">1Tim. 2:7</span></a>Mən bu Müjdə üçün vaiz, həvari və müəllim<a href="#FN4" class="notemark">*<span class="popup">Müəllim – bəzi əlyazmalarda millətlərin müəllimi.</span></a> təyin olundum.   <span class="verse" id="V12">12&#160;</span>Bu əzabları çəkməyimin səbəbi də budur. Amma bundan utanmıram, çünki Kimə iman etdiyimi bilirəm və əminəm ki, mənə verdiyi əmanəti qiyamət gününə<a href="#FN5" class="notemark">†<span class="popup">Qiyamət gününə – hərfi tərcümədə o günə.</span></a> qədər saxlamağa qadirdir.   <span class="verse" id="V13">13&#160;</span>Məsih İsada olan iman və məhəbbətlə məndən eşitdiyin sağlam sözlərdən nümunə götür.   <span class="verse" id="V14">14&#160;</span>Sənə verilən yaxşı əmanəti bizdə yaşayan Müqəddəs Ruh vasitəsilə saxla.   </div><div class='p'> <span class="verse" id="V15">15&#160;</span>Bilirsən ki, Asiya vilayətində olanların hamısı məndən üz döndərdi. Həmçinin Figel və Hermogen də bunların sırasındadır.   <span class="verse" id="V16">16&#160;</span>Rəbb Onisiforun ev əhlinə mərhəmət etsin. Çünki dəfələrlə məni ruhlandırdı, mənim zəncirlənməyimdən utanmadı.   <span class="verse" id="V17">17&#160;</span>Əksinə, Romada olarkən məni səylə axtarıb tapdı.   <span class="verse" id="V18">18&#160;</span>Qoy Rəbb qiyamət günü<a href="#FN6" class="notemark">‡<span class="popup">Qiyamət günü – hərfi tərcümədə o gün.</span></a> ona mərhəmət tapmağa imkan versin. Efesdə onun mənə nə qədər xidmət etdiyini sən çox yaxşı bilirsən.   </div><ul class='tnav'>
<li><a href='index.htm'>2 TİMOTEYƏ</a></li>
<li><a href='1TI06.htm'>&lt;</a></li>
<li><a href='2TI.htm'>1</a></li>
<li><a href='2TI02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT16.htm#V1'>Həv. 16:1</a></span></p>
<p class="x" id="FN2"><span class="notemark">*</span><a class="notebackref" href="#V5">1:5</a>
<span class="xt"><a href='ACT16.htm#V1'>Həv. 16:1</a></span></p>
<p class="x" id="FN3"><span class="notemark">*</span><a class="notebackref" href="#V11">1:11</a>
<span class="xt"><a href='1TI02.htm#V7'>1Tim. 2:7</a></span></p>
<p class="f" id="FN4"><span class="notemark">*</span><a class="notebackref" href="#V11">1:11</a>
<span class="fq">Müəllim </span><span class="ft">– bəzi əlyazmalarda </span><span class="fq">millətlərin müəllimi.</span></p>
<p class="f" id="FN5"><span class="notemark">†</span><a class="notebackref" href="#V12">1:12</a>
<span class="fq">Qiyamət gününə </span><span class="ft">– hərfi tərcümədə </span><span class="fq">o günə.</span></p>
<p class="f" id="FN6"><span class="notemark">‡</span><a class="notebackref" href="#V18">1:18</a>
<span class="fq">Qiyamət günü </span><span class="ft">– hərfi tərcümədə </span><span class="fq">o gün.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
