<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İBRANİLƏRƏ 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İBRANİLƏRƏ</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Zəb. 110:1</span></a>Deyilənlərin əsası isə budur: bizim elə bir Baş Kahinimiz var ki, göylərdəki möhtəşəm Allahın taxtının sağında oturub.   <span class="verse" id="V2">2&#160;</span>O, Müqəddəs məkanda və insanın deyil, Rəbbin qurduğu həqiqi çadırda xidmət edir.   <span class="verse" id="V3">3&#160;</span>Hər baş kahin təqdim və qurban gətirmək üçün təyin olunur. Buna görə bizim də Baş Kahinimizin təqdim etmək üçün nəyisə olmalıdır.   <span class="verse" id="V4">4&#160;</span>Əgər Özü yer üzündə olsaydı, əsla Kahin olmazdı. Çünki Qanuna əsasən təqdim gətirənlər var.   <span class="verse" id="V5">5&#160;</span><a href="#FN2" class="notemark">*<span class="popup">Çıx. 25:40; Həv. 7:44</span></a>Onlar göylərdəkilərin təsviri və kölgəsi olan yerdə ibadət edir, necə ki Musa İbadət çadırını qurmaq üzrə olanda Allah onu xəbərdar etmişdi:  </div><div class='mi'>«Dağda sənə göstərilən nümunəyə görə bunların hamısını ehtiyatla düzəlt».   </div><div class='m'> <span class="verse" id="V6">6&#160;</span>Amma indi İsa daha yaxşı vədlər üzərində qurulmuş daha yaxşı bir Əhdin Vasitəçisi olduğu qədər üstün bir xidmətə nail oldu.   </div><div class='p'> <span class="verse" id="V7">7&#160;</span>Əgər ilk Əhd qüsursuz olsaydı, ikinci Əhdə səbəb axtarılmazdı.   <span class="verse" id="V8">8&#160;</span><a href="#FN3" class="notemark">*<span class="popup">Yer. 31:31-34</span></a>Çünki Allah Öz xalqını təqsirkar çıxararaq deyir:  </div><div class='q'>«Rəbb bəyan edir:  </div><div class='q'>“İsrail xalqı və Yəhuda xalqı ilə  </div><div class='q'>Yeni bir Əhd bağlayacağım günlər yaxınlaşır.   </div><div class='q'> <span class="verse" id="V9">9&#160;</span>Bu Əhd  </div><div class='q'>Atalarını Misir torpağından çıxartmaq üçün  </div><div class='q'>Əllərindən tutduğum gün  </div><div class='q'>Onlarla bağladığım əhdə bənzəməyəcək.  </div><div class='q'>Çünki onlar əhdimə sadiq qalmadılar,  </div><div class='q'>Mən də onlardan üz döndərdim”  </div><div class='q'>Rəbb belə bəyan edir.   </div><div class='q'> <span class="verse" id="V10">10&#160;</span>“O günlərdən sonra  </div><div class='q'>İsrail xalqı ilə  </div><div class='q'>Bağlayacağım Əhd belədir”  </div><div class='q'>Rəbb bəyan edir,  </div><div class='q'>“Qanunlarımı onların zehinlərinə qoyub  </div><div class='q'>Ürəklərinə yazacağam.  </div><div class='q'>Mən onların Allahı,  </div><div class='q'>Onlar da Mənim xalqım olacaq.   </div><div class='q'> <span class="verse" id="V11">11&#160;</span>Bir kəs öz həmvətənini yaxud qardaşını  </div><div class='q'>‹Rəbbi tanı› deyib öyrətməyəcək.  </div><div class='q'>Çünki böyükdən kiçiyə qədər hamı Məni tanıyacaq.   </div><div class='q'> <span class="verse" id="V12">12&#160;</span>Çünki təqsirlərinə qarşı mərhəmətli olacağam,  </div><div class='q'>Günahlarını daha yada salmayacağam”».   </div><div class='p'> <span class="verse" id="V13">13&#160;</span>Allah «Yeni Əhd» deməklə birincisinin köhnə olduğunu göstərir. Köhnələn və yaşa dolansa çox keçmədən yox olur.   </div><ul class='tnav'>
<li><a href='index.htm'>İBRANİLƏRƏ</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">8:1</a>
<span class="xt"><a href='PSA110.htm#V1'>Zəb. 110:1</a></span></p>
<p class="x" id="FN2"><span class="notemark">*</span><a class="notebackref" href="#V5">8:5</a>
<span class="xt"><a href='EXO25.htm#V40'>Çıx. 25:40</a>; <a href='ACT07.htm#V44'>Həv. 7:44</a></span></p>
<p class="x" id="FN3"><span class="notemark">*</span><a class="notebackref" href="#V8">8:8</a>
<span class="xt"><a href='JER31.htm#V31'>Yer. 31:31-34</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
