<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 83</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA082.htm'>&lt;</a></li>
<li><a href='PSA.htm'>83</a></li>
<li><a href='PSA084.htm'>&gt;</a></li>
</ul>
<div class="main">
 
<div class='chapterlabel' id="V0"> 83</div><div class='s'>Məzmur 83 </div> <div class='d'>Bir ilahi. </div> <div class='d'>Asəfin məzmuru. </div> <div class='q'> <span class="verse" id="V1">1&#160;</span>Ey Allah, susub səssiz durma!  </div><div class='q'>Ey Allah, sakit olma!   </div><div class='q'> <span class="verse" id="V2">2&#160;</span>Budur, düşmənlər qiyamət qoparır,  </div><div class='q'>Sənə nifrət edənlər Sənin əleyhinə qalxır.   </div><div class='q'> <span class="verse" id="V3">3&#160;</span>Xalqına qarşı fənd işlədirlər,  </div><div class='q'>Sənin qoruduqlarına qarşı birgə qərara gəlirlər.   </div><div class='q'> <span class="verse" id="V4">4&#160;</span>Deyirlər: «Gəlin, onları millət olmasın deyə məhv edək,  </div><div class='q'>İsrailin adı xatırlanmasın deyə onları yox edək».   </div><div class='q'> <span class="verse" id="V5">5&#160;</span>Ürəkləri bir olaraq qərara gəliblər,  </div><div class='q'>Sənə qarşı bunlar əhd ediblər:   </div><div class='q'> <span class="verse" id="V6">6&#160;</span>Edomlular, İsmaillilər,  </div><div class='q'>Moavlılar, Həcərlilər,   </div><div class='q'> <span class="verse" id="V7">7&#160;</span>Geval, Ammon, Amaleq,  </div><div class='q'>Filişt və Sur əhalisi.   </div><div class='q'> <span class="verse" id="V8">8&#160;</span>Aşşur da onlara qoşulub,  </div><div class='q'>Lutun övladlarına kömək edir. </div><div class='qs'>Sela</div>   <div class='b'> &#160; </div> <div class='q'> <span class="verse" id="V9">9&#160;</span><a href="#FN1" class="notemark">*<span class="popup">Hak. 7:1-23</span></a> <a href="#FN2" class="notemark">*<span class="popup">Hak. 4:6-22 </span></a> Başlarına gətir Midyanlılara etdiklərini,  </div><div class='q'>Qişon vadisində Sisranın, Yavinin başına gətirdiklərini.   </div><div class='q'> <span class="verse" id="V10">10&#160;</span>Onlar En-Dorda həlak oldular,  </div><div class='q'>Torpaq üçün peyin oldular.   </div><div class='q'> <span class="verse" id="V11">11&#160;</span><a href="#FN3" class="notemark">*<span class="popup">Hak. 7:25; 8:12</span></a> Əsilzadələrini Orev və Zeev kimi et,  </div><div class='q'>Bütün ağalarını Zevah və Salmunna kimi et.   </div><div class='q'> <span class="verse" id="V12">12&#160;</span>Onlar demişdilər:  </div><div class='q'>«Allahın otlaqlarına sahib olaq».   </div><div class='b'> &#160; </div> <div class='q'> <span class="verse" id="V13">13&#160;</span>Ey Allahım, onları sovrulan toza,  </div><div class='q'>Küləyin süpürdüyü saman qırıntısına çevir.   </div><div class='q'> <span class="verse" id="V14">14&#160;</span>Meşəni yandıran od kimi,  </div><div class='q'>Dağları alışdıran alov kimi   </div><div class='q'> <span class="verse" id="V15">15&#160;</span>Onları tufanınla qov,  </div><div class='q'>Qasırğanla dəhşətə sal.   </div><div class='q'> <span class="verse" id="V16">16&#160;</span>Ya Rəbb, onların üzünü xəcalətə bürü,  </div><div class='q'>Qoy Sənin ismini axtarsınlar.   </div><div class='q'> <span class="verse" id="V17">17&#160;</span>Əbədilik utanaraq vəlvələyə düşsünlər,  </div><div class='q'>Rüsvay olub yox olsunlar.   </div><div class='q'> <span class="verse" id="V18">18&#160;</span>Bilsinlər ki, Sənin ismin Rəbdir,  </div><div class='q'>Bütün yer üzündə ancaq Sən Haqq-Taalasan!   </div><ul class='tnav'>
<li><a href='index.htm'>ZƏBUR</a></li>
<li><a href='PSA082.htm'>&lt;</a></li>
<li><a href='PSA.htm'>83</a></li>
<li><a href='PSA084.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">83:9</a>
<span class="xt"><a href='JDG07.htm#V1'>Hak. 7:1-23</a></span></p>
<p class="x" id="FN2"><span class="notemark">*</span><a class="notebackref" href="#V9">83:9</a>
<span class="xt"><a href='JDG04.htm#V6'>Hak. 4:6-22</a> </span></p>
<p class="x" id="FN3"><span class="notemark">*</span><a class="notebackref" href="#V11">83:11</a>
<span class="xt"><a href='JDG07.htm#V25'>Hak. 7:25</a>; <a href='JDG08.htm#V12'>8:12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
