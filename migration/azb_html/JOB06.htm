<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB05.htm'>&lt;</a></li>
<li><a href='JOB.htm'>6</a></li>
<li><a href='JOB07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Kaş bu dərdim çəkiləydi,  </div><div class='q'>Bütün ağrılarım tərəziyə qoyulaydı.   </div><div class='q'> <span class="verse" id="V3">3&#160;</span>Onda dənizlərin qumundan ağır gələrdi,  </div><div class='q'>Ona görə tez bu sözləri dedim.   </div><div class='q'> <span class="verse" id="V4">4&#160;</span>Həqiqətən, Külli-İxtiyarın oxları köksümdədir,  </div><div class='q'>Ruhum onların zəhərlərini içir.  </div><div class='q'>Allahın dəhşətləri mənə hücum çəkir.   </div><div class='q'> <span class="verse" id="V5">5&#160;</span>Ot olanda vəhşi eşşək anqırarmı?  </div><div class='q'>Yem tapanda öküz heç böyürərmi?   </div><div class='q'> <span class="verse" id="V6">6&#160;</span>Duzsuz, şit yeməyi yemək olarmı?  </div><div class='q'>Yumurta ağının dadı varmı?   </div><div class='q'> <span class="verse" id="V7">7&#160;</span>Belə yeməklərə əl vurmaq istəmirəm,  </div><div class='q'>Onlardan iyrənirəm.   </div><div class='b'> &#160; </div> <div class='q'> <span class="verse" id="V8">8&#160;</span>Kaş arzuma çataydım,  </div><div class='q'>Allah mənə həsrətində olduğumu verəydi,   </div><div class='q'> <span class="verse" id="V9">9&#160;</span>Lütf edib məni əzsə belə,  </div><div class='q'>Əldən cəld olub həyatımın bağını kəssə belə,   </div><div class='q'> <span class="verse" id="V10">10&#160;</span>Mən yenə ovunardım,  </div><div class='q'>Bu amansız dərdimə baxmayaraq  </div><div class='q'>Müqəddəs Olanın sözlərini inkar etmədiyimə görə sevinərdim.   </div><div class='b'> &#160; </div> <div class='q'> <span class="verse" id="V11">11&#160;</span>Nə gücüm var ki, gözləyim?  </div><div class='q'>Sonum nə qədərdir ki, səbir edim?   </div><div class='q'> <span class="verse" id="V12">12&#160;</span>Daş qədər güclüyəmmi?  </div><div class='q'>Ətim tuncdandırmı?   </div><div class='q'> <span class="verse" id="V13">13&#160;</span>Əlacsız qalanda  </div><div class='q'>Özümə kömək etməyə gücüm çatarmı?   </div><div class='b'> &#160; </div> <div class='q'> <span class="verse" id="V14">14&#160;</span>İnsan Külli-İxtiyarın qorxusundan vaz keçsə belə,  </div><div class='q'>Çarəsiz qalanda ona dostun sədaqəti gərəkdir.   </div><div class='b'> &#160; </div> <div class='q'> <span class="verse" id="V15">15&#160;</span>Qardaşlarım mənə bir vadi kimi xəyanət etdi,  </div><div class='q'>Çaylar kimi axıb getdi.   </div><div class='q'> <span class="verse" id="V16">16&#160;</span>Bu vadilər buzlar əriyəndə daşar,  </div><div class='q'>Qar suları ilə dolar.   </div><div class='q'> <span class="verse" id="V17">17&#160;</span>Bu vadilər quraq vaxtı quruyar,  </div><div class='q'>İstidə yataqlarından yox olar.   </div><div class='q'> <span class="verse" id="V18">18&#160;</span>Bu vadilərə görə karvanlar yolunu azar,  </div><div class='q'>Səhraya çıxanda həlak olar.   </div><div class='q'> <span class="verse" id="V19">19&#160;</span>Temanın karvanları su axtarar,  </div><div class='q'>Səbadan gələn səyyahlar ora ümid bağlar.   </div><div class='q'> <span class="verse" id="V20">20&#160;</span>Amma ora çatanda ümid bağladıqlarına peşman olar,  </div><div class='q'>Mat-məəttəl qalar.   </div><div class='q'> <span class="verse" id="V21">21&#160;</span>İndi siz də mənim üçün bir heç olmusunuz,  </div><div class='q'>Bu dəhşətə baxıb qorxursunuz.   </div><div class='q'> <span class="verse" id="V22">22&#160;</span>Mən demişəmmi “Mənə nəyisə verin,  </div><div class='q'>Var-dövlətinizdən mənə rüşvət göndərin?   </div><div class='q'> <span class="verse" id="V23">23&#160;</span>Yaxud da məni düşmən əlindən qurtarın,  </div><div class='q'>Zalımların əlindən azad edin?”   </div><div class='b'> &#160; </div> <div class='q'> <span class="verse" id="V24">24&#160;</span>Mən susum, siz mənə öyrədin,  </div><div class='q'>Nə səhv etmişəmsə, mənə göstərin.   </div><div class='q'> <span class="verse" id="V25">25&#160;</span>Doğru söz kəsərli olar,  </div><div class='q'>Sizin bu iradınız bəs nəyi sübut edir?   </div><div class='q'> <span class="verse" id="V26">26&#160;</span>Niyə sözlərimi qınamaq istəyirsiniz?  </div><div class='q'>Niyə mən biçarənin dediyini boşboğazlıq sanırsınız?   </div><div class='q'> <span class="verse" id="V27">27&#160;</span>Yetim üçün belə, püşk atırsınız,  </div><div class='q'>Dostunuzu satırsınız.   </div><div class='q'> <span class="verse" id="V28">28&#160;</span>İndi lütf edib mənə baxın,  </div><div class='q'>Bax mən üzünüzə ağ yalan demərəm.   </div><div class='q'> <span class="verse" id="V29">29&#160;</span>Atın haqsızlığı, haqsızlıq etməyin,  </div><div class='q'>Düşünün ki, bu davada mən haqlıyam.   </div><div class='q'> <span class="verse" id="V30">30&#160;</span>Dilimdən haqsız söz çıxırmı?  </div><div class='q'>Pis şeyləri ağzıma alırammı?   </div><div class='b'> &#160; </div> <ul class='tnav'>
<li><a href='index.htm'>ƏYYUB</a></li>
<li><a href='JOB05.htm'>&lt;</a></li>
<li><a href='JOB.htm'>6</a></li>
<li><a href='JOB07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
