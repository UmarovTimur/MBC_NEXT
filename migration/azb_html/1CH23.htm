<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ SALNAMƏLƏR 23</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH22.htm'>&lt;</a></li>
<li><a href='1CH.htm'>23</a></li>
<li><a href='1CH24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">1Pad. 1:1-40</span></a> Davud qocalıb yaşa dolanda oğlu Süleymanı İsrail üzərində padşah etdi.   </div><div class='s'>Levililər və onların vəzifələri </div> <div class='p'> <span class="verse" id="V2">2&#160;</span>Davud İsrailin bütün başçılarını, kahinləri və Levililəri topladı.   <span class="verse" id="V3">3&#160;</span>Otuz yaşında və bundan yuxarı yaşda olan Levililər siyahıya alındı. Onlardan kişilərin sayı otuz səkkiz min nəfər idi.   <span class="verse" id="V4">4&#160;</span>Bunlardan iyirmi dörd min nəfəri Rəbbin məbədində xidmət üçün qoyuldu. Altı min məmur və hakim,   <span class="verse" id="V5">5&#160;</span>dörd mini isə qapıçı oldu. Dörd min nəfər Davudun bu məqsədlə düzəltdiyi musiqi alətləri ilə Rəbbi həmd etmək üçün qoyuldu.   <span class="verse" id="V6">6&#160;</span>Levinin Gerşon, Qohat və Merari nəsillərinə görə Davud onları bölmələrə ayırdı.   </div><div class='p'> <span class="verse" id="V7">7&#160;</span>Gerşonun nəslindən: Ladan və Şimey.   <span class="verse" id="V8">8&#160;</span>Ladanın oğulları: ilk oğlu Yexiel, Zetam və Yoel – üç nəfər.   <span class="verse" id="V9">9&#160;</span>Şimeyin oğulları: Şelomit, Xaziel və Haran – üç nəfər. Bunlar Ladanın nəsil başçıları idi.   <span class="verse" id="V10">10&#160;</span>Şimeyin oğulları: Yaxat, Ziza, Yeuş və Beria. Bu dördü Şimeyin oğulları idi.   <span class="verse" id="V11">11&#160;</span>Yaxat ilk oğlu, Ziza isə ikincisi idi. Ancaq Yeuşun və Berianın oğulları çox deyildi. Onlar birlikdə bir nəsil kimi siyahıya alındı.   </div><div class='p'> <span class="verse" id="V12">12&#160;</span>Qohatın oğulları: Amram, İshar, Xevron və Uzziel – dörd nəfər.   <span class="verse" id="V13">13&#160;</span><a href="#FN2" class="notemark">*<span class="popup">Çıx. 28:1</span></a> Amramın oğulları: Harun və Musa. Harun ən müqəddəs şeyləri təqdis etmək üçün təyin olundu. Onun nəsli əbədi olaraq Rəbbin önündə buxur yandırmaq, Rəbbə xidmət etmək və həmişə Onun adı ilə xeyir-dua vermək üçün təyin olundu.   <span class="verse" id="V14">14&#160;</span>Allah adamı Musaya gəlincə, onun nəsli Levi qəbiləsi arasında siyahıya alındı.   <span class="verse" id="V15">15&#160;</span>Musanın oğulları: Gerşom və Eliezer.   <span class="verse" id="V16">16&#160;</span>Gerşomun ilk oğlu Şevuel.   <span class="verse" id="V17">17&#160;</span>Eliezerin ilk oğlu Rexavya. Eliezerin başqa oğlu yox idi, amma Rexavyanın oğulları olduqca çox idi.   <span class="verse" id="V18">18&#160;</span>İsharın ilk oğlu Şelomit.   <span class="verse" id="V19">19&#160;</span>Xevronun oğulları: ilk oğlu Yeriya, ikincisi Amarya, üçüncüsü Yaxaziel və dördüncüsü Yeqameam.   <span class="verse" id="V20">20&#160;</span>Uzzielin oğulları: ilk oğlu Mikeya və ikincisi İşşiya.   </div><div class='p'> <span class="verse" id="V21">21&#160;</span>Merarinin oğulları: Maxli və Muşi. Maxlinin oğulları: Eleazar və Qiş.   <span class="verse" id="V22">22&#160;</span>Eleazar öləndə onun oğlu yox idi, ancaq qızları var idi və əmiləri Qişin oğulları onları arvad aldılar.   <span class="verse" id="V23">23&#160;</span>Muşinin oğulları: Maxli, Eder və Yeremot – üç nəfər.   <span class="verse" id="V24">24&#160;</span>Bunlar adları ilə siyahıya düşən Levililərin ailə başçılarıdır. Rəbbin məbədinin xidmət işini görən Levililər iyirmi yaşında və bundan yuxarı yaşda idi.   </div><div class='p'> <span class="verse" id="V25">25&#160;</span>Davud demişdi: «İsrailin Allahı Rəbb xalqına dinclik vermişdir və əbədi olaraq Yerusəlimdə məskən salacaq.   <span class="verse" id="V26">26&#160;</span><a href="#FN3" class="notemark">*<span class="popup">Qanun. 10:8</span></a> Levililər müqəddəs məskəni və onun bütün xidmət əşyalarını daha daşımayacaq».   <span class="verse" id="V27">27&#160;</span>Buna görə də Davudun son sözlərinə görə iyirmi yaşında və bundan yuxarı yaşda olan Levililər siyahıya alındı.   <span class="verse" id="V28">28&#160;</span><a href="#FN4" class="notemark">*<span class="popup">Say. 3:5-9</span></a> Onların vəzifəsi Rəbbin məbədində Harunun nəslindən olan kahinlərin yanında dayanıb bu xidmət işlərini görmək idi: həyətlərə və otaqlara baxmaq, bütün müqəddəs əşyaları təmizləmək, Allahın evində xidmət etmək,   <span class="verse" id="V29">29&#160;</span>təqdim çörəklərinə, təqdim üçün verilən una, mayasız qoğallara, onların yoğrulmasına və bişməsinə, hər cür ölçü qablarına baxmaq,   <span class="verse" id="V30">30&#160;</span>hər səhər durub Rəbbə şükür və həmd etmək, hər axşam da elə etmək,   <span class="verse" id="V31">31&#160;</span>Şənbə günlərində, Təzə Ay mərasimlərində, bayramlarda əmr edilən qaydalara görə düzgün sayda daim Rəbbin önündə yandırma qurbanları təqdim etmək.   <span class="verse" id="V32">32&#160;</span>Beləcə Levililər Hüzur çadırının, Müqəddəs yerin xidmətlərinə, Rəbbin evinin xidmətlərində qohumları Harun nəslinə xidmət etməyə cavabdeh idilər.   </div><ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH22.htm'>&lt;</a></li>
<li><a href='1CH.htm'>23</a></li>
<li><a href='1CH24.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">23:1</a>
<span class="xt"><a href='1KI01.htm#V1'>1Pad. 1:1-40</a></span></p>
<p class="x" id="FN2"><span class="notemark">*</span><a class="notebackref" href="#V13">23:13</a>
<span class="xt"><a href='EXO28.htm#V1'>Çıx. 28:1</a></span></p>
<p class="x" id="FN3"><span class="notemark">*</span><a class="notebackref" href="#V26">23:26</a>
<span class="xt"><a href='DEU10.htm#V8'>Qanun. 10:8</a></span></p>
<p class="x" id="FN4"><span class="notemark">*</span><a class="notebackref" href="#V28">23:28</a>
<span class="xt"><a href='NUM03.htm#V5'>Say. 3:5-9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
