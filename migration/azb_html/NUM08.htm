<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM07.htm'>&lt;</a></li>
<li><a href='NUM.htm'>8</a></li>
<li><a href='NUM09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Yeddi çıraq </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 25:31-40; 37:17-24 </span></a> Rəbb Musaya belə dedi:   <span class="verse" id="V2">2&#160;</span>«Haruna de: “Yeddi çırağı elə qoy ki, çıraqdanın önünü işıqlandırsın”».   </div><div class='p'> <span class="verse" id="V3">3&#160;</span>Harun belə etdi; Rəbbin Musaya əmr etdiyi kimi çıraqları çıraqdanın önündə yerləşdirdi.   <span class="verse" id="V4">4&#160;</span>Çıraqdanın quruluşu belə idi: altlığından gül təsvirlərinə qədər yastılanmış qızıldan hazırlanmışdı. Çıraqdan Rəbbin Musaya göstərdiyi nümunəyə görə düzəldilmişdi.   </div><div class='s'>Levililərin təyin edilməsi </div> <div class='p'> <span class="verse" id="V5">5&#160;</span>Rəbb Musaya dedi:   <span class="verse" id="V6">6&#160;</span>«İsrail övladlarının arasından Levililəri götür və onları pak et.   <span class="verse" id="V7">7&#160;</span>Onları pak etmək üçün belə et: paklama suyunu üzərlərinə çilə, sonra bədənlərindəki bütün tükləri qırxıb geyimlərini yusunlar. Beləliklə, pak olarlar.   <span class="verse" id="V8">8&#160;</span>O zaman bir buğa və onun taxıl təqdimi olan zeytun yağı ilə yoğrulmuş narın un götürsünlər. Günah qurbanı olaraq yenə bir buğa götür.   <span class="verse" id="V9">9&#160;</span>Levililəri Hüzur çadırının önünə gətir. İsrail övladlarının bütün icmasını da topla.   <span class="verse" id="V10">10&#160;</span>Levililəri Rəbbin önünə gətirdikdə qoy İsrail övladları əllərini onların üzərinə qoysunlar.   <span class="verse" id="V11">11&#160;</span>Harun yellətmə təqdimi olaraq İsrail övladlarının arasından Levililəri Rəbbin önünə gətirəcək ki, Rəbbə xidmət etsinlər.   <span class="verse" id="V12">12&#160;</span>Levililər əllərini buğaların başlarına qoysunlar; birini günah qurbanı və o birini yandırma qurbanı olaraq Rəbbə gətir ki, Levililər üçün kəffarə olunsun.   <span class="verse" id="V13">13&#160;</span>Levililəri Harunla oğullarının önündə dayandır. Sonra da onları Rəbbə gətirib yellətmə təqdimi olaraq həsr edəcəksən.   </div><div class='p'> <span class="verse" id="V14">14&#160;</span>Levililəri İsrail övladları arasından beləcə ayır ki, Levililər Mənim olsun.   <span class="verse" id="V15">15&#160;</span>Levililəri pak edib yellətmə təqdimi olaraq həsr et; bundan sonra onlar Hüzur çadırında xidmət etmək üçün içəri girə bilər.   <span class="verse" id="V16">16&#160;</span>Çünki İsrail övladları arasından onlar tamamilə Mənə verilmişdir; İsrailli qadınların doğduğu bütün ilk oğlanların əvəzinə onları Özümə götürdüm.   <span class="verse" id="V17">17&#160;</span><a href="#FN2" class="notemark">*<span class="popup">Çıx. 13:2 </span></a> İsrail övladları arasında ilk doğulan bütün oğlanlar və bütün heyvan balaları Mənimdir; Misir diyarında bütün ilk oğlanları məhv etdiyim gün onları Özümə təqdis etdim.   <span class="verse" id="V18">18&#160;</span>Ona görə də İsrail övladları arasında bütün ilk oğlanların yerinə Levililəri götürdüm.   <span class="verse" id="V19">19&#160;</span>İsrail övladları arasından Levililəri Haruna və oğullarına hədiyyə olaraq verdim ki, Hüzur çadırında İsrail övladları üçün xidməti yerinə yetirib kəffarə etsinlər və beləcə Müqəddəs yerə yaxınlaşan İsrailliləri bəlaya düçar olmaqdan qorusunlar».   </div><div class='p'> <span class="verse" id="V20">20&#160;</span>Musa ilə Harun və bütün İsrail övladlarının icması Levililər üçün deyilənləri etdilər. İsrail övladları Rəbbin Levililər haqqında Musaya əmr etdiyi hər şeyi yerinə yetirdilər.   <span class="verse" id="V21">21&#160;</span>Levililər özlərini pak edib geyimlərini yudular. Harun onları Rəbbin önünə gətirib yellədilən təqdim olaraq həsr etdi və onlar üçün kəffarə etdi ki, pak olsunlar.   <span class="verse" id="V22">22&#160;</span>Ondan sonra Levililər Harunla oğullarının nəzarəti altında Hüzur çadırında xidmətlərini icra etmək üçün Rəbbin Musaya əmr etdiyini yerinə yetirdilər.   </div><div class='p'> <span class="verse" id="V23">23&#160;</span>Rəbb Musaya belə dedi:   <span class="verse" id="V24">24&#160;</span>«Bu qanun Levililərə aiddir. İyirmi beş yaş və ondan yuxarı olanlar Hüzur çadırının işini görmək üçün içəri girsinlər.   <span class="verse" id="V25">25&#160;</span>Əlli yaşa çatanda isə gördükləri xidmətlərini dayandırıb daha işləməməlidirlər.   <span class="verse" id="V26">26&#160;</span>Hüzur çadırında öz vəzifələrini yerinə yetirən qardaşlarına yardım edə bilərlər, lakin özləri xidmət etməsinlər. Levililərin vəzifələrini belə qaydaya sal».   </div><ul class='tnav'>
<li><a href='index.htm'>SAYLAR</a></li>
<li><a href='NUM07.htm'>&lt;</a></li>
<li><a href='NUM.htm'>8</a></li>
<li><a href='NUM09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">8:1</a>
<span class="xt"><a href='EXO25.htm#V31'>Çıx. 25:31-40</a>; <a href='EXO37.htm#V17'>37:17-24</a> </span></p>
<p class="x" id="FN2"><span class="notemark">*</span><a class="notebackref" href="#V17">8:17</a>
<span class="xt"><a href='EXO13.htm#V2'>Çıx. 13:2</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
