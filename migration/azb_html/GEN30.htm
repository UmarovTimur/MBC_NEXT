<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 30</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN29.htm'>&lt;</a></li>
<li><a href='GEN.htm'>30</a></li>
<li><a href='GEN31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='p'> <span class="verse" id="V1">1&#160;</span>Rəhilə Yaquba uşaq doğmadığını görəndə bacısına həsəd apardı və ərinə dedi: «Mənə uşaq ver, yoxsa ölərəm».   <span class="verse" id="V2">2&#160;</span>Yaqubun Rəhiləyə qəzəbi alovlandı və o dedi: «Məgər mən sənin bətninə bəhər verməyən Allaham?»   <span class="verse" id="V3">3&#160;</span>Rəhilə dedi: «Qarabaşım Bilhanı götür və yanına gir. Qoy o, dizlərimin üstünə bir uşaq doğsun və ondan uşaqlarım olsun».   <span class="verse" id="V4">4&#160;</span>Rəhilə qarabaşı Bilhanı ona arvad olmaq üçün verdi və Yaqub onun yanına girdi.   <span class="verse" id="V5">5&#160;</span>Bilha hamilə olub Yaquba bir oğul doğdu.   <span class="verse" id="V6">6&#160;</span>Rəhilə dedi: «Allah məni haqlı çıxartdı və səsimi eşidib mənə bir oğul verdi». Buna görə də onun adını Dan <a href="#FN1" class="notemark">*<span class="popup">Dan – ibrani dilində hökm etdi.</span></a> qoydu.   <span class="verse" id="V7">7&#160;</span>Rəhilənin qarabaşı Bilha yenə hamilə olub Yaquba ikinci oğul doğdu.   <span class="verse" id="V8">8&#160;</span>Rəhilə dedi: «Bacımla güclü mübarizəyə girişib ona üstün gəldim». O, uşağın adını Naftali <a href="#FN2" class="notemark">†<span class="popup">Naftali – ibrani dilində mənim mübarizəm.</span></a> qoydu.   </div><div class='p'> <span class="verse" id="V9">9&#160;</span>Lea daha doğmadığına görə qarabaşı Zilpanı götürüb Yaquba arvad olmaq üçün verdi.   <span class="verse" id="V10">10&#160;</span>Leanın qarabaşı Zilpa Yaquba bir oğul doğdu.   <span class="verse" id="V11">11&#160;</span>Lea «uğur qazandım» deyib onun adını Qad<a href="#FN3" class="notemark">‡<span class="popup">Qad – ibrani dilində uğur.</span></a> qoydu.   <span class="verse" id="V12">12&#160;</span>Leanın qarabaşı Zilpa Yaquba ikinci oğul doğdu.   <span class="verse" id="V13">13&#160;</span>Lea dedi: «Xoşbəxtəm, çünki qadınlar məni bəxtiyar sayacaqlar». O, uşağın adını Aşer <a href="#FN4" class="notemark">§<span class="popup">Aşer – ibrani dilində xoşbəxt.</span></a> qoydu.   </div><div class='p'> <span class="verse" id="V14">14&#160;</span>Ruven buğda biçini vaxtı gedib tarlada məhəbbət otları tapdı və onları anası Leaya gətirdi. Rəhilə Leaya dedi: «Oğlunun məhəbbət otlarından mənə də ver».   <span class="verse" id="V15">15&#160;</span>Lea ona dedi: «Ərimi əlimdən aldığın bəs deyilmi? İndi də oğlumun məhəbbət otlarını almaq istəyirsən?» Rəhilə dedi: «Elə isə qoy ərim oğlunun məhəbbət otlarının əvəzində bu gecə səninlə yatsın».   <span class="verse" id="V16">16&#160;</span>Yaqub axşam çöldən gələndə Lea onu qarşılamağa çıxıb dedi: «Mənim yanıma gir, çünki səni oğlumun məhəbbət otları ilə satın almışam». Yaqub o gecə onunla yatdı.   <span class="verse" id="V17">17&#160;</span>Allah Leanı eşitdi və o hamilə olub Yaquba beşinci oğlunu doğdu.   <span class="verse" id="V18">18&#160;</span>Lea dedi: «Allah haqqımı verdi, çünki qulluqçumu ərimə verdim». O, uşağın adını İssakar <a href="#FN5" class="notemark">**<span class="popup">İssakar – ibrani dilində haqq verilsin.</span></a> qoydu.   <span class="verse" id="V19">19&#160;</span>Lea yenə hamilə olub Yaquba altıncı oğlunu doğdu.   <span class="verse" id="V20">20&#160;</span>O dedi: «Allah mənə yaxşı bir hədiyyə verdi, bu dəfə ərim mənə hörmət edəcək, çünki ona altı oğul doğdum». O, uşağın adını Zevulun <a href="#FN6" class="notemark">††<span class="popup">Zevulun – ibrani dilində hörmət.</span></a> qoydu.   <span class="verse" id="V21">21&#160;</span>Sonra bir qız doğub, adını Dina qoydu.   </div><div class='p'> <span class="verse" id="V22">22&#160;</span>Allah Rəhiləni yada salıb onu da eşitdi və bətnini açdı.   <span class="verse" id="V23">23&#160;</span>O hamilə olub bir oğul doğdu və dedi: «Allah xəcalətimi götürdü».   <span class="verse" id="V24">24&#160;</span>O «Rəbb mənə bir oğul da artırsın» deyib uşağın adını Yusif<a href="#FN7" class="notemark">‡‡<span class="popup">Yusif – ibrani dilində artırsın.</span></a> qoydu.   </div><div class='s'>Yaqubun sürülərə sahib olması </div> <div class='p'> <span class="verse" id="V25">25&#160;</span>Rəhilə Yusifi doğandan sonra Yaqub Lavana dedi: «Məni göndər, öz torpağıma və ölkəmə gedim.   <span class="verse" id="V26">26&#160;</span>Əvəzində sənə xidmət etdiyim arvadlarımı və uşaqlarımı da ver, gedim, çünki sənə necə xidmət etdiyimi yaxşı bilirsən».   <span class="verse" id="V27">27&#160;</span>Lavan ona dedi: «Əgər indi sənin gözündə lütf tapdımsa, yanımda qal, çünki baxıcılıq edib sənə görə Rəbbin mənə xeyir-dua verdiyini gördüm».   <span class="verse" id="V28">28&#160;</span>Sonra dedi: «Haqqını mənə təyin et, verim».   <span class="verse" id="V29">29&#160;</span>Yaqub ona dedi: «Sənə necə xidmət etdiyimi və mənimlə olan sürülərini necə saxladığımı bilirsən.   <span class="verse" id="V30">30&#160;</span>Çünki mən gəlməmişdən əvvəl sənin malın az idi, sonra isə xeyli çoxaldı; Rəbb mənim gəlişimlə sənə xeyir-dua verdi. Bəs mən öz ailəm üçün nə vaxt çalışacağam?»   <span class="verse" id="V31">31&#160;</span>Lavan dedi: «Sənə nə verim?» Yaqub dedi: «Mənə heç nə vermə. Əgər bunu etsən, yenə sənin sürünü qoruyub ona baxaram:   <span class="verse" id="V32">32&#160;</span>qoy bu gün sənin bütün sürülərinin içindən keçib qoyunlar arasından hər xallı, zolaqlı qoyunu və qara quzunu, keçilər arasından hər zolaqlı və xallı keçini ayırım; haqqım da bu olsun.   <span class="verse" id="V33">33&#160;</span>Bundan sonra qarşında olan haqqım üçün gəldikdə düzlüyüm mənim barəmdə şəhadət edəcək. Qoy keçilərdən xallı və zolaqlı olmayanı, quzulardan da qara olmayanı oğurlanmış sayılsın».   <span class="verse" id="V34">34&#160;</span>Lavan dedi: «Yaxşı, qoy dediyin kimi olsun».   <span class="verse" id="V35">35&#160;</span>Amma o həmin gün alabəzək və xallı təkələri, bütün zolaqlı və xallı keçiləri, ağ keçiləri və bütün qara quzuları ayırıb oğullarının ixtiyarına verdi.   <span class="verse" id="V36">36&#160;</span>Sonra özü Yaqubdan üç günlük yol qədər uzaqlaşdı. Yaqub isə Lavanın qalan sürüsünü otarırdı.   </div><div class='p'> <span class="verse" id="V37">37&#160;</span>Yaqub ağcaqovaq, badam və çinar ağacından düzəldilmiş təzə çubuqlar götürdü və çubuqların qabığını soyub ağ rəngli içi üzə çıxana qədər zolaqlar açdı.   <span class="verse" id="V38">38&#160;</span>Sonra qabığını soyduğu çubuqları sürülərin su içmək üçün gəldikləri təknələrə, heyvanların qabağına qoydu. Onlar gəlib su içəndə döllənirdi.   <span class="verse" id="V39">39&#160;</span>Beləcə heyvanlar çubuqların qabağında döllənirdi və sürülərdə alabəzək, xallı və zolaqlı heyvanlar doğulurdu.   <span class="verse" id="V40">40&#160;</span>Yaqub quzuları ayırırdı və sürünün üzünü Lavanın sürüsündə olan bütün alabəzək və qara heyvanlara tərəf tuturdu. O öz sürüsünü ayrıca qoydu və onları Lavanın sürüsünə qatmadı.   <span class="verse" id="V41">41&#160;</span>Hər dəfə sürünün qüvvətli heyvanları dölləndikləri zaman Yaqub təknələrə, sürünün gözləri önünə çubuqlar qoyurdu ki, çubuqlar arasında döllənsinlər.   <span class="verse" id="V42">42&#160;</span>Ancaq heyvanlar zəif olanda onları qoymazdı. Beləcə zəif heyvanlar Lavanın, qüvvətli heyvanlar isə Yaqubun oldu.   <span class="verse" id="V43">43&#160;</span>Bu adam çox varlandı: onun çoxlu sürüsü, qarabaşı, qulu, dəvəsi və eşşəyi oldu.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN29.htm'>&lt;</a></li>
<li><a href='GEN.htm'>30</a></li>
<li><a href='GEN31.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">30:6</a>
<span class="fq">Dan </span><span class="ft">– ibrani dilində </span><span class="fq">hökm etdi.</span></p>
<p class="f" id="FN2"><span class="notemark">†</span><a class="notebackref" href="#V8">30:8</a>
<span class="fq">Naftali </span><span class="ft">– ibrani dilində </span><span class="fq">mənim mübarizəm.</span></p>
<p class="f" id="FN3"><span class="notemark">‡</span><a class="notebackref" href="#V11">30:11</a>
<span class="fq">Qad </span><span class="ft">– ibrani dilində </span><span class="fq">uğur.</span></p>
<p class="f" id="FN4"><span class="notemark">§</span><a class="notebackref" href="#V13">30:13</a>
<span class="fq">Aşer </span><span class="ft">– ibrani dilində </span><span class="fq">xoşbəxt.</span></p>
<p class="f" id="FN5"><span class="notemark">**</span><a class="notebackref" href="#V18">30:18</a>
<span class="fq">İssakar </span><span class="ft">– ibrani dilində </span><span class="fq">haqq verilsin.</span></p>
<p class="f" id="FN6"><span class="notemark">††</span><a class="notebackref" href="#V20">30:20</a>
<span class="fq">Zevulun </span><span class="ft">– ibrani dilində </span><span class="fq">hörmət.</span></p>
<p class="f" id="FN7"><span class="notemark">‡‡</span><a class="notebackref" href="#V24">30:24</a>
<span class="fq">Yusif </span><span class="ft">– ibrani dilində </span><span class="fq">artırsın.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
