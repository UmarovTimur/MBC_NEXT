<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 21</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='EZK20.htm'>&lt;</a></li>
<li><a href='EZK.htm'>21</a></li>
<li><a href='EZK22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Rəbbin cəza qılıncı </div> <div class='p'> <span class="verse" id="V1">1&#160;</span>Mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, üzünü Yerusəlimə tərəf çevirib Müqəddəs məkanlara qarşı danış və İsrail torpağının əleyhinə peyğəmbərlik et.   <span class="verse" id="V3">3&#160;</span>Sən İsrail torpağına söylə ki, Rəbb belə deyir: “Budur, Mən sənin əleyhinəyəm. Qılıncımı qınından çıxararaq sənin içində olan salehi də, pis adamı da qırıb-çatacağam.   <span class="verse" id="V4">4&#160;</span>Sənin içində olan salehi də, pis adamı da qırıb-çatım deyə Mənim qılıncım cənubdan şimaladək ərazidə yaşayan bütün bəşərin üzərinə enmək üçün qınından çıxacaq.   <span class="verse" id="V5">5&#160;</span>Onda bütün bəşər biləcək ki, Mən Rəbb qılıncımı qınından çıxardım və bir daha yerinə qayıtmayacaq”.   </div><div class='p'> <span class="verse" id="V6">6&#160;</span>İçini çək, ey bəşər oğlu, sən belini büküb onların gözü önündə acı-acı içini çək.   <span class="verse" id="V7">7&#160;</span>Onlar sənə “Nəyə görə içini çəkirsən?” söyləyəndə onlara deyərsən: “Gələn xəbərə görə. Hər ürək əriyəcək, hər əl yanına düşəcək, bütün ruhlar zəifləyəcək və bütün dizlər titrəyəcək. O xəbər gəlir, bunlar yerinə yetəcək” Xudavənd Rəbb belə bəyan edir».   </div><div class='p'> <span class="verse" id="V8">8&#160;</span>Mənə Rəbbin bu sözü nazil oldu:   <span class="verse" id="V9">9&#160;</span>«Ey bəşər oğlu, peyğəmbərlik edib söylə ki, Xudavənd belə deyir:  </div><div class='q'>“Söylə ki, qılınc, qılınc  </div><div class='q'>İtilənib, cilalanıb.   </div><div class='q'> <span class="verse" id="V10">10&#160;</span>Öldürmək üçün itilənib,  </div><div class='q'>Şimşək kimi çaxsın deyə cilalanıb.  </div><div class='q'>Necə sevinə bilərik?  </div><div class='q'>Qılınc oğlumun əsasına  </div><div class='q'>Hər hansı bir əl ağacı kimi xor baxdı.   </div><div class='q'> <span class="verse" id="V11">11&#160;</span>Qılınc əldə tutulmaq üçün  </div><div class='q'>Cilalanmağa verildi.  </div><div class='q'>Öldürənin əlinə verilsin deyə  </div><div class='q'>İtilənib cilalandı.   </div><div class='q'> <span class="verse" id="V12">12&#160;</span>Ey bəşər oğlu, fəryad edib ağla.  </div><div class='q'>Çünki bu qılınc xalqıma və  </div><div class='q'>Bütün İsrail rəhbərlərinə qarşı qalxıb.  </div><div class='q'>Onlar xalqımla birgə  </div><div class='q'>Qılınca təslim edildi.  </div><div class='q'>Bunun üçün sinə döy”.   </div><div class='q'> <span class="verse" id="V13">13&#160;</span>Xudavənd Rəbb bəyan edir:  </div><div class='q'>“Qarşıda sınaq var.  </div><div class='q'>Qılıncın xor baxdığı əsa  </div><div class='q'>Daha salamat qalmazsa, nə olar?   </div><div class='b'> &#160; </div> <div class='q'> <span class="verse" id="V14">14&#160;</span>Sən ey bəşər oğlu, peyğəmbərlik et,  </div><div class='q'>Əllərini bir-birinə vur.  </div><div class='q'>Qoy qılınc iki, üç dəfə vursun.  </div><div class='q'>O öldürən bir qılıncdır,  </div><div class='q'>Çoxlu adam qıran,  </div><div class='q'>İnsanı hər tərəfdən saran qılıncdır.   </div><div class='q'> <span class="verse" id="V15">15&#160;</span>Onların ürəyi ərisin,  </div><div class='q'>Yerə sərilənlər çox olsun deyə  </div><div class='q'>Bütün darvazalarında qırğın qılıncı qoydum.  </div><div class='q'>Ah, o, şimşək kimi parıldadı,  </div><div class='q'>Öldürmək üçün sıyrıldı.   </div><div class='q'> <span class="verse" id="V16">16&#160;</span>Ey qılınc, sağa-sola dönüb kəs,  </div><div class='q'>Sağa dön, sola dön,  </div><div class='q'>Üzün hara çevrilsə, ora get.   </div><div class='q'> <span class="verse" id="V17">17&#160;</span>Mən də əllərimi bir-birinə vuracağam,  </div><div class='q'>Beləcə qəzəbimi yatırdacağam.  </div><div class='q'>Bunu Mən Rəbb söylədim”».   </div><div class='p'> <span class="verse" id="V18">18&#160;</span>Mənə Rəbbin bu sözü nazil oldu:   <span class="verse" id="V19">19&#160;</span>«Sən ey bəşər oğlu, Babil padşahının qılıncının gəlməsi üçün iki yol hazırla, ikisi də bir ölkədən çıxsın. Bir yerdə nişan qoy, onu şəhər yolunun başında qoy.   <span class="verse" id="V20">20&#160;</span>Qılınc Ammon övladlarının Rabba şəhərinə, Yəhudaya və qalalı Yerusəlimə yönəlsin deyə yol hazırla.   <span class="verse" id="V21">21&#160;</span>Çünki Babil padşahı yolayrıcında – iki yolun başında falçılıq etmək üçün dayanacaq. Oxları qarışdıracaq, ev bütlərindən soruşacaq, kəsilən bir heyvanın qaraciyərinə baxacaq.   <span class="verse" id="V22">22&#160;</span>Onun sağ əlində Yerusəlimi göstərən fal var. Orada qoçbaşı alətləri qoyacaq, öldürmək əmri verəcək, döyüş nidası ucaldacaq, qoçbaşı alətlərini darvazaların önündə qoyacaq, torpaq qalağı və mühasirə divarları düzəldəcək.   <span class="verse" id="V23">23&#160;</span>Onunla and içib saziş bağlayanlar falın yalan olduğunu güman edəcək. Ancaq padşah təqsirlərini xatırlayıb onları əsir alacaq.   </div><div class='p'> <span class="verse" id="V24">24&#160;</span>Buna görə də Xudavənd Rəbb belə deyir: “İndi ki təqsirlərinizi və üsyankarlığınızı göstərməklə bunları yada saldınız, bütün işlərinizdə günahlarınız aşkara çıxdı və yada salındınız, mütləq əsir düşəcəksiniz.   <span class="verse" id="V25">25&#160;</span>Sən ey murdar və pis olan İsrail rəhbəri, günün çatdı, nəhayət, cəza vaxtın gəldi”.   <span class="verse" id="V26">26&#160;</span>Xudavənd Rəbb belə deyir: “Çalmanı və tacı götür. Daha bu belə olmayacaq. Alçalanı yüksəlt, yüksələni alçalt.   <span class="verse" id="V27">27&#160;</span>Viran, viran, viran qoyacağam şəhəri! Haqq sahibi gələnə qədər bərpa olunmayacaq. Mən şəhəri ona verəcəyəm”.   </div><div class='p'> <span class="verse" id="V28">28&#160;</span><a href="#FN1" class="notemark">*<span class="popup">Yer. 49:1-6; Yez. 25:1-7; Amos 1:3-15; Sef. 2:8-11 </span></a> Sən ey bəşər oğlu, peyğəmbərlik edib söylə ki, Ammonlular və onların etdikləri təhqirə görə Xudavənd Rəbb belə deyir:  </div><div class='q'>“Qılınc, qılınc həlak etmək üçün sıyrılıb,  </div><div class='q'>Qırğın üçün itilənib ki,  </div><div class='q'>Şimşək kimi parlasın.   </div><div class='q'> <span class="verse" id="V29">29&#160;</span>Elə bir zamanda ki  </div><div class='q'>Sənə boş görüntülər görünür,  </div><div class='q'>Sənə yalan falçılıq açırlar.  </div><div class='q'>Ölməli olan pis adamların  </div><div class='q'>Boyunlarına enəcəksən, ey qılınc!  </div><div class='q'>Bu adamların günü çatdı,  </div><div class='q'>Nəhayət, cəza vaxtı gəldi.   </div><div class='q'> <span class="verse" id="V30">30&#160;</span>Qılınc qınına qoyulsun!  </div><div class='q'>Səni yaradıldığın yerdə,  </div><div class='q'>Doğulduğun ölkədə mühakimə edəcəyəm.   </div><div class='q'> <span class="verse" id="V31">31&#160;</span>Qəzəbimi üstünə tökəcəyəm,  </div><div class='q'>Hiddətimin odunu üstünə püfləyəcəyəm,  </div><div class='q'>Səni vəhşi adamlara təslim edəcəyəm.  </div><div class='q'>Onlar məhv etməkdə mahirdir.   </div><div class='q'> <span class="verse" id="V32">32&#160;</span>Sən oda qida olacaqsan,  </div><div class='q'>Ölkə içində qanın töküləcək.  </div><div class='q'>Daha yada salınmayacaqsan,  </div><div class='q'>Çünki Mən Rəbb bunu söylədim”».   </div><ul class='tnav'>
<li><a href='index.htm'>YEZEKEL</a></li>
<li><a href='EZK20.htm'>&lt;</a></li>
<li><a href='EZK.htm'>21</a></li>
<li><a href='EZK22.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V28">21:28</a>
<span class="xt"><a href='JER49.htm#V1'>Yer. 49:1-6</a>; <a href='EZK25.htm#V1'>Yez. 25:1-7</a>; <a href='AMO01.htm#V3'>Amos 1:3-15</a>; <a href='ZEP02.htm#V8'>Sef. 2:8-11</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
