<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='LEV27.htm'>&lt;</a></li>
<li><a href='NUM.htm'>1</a></li>
<li><a href='NUM02.htm'>&gt;</a></li>
</ul>
<div class="main">
 <div class='mt'>SAYLAR  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«Saylar»</span> Kitabı İsrail xalqının Sina dağını tərk etdiyi vaxtdan Allahın onlara vəd etdiyi ölkənin şərq sərhədinə çatdıqları vaxta qədər qırx illik tarixi əhatə edir. Kitab İsraillilərin mühüm bir işinin adı ilə bağlıdır: Musa peyğəmbərin İsrail xalqı ilə yola düşməzdən əvvəl Sina dağında İsrail xalqını siyahıya alması və bir nəsil böyüdükdən sonra İordan çayının şərqində – Moavda yenə də İsrail xalqını siyahıya alması. İki siyahıyaalma dövrü arasında İsraillilər Kənanın cənub sərhədinə – Qadeşə getdilər, amma vəd olunmuş ölkəyə girə bilmədilər. Onlar həmin ərazidə uzun illər qaldıqdan sonra İordan çayının şərqinə getdilər. Xalqın bir hissəsi burada məskunlaşdı, qalan hissəsi isə Kənana daxil olmaq üçün İordan çayını keçməyə hazırlaşdı.  </div><div class='ip'><span class='bk'>«Saylar»</span> Kitabı çətinliklər qarşısında ruhdan düşən və qorxan, Allaha və Onun göndərdiyi elçiyə – Musaya qarşı üsyankar olan xalqın salnaməsidir. Xalq dəfələrlə Allaha zəif iman və itaətsizlik göstərməsinə baxmayaraq, O Öz xalqına sədaqətli olmuş və ona davamlı qayğı göstərmişdir.  </div><div class='iot'>Kitabın məzmunu:  </div><div class='io2'>1:1–9:23 İsraillilərin Sina dağını tərk etməyə hazırlaşması  </div><div class='io3'>1:1–4:49 Birinci siyahıyaalma  </div><div class='io3'>5:1–8:26 Müxtəlif qanun və qaydalar  </div><div class='io3'>9:1-23 İkinci Pasxa  </div><div class='io2'>10:1–21:35 Sina dağından Moava  </div><div class='io2'>22:1–32:42 Moavda baş vermiş hadisələr  </div><div class='io2'>33:1-49 Misirdən Moava səyahətin yekunu  </div><div class='io2'>33:50–36:13 İordan çayını keçməzdən əvvəl Rəbbin verdiyi öyüd-nəsihətlər   
</div><div class='chapterlabel' id="V0"> 1</div><div class='s'>İsrail övladlarının ilk dəfə siyahıya alınması </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Say. 26:1-51</span></a> İsrail övladlarının Misirdən çıxmasının ikinci ilində, ikinci ayın birinci günü Sina səhrasında, Hüzur çadırında Rəbb Musaya belə dedi:   <span class="verse" id="V2">2&#160;</span>«Bütün İsrail övladlarının icmasını, nəsilləri və ailələri ilə birlikdə siyahıya alın. Bütün kişiləri ayrı-ayrı sayıb adlarını yazın.   <span class="verse" id="V3">3&#160;</span>İsraildə iyirmi və ondan yuxarı yaşda döyüşə qabil olan hər kişini sən və Harun siyahıya alıb dəstələrə ayıracaqsınız.   <span class="verse" id="V4">4&#160;</span>Sizinlə bərabər hər qəbilədən bir kişi olsun; bu adamlar ailə başçısı olmalıdır.   <span class="verse" id="V5">5&#160;</span>Sizə kömək edəcək adamlar bunlardır:  </div><div class='li'>Ruven qəbiləsindən: Şedeur oğlu Elisur;   </div><div class='li'> <span class="verse" id="V6">6&#160;</span>Şimeondan: Surişadday oğlu Şelumiel;   </div><div class='li'> <span class="verse" id="V7">7&#160;</span>Yəhudadan: Amminadav oğlu Naxşon;   </div><div class='li'> <span class="verse" id="V8">8&#160;</span>İssakardan: Suar oğlu Netanel;   </div><div class='li'> <span class="verse" id="V9">9&#160;</span>Zevulundan: Xelon oğlu Eliav;   </div><div class='li'> <span class="verse" id="V10">10&#160;</span>Yusif övladlarından:  </div><div class='li'>Efrayimdən: Ammihud oğlu Elişama;  </div><div class='li'>Menaşşedən: Pedahsur oğlu Qamliel;   </div><div class='li'> <span class="verse" id="V11">11&#160;</span>Binyamindən: Gidoni oğlu Avidan;   </div><div class='li'> <span class="verse" id="V12">12&#160;</span>Dandan: Ammişadday oğlu Axiezer;   </div><div class='li'> <span class="verse" id="V13">13&#160;</span>Aşerdən: Okran oğlu Pagiel;   </div><div class='li'> <span class="verse" id="V14">14&#160;</span>Qaddan: Deuel oğlu Elyasaf;   </div><div class='li'> <span class="verse" id="V15">15&#160;</span>Naftalidən: Enan oğlu Axira».   </div><div class='p'> <span class="verse" id="V16">16&#160;</span>Bunlar icmadan təyin edilmiş adamlar, öz ata-babalarının qəbilə rəhbərləri və İsrailin tayfa başçıları idilər.   <span class="verse" id="V17">17&#160;</span>Musa ilə Harun adları göstərilən bu adamları apardılar.   <span class="verse" id="V18">18&#160;</span>İkinci ayın birinci günündə bütün icmanı topladılar; nəsillərinə və ailələrinə görə adlarının siyahısı ilə iyirmi və ondan yuxarı yaşda olanlar ayrı-ayrı yazıldılar.   <span class="verse" id="V19">19&#160;</span>Rəbbin Musaya əmr etdiyi kimi onlar Sina səhrasında xalqı elə də siyahıya aldılar.   </div><div class='p'> <span class="verse" id="V20">20&#160;</span>İsrailin ilk oğlu Ruvenin övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına ayrı-ayrı qeyd edildi.   <span class="verse" id="V21">21&#160;</span>Ruven qəbiləsindən 46 500 nəfər siyahıya alındı.   </div><div class='p'> <span class="verse" id="V22">22&#160;</span>Şimeon övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına ayrı-ayrı qeyd edildi.   <span class="verse" id="V23">23&#160;</span>Şimeon qəbiləsindən 59 300 nəfər siyahıya alındı.   </div><div class='p'> <span class="verse" id="V24">24&#160;</span>Qad övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V25">25&#160;</span>Qad qəbiləsindən 45 650 nəfər siyahıya alındı.   </div><div class='p'> <span class="verse" id="V26">26&#160;</span>Yəhuda övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V27">27&#160;</span>Yəhuda qəbiləsindən 74 600 nəfər siyahıya alındı.   </div><div class='p'> <span class="verse" id="V28">28&#160;</span>İssakar övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V29">29&#160;</span>İssakar qəbiləsindən 54 400 nəfər siyahıya alındı.   </div><div class='p'> <span class="verse" id="V30">30&#160;</span>Zevulun övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V31">31&#160;</span>Zevulun qəbiləsindən 57 400 nəfər siyahıya alındı.   </div><div class='p'> <span class="verse" id="V32">32&#160;</span>Yusif nəslindən – Efrayim övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V33">33&#160;</span>Efrayim qəbiləsindən 40 500 nəfər siyahıya alındı.   </div><div class='p'> <span class="verse" id="V34">34&#160;</span>Menaşşe övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V35">35&#160;</span>Menaşşe qəbiləsindən 32 200 nəfər siyahıya alındı.   </div><div class='p'> <span class="verse" id="V36">36&#160;</span>Binyamin övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V37">37&#160;</span>Binyamin qəbiləsindən 35 400 nəfər siyahıya alındı.   </div><div class='p'> <span class="verse" id="V38">38&#160;</span>Dan övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V39">39&#160;</span>Dan qəbiləsindən 62 700 nəfər siyahıya alındı.   </div><div class='p'> <span class="verse" id="V40">40&#160;</span>Aşer övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V41">41&#160;</span>Aşer qəbiləsindən 41 500 nəfər siyahıya alındı.   </div><div class='p'> <span class="verse" id="V42">42&#160;</span>Naftali övladlarından iyirmi və ondan yuxarı yaşda döyüşə qabil olan hər kişi mənsub olduğu nəsil və ailəyə görə adlar siyahısına qeyd edildi.   <span class="verse" id="V43">43&#160;</span>Naftali qəbiləsindən 53 400 nəfər siyahıya alındı.   </div><div class='p'> <span class="verse" id="V44">44&#160;</span>Musa, Harun və İsrailin on iki rəhbəri tərəfindən bunlar siyahıya alındı; hər biri mənsub olduqları ailəni təmsil edirdi.   <span class="verse" id="V45">45&#160;</span>İsraildə iyirmi və ondan yuxarı yaşda döyüşə qabil olan kişilərin hamısı mənsub olduqları ailəyə görə siyahıya alındı.   <span class="verse" id="V46">46&#160;</span>Siyahıya alınanlar cəmi 603 550 nəfər idi.   </div><div class='p'> <span class="verse" id="V47">47&#160;</span>Lakin onların arasında Levililər ailələrinə görə siyahıya alınmadı.   <span class="verse" id="V48">48&#160;</span>Çünki Rəbb Musaya demişdi:   <span class="verse" id="V49">49&#160;</span>«Ancaq Levi qəbiləsini siyahıya alma və digər İsrail övladlarını aldığın siyahıya daxil etmə.   <span class="verse" id="V50">50&#160;</span>Şəhadət məskəni ilə onun bütün avadanlığı və məskənə aid olan hər şey üçün məsuliyyəti Levililərin üzərinə qoy. Məskəni və onun bütün avadanlığını onlar daşısınlar, məskənə baxsınlar və onun ətrafında düşərgə salsınlar.   <span class="verse" id="V51">51&#160;</span>Məskən daşınacağı zaman Levililər onu toplasınlar. Məskən bir yerə qoyulacağı zaman yenə Levililər onu qursunlar. Onlardan savayı məskənə yaxınlaşan öldürülsün.   <span class="verse" id="V52">52&#160;</span>İsrail övladları öz çadırlarını bölüklərinə görə qursunlar. Hər kəs öz düşərgəsində bayrağının altında olsun.   <span class="verse" id="V53">53&#160;</span>Levililər isə Şəhadət məskəni ətrafında düşərgə salsınlar ki, İsrail icması Rəbbin qəzəbinə düçar olmasın. Levililər Şəhadət məskəninə cavabdeh olsunlar».   </div><div class='p'> <span class="verse" id="V54">54&#160;</span>İsrail övladları bütün bunları Rəbbin Musaya əmr etdiyi kimi etdilər.   </div><ul class='tnav'>
<li><a href='index.htm'>SAYLAR</a></li>
<li><a href='LEV27.htm'>&lt;</a></li>
<li><a href='NUM.htm'>1</a></li>
<li><a href='NUM02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='NUM26.htm#V1'>Say. 26:1-51</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
