<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 35</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='EZK34.htm'>&lt;</a></li>
<li><a href='EZK.htm'>35</a></li>
<li><a href='EZK36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Edomun əleyhinə peyğəmbərlik </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 34:5-17; 63:1-6; Yer. 49:7-22; Yez. 25:12-14; Amos 1:11-12; Avd. 1-14; Mal. 1:2-5 </span></a> Mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, üzünü Seir dağına çevir və onun əleyhinə peyğəmbərlik edib   <span class="verse" id="V3">3&#160;</span>söylə ki, Xudavənd Rəbb belə deyir:  </div><div class='q'>“Ey Seir dağı, Mən sənin əleyhinəyəm.  </div><div class='q'>Mən əlimi sənə qarşı uzadacaq,  </div><div class='q'>Səni xaraba, sakinsiz bir yerə çevirəcəyəm.   </div><div class='q'> <span class="verse" id="V4">4&#160;</span>Şəhərlərini viran edəcəyəm və sən xarabalığa çevriləcəksən.  </div><div class='q'>Onda biləcəksən ki, Rəbb Mənəm.   </div><div class='p'> <span class="verse" id="V5">5&#160;</span>Sən İsraillilərə həmişə kin bəsləmisən, fəlakətə düşdükləri və cəzalandırıldıqları vaxt zirvəyə yetəndə onları qılınca təslim etmisən”.   <span class="verse" id="V6">6&#160;</span>Buna görə də Xudavənd Rəbb bəyan edir: “Varlığıma and olsun ki, səni qana bulaşdıracağam, qan səni izləyəcək, qan tökməkdən imtina etmədiyinə görə qan səni izləyəcək.   <span class="verse" id="V7">7&#160;</span>Mən Seir dağını sakinsiz bir yerə və xarabalığa çevirəcəyəm. Oraya gedib-gələnin ayağını kəsəcəyəm.   <span class="verse" id="V8">8&#160;</span>Dağlarını ölülərlə dolduracağam, qılıncdan keçirilənlər sənin təpələrində, dərələrində, vadilərində yıxılıb həlak olacaq.   </div><div class='q'> <span class="verse" id="V9">9&#160;</span>Səni əbədi olaraq xarabalığa çevirəcəyəm,  </div><div class='q'>Şəhərlərində heç kəs yaşamayacaq.  </div><div class='q'>Onda biləcəksən ki, Rəbb Mənəm.   </div><div class='p'> <span class="verse" id="V10">10&#160;</span>Sən belə söylədin: ‹Rəbb o yerlərdə olsa da, bu iki millət, bu iki ölkə mənim olacaq, onları özümə mülk edəcəyəm›”.   <span class="verse" id="V11">11&#160;</span>Buna görə də Xudavənd Rəbb belə bəyan edir: “Varlığıma and olsun ki, xalqıma kin bəslədiyinə görə onlarla necə qəzəb və qısqanclıqla rəftar etdinsə, Mən də səninlə elə rəftar edəcəyəm. Səni mühakimə etdiyim zaman onlara da Özümü göstərəcəyəm.   <span class="verse" id="V12">12&#160;</span>O zaman biləcəksən ki, Mən Rəbb İsrail dağlarına qarşı söylədiyin təhqirlərin hamısını eşitmişəm. Sən belə demişdin: ‹Yerlə yeksan oldular, yeyilmək üçün bizə verildilər›.   <span class="verse" id="V13">13&#160;</span>Ağzınızla Mənə qarşı qürurla danışdınız, Mənim əleyhimə hörmətsiz sözlər dediniz. Mən Rəbb də bunları eşitdim”.   </div><div class='p'> <span class="verse" id="V14">14&#160;</span>Xudavənd Rəbb belə deyir: “Bütün yer üzü sevindiyi halda Mən səni viran edəcəyəm.   <span class="verse" id="V15">15&#160;</span>İsrail xalqının irsi yerlə yeksan olanda sən necə sevindinsə, Mən də səninlə elə rəftar edəcəyəm. Ey Seir dağı, viran olacaqsan, bütün Edom da viran olacaq. Onda biləcəklər ki, Rəbb Mənəm”.   </div><ul class='tnav'>
<li><a href='index.htm'>YEZEKEL</a></li>
<li><a href='EZK34.htm'>&lt;</a></li>
<li><a href='EZK.htm'>35</a></li>
<li><a href='EZK36.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">35:1</a>
<span class="xt"><a href='ISA34.htm#V5'>Yeş. 34:5-17</a>; <a href='ISA63.htm#V1'>63:1-6</a>; <a href='JER49.htm#V7'>Yer. 49:7-22</a>; <a href='EZK25.htm#V12'>Yez. 25:12-14</a>; <a href='AMO01.htm#V11'>Amos 1:11-12</a>; <a href='OBA01.htm#V1'>Avd. 1</a>-<a href='OBA01.htm#V14'>14</a>; <a href='MAL01.htm#V2'>Mal. 1:2-5</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
