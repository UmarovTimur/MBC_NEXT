<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN12.htm'>&lt;</a></li>
<li><a href='GEN.htm'>13</a></li>
<li><a href='GEN14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Lutun İbramdan ayrılması </div> <div class='p'> <span class="verse" id="V1">1&#160;</span>İbram arvadı və sahib olduğu bütün şeylərlə birgə Misirdən çıxıb Negev torpağına getdi. Lut da onunla idi.   <span class="verse" id="V2">2&#160;</span>İbram çox varlandı: onun çoxlu sürüsü və qızıl-gümüşü oldu.   <span class="verse" id="V3">3&#160;</span>Negevdən çıxıb bir yerdən o biri yerə keçərək Bet-Elə qədər – Bet-Ellə Ay şəhəri arasında əvvəllər çadır qurduğu yerə getdi.   <span class="verse" id="V4">4&#160;</span>İbram ilk vaxt düzəltdiyi qurbangahın yanına çatdı və orada Rəbbin adını çağırdı.   </div><div class='p'> <span class="verse" id="V5">5&#160;</span>İbramla birlikdə olan Lutun da qoyun-keçisi, mal-qarası və çadırları var idi.   <span class="verse" id="V6">6&#160;</span>Birlikdə yaşamaq üçün yer onlara darlıq edirdi, çünki onların malı çox idi və birgə qala bilməzdilər.   <span class="verse" id="V7">7&#160;</span>İbramın sürülərinin çobanları ilə Lutun sürülərinin çobanları arasında mübahisə düşdü. O vaxt bu torpaqda Kənanlılar və Perizlilər yaşayırdı.   </div><div class='p'> <span class="verse" id="V8">8&#160;</span>İbram Luta dedi: «Qoy mənimlə sənin və çobanlarımla çobanların arasında mübahisə olmasın, çünki biz qohumuq.   <span class="verse" id="V9">9&#160;</span>Bütün torpaqlar gözünün önündə deyilmi? Gəl ayrılaq. Əgər sən sola getsən, mən sağa gedəcəyəm, sən sağa getsən, mən sola gedəcəyəm».   <span class="verse" id="V10">10&#160;</span><a href="#FN1" class="notemark">*<span class="popup">Yar. 2:10</span></a> Lut başını qaldırıb İordan çayının kənarındakı düzənliyi gördü. O vaxt bu yer Misir torpağı kimi bütünlüklə Soara qədər suvarılırdı və Rəbbin bağı kimi idi. Rəbb hələ Sodom və Homorranı məhv etməmişdi.   <span class="verse" id="V11">11&#160;</span>Lut özünə İordan çayının kənarındakı düzənliyi seçdi. O, şərqə tərəf hərəkət etdi. Beləcə onlar bir-birindən ayrıldı.   <span class="verse" id="V12">12&#160;</span>İbram Kənan torpağında qaldı, Lut isə düzənlikdəki şəhərlərdə yaşamağa başladı və Sodoma qədər öz çadırlarını qurdu.   <span class="verse" id="V13">13&#160;</span>Sodomun əhalisi çox pozğun idi və Rəbbə qarşı çoxlu günah edirdi.   </div><div class='p'> <span class="verse" id="V14">14&#160;</span>Lut İbramdan ayrıldıqdan sonra Rəbb İbrama dedi: «Başını qaldırıb dayandığın yerdən şimala, cənuba, şərqə və qərbə tərəf bax.   <span class="verse" id="V15">15&#160;</span><a href="#FN2" class="notemark">*<span class="popup">Həv. 7:5</span></a> Gördüyün bütün torpaqları əbədi olaraq sənə və nəslinə verəcəyəm.   <span class="verse" id="V16">16&#160;</span>Nəslini yerin tozu qədər çoxaldacağam. Əgər bir nəfər yerin tozunu saya bilərsə, sənin nəslini də saya bilər.   <span class="verse" id="V17">17&#160;</span>Qalx bu torpağı uzununa və eninə dolaş, çünki Mən onu sənə verirəm».   <span class="verse" id="V18">18&#160;</span>İbram çadırını götürdü və gəlib Xevronda olan Mamre palıdının yanında məskən saldı. O burada Rəbbə bir qurbangah düzəltdi.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN12.htm'>&lt;</a></li>
<li><a href='GEN.htm'>13</a></li>
<li><a href='GEN14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">13:10</a>
<span class="xt"><a href='GEN02.htm#V10'>Yar. 2:10</a></span></p>
<p class="x" id="FN2"><span class="notemark">*</span><a class="notebackref" href="#V15">13:15</a>
<span class="xt"><a href='ACT07.htm#V5'>Həv. 7:5</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
