<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT11.htm'>&lt;</a></li>
<li><a href='ACT.htm'>12</a></li>
<li><a href='ACT13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Peterin zindandan qaçması </div> <div class='p'> <span class="verse" id="V1">1&#160;</span>O vaxtlar padşah Hirod cəmiyyətin bəzi üzvlərinə zülm etməyə əl atdı.   <span class="verse" id="V2">2&#160;</span>Yəhyanın qardaşı Yaqubu qılıncdan keçirib edam etdirdi.   <span class="verse" id="V3">3&#160;</span>Bundan Yəhudilərin razı qaldığını görüb üstəlik Peteri də tutdurdu. Bunu Mayasız Çörək bayramı vaxtında etdi.   <span class="verse" id="V4">4&#160;</span><a href="#FN1" class="notemark">*<span class="popup">Çıx. 12:1-27</span></a>O, Peteri yaxalatdırıb zindana saldırdı; onu hər birində dörd nəfər olmaqla dörd əsgəri dəstəyə nəzarət altında saxlanmaq üçün təslim etdi. Niyyətində tutmuşdu ki, Pasxa bayramından sonra xalq qarşısında onun məhkəməsini keçirsin.   <span class="verse" id="V5">5&#160;</span>Peter buna görə zindanda saxlanılırdı. Lakin imanlılar cəmiyyəti ciddi-cəhdlə onun üçün Allaha dua edirdi.   </div><div class='p'> <span class="verse" id="V6">6&#160;</span>Peter Hirodun ona məhkəmə quracağı günün əvvəlki gecəsi iki əsgər arasında bir cüt zəncirə bağlanmış halda yatırdı. Qarovulçular da qapıda dayanıb zindanın təhlükəsizliyini qoruyurdu.   <span class="verse" id="V7">7&#160;</span>Qəflətən Rəbbin bir mələyi göründü. Zindanın otağı işıqlandı. Mələk Peterin böyrünə vurub onu oyatdı və dedi: «Tez ol, qalx». O andaca Peterin biləklərindəki zəncirlər düşdü.   <span class="verse" id="V8">8&#160;</span>Mələk ona dedi: «Qurşağını bağla, çarığını geyin». Peter belə də etdi. Mələk yenə dedi: «Üst paltarını geyin, ardımca gəl».   <span class="verse" id="V9">9&#160;</span>Peter onun ardınca düşərək bayıra çıxdı. Amma mələyin etdiyinin həqiqi olduğunu başa düşmürdü, elə bilirdi ki, bir görüntü görür.   <span class="verse" id="V10">10&#160;</span>Birinci, ikinci qarovulçunun yanından keçərək şəhərə açılan dəmir darvazaya çatdılar. Onların qarşısında darvaza öz-özünə açıldı. Onlar çıxıb küçə uzunu getdilər. Birdən mələk Peterdən ayrıldı.   <span class="verse" id="V11">11&#160;</span>O andaca özünə gələn Peter dedi: «İndi əminliklə başa düşdüm ki, Rəbb Öz mələyini göndərib məni Hirodun əlindən və Yəhudi xalqının gözlədiyi bütün bəlalardan qurtardı».   </div><div class='p'> <span class="verse" id="V12">12&#160;</span>Peter bunları dərk edəndə Mark adlanan Yəhyanın anası Məryəmin evinə getdi. Orada xeyli adam yığılıb dua edirdi.   <span class="verse" id="V13">13&#160;</span>Peter həyət qapısını döyməyə başladı və Roda adlı bir qarabaş eşidib qapıya getdi.   <span class="verse" id="V14">14&#160;</span>Qız Peteri səsindən tanıdı və sevincindən qapını belə, açmadan yenə evə qaçdı. Oradakılara xəbər verdi ki, Peter qapıda dayanıb.   <span class="verse" id="V15">15&#160;</span>Onlar isə belə dedilər: «Dəli olmusan?» Amma qız dediyinin üstündə durdu. Belə olanda dedilər: «Yəqin onu qoruyan mələkdir».   <span class="verse" id="V16">16&#160;</span>Peter isə dayanmadan qapını döyürdü. Qapını açıb onu görəndə mat qaldılar.   <span class="verse" id="V17">17&#160;</span>Peter əli ilə susmaq işarəsi verərək Rəbbin onu necə zindandan çıxardığını nəql etdi. Sonra «bu xəbəri Yaquba və o biri qardaşlara da çatdırın» deyərək onlardan ayrılıb başqa yerə getdi.   </div><div class='p'> <span class="verse" id="V18">18&#160;</span>Səhər açılanda əsgərləri böyük bir vahimə bürüdü. Bir-birlərindən soruşdular: «Bəs Peter necə oldu?»   <span class="verse" id="V19">19&#160;</span>Hirod onu axtartdı. Tapa bilməyəndə isə qarovulçuları sorğu-suala çəkdirəndən sonra edam edilmələrinə əmr verdi.  </div><div class='s'>Padşah Hirodun ölümü </div> <div class='p'>Bundan sonra Hirod Yəhudeyadan Qeysəriyyəyə yollandı və orada qaldı.   <span class="verse" id="V20">20&#160;</span>Hirod Sur və Sidon əhalisinə qarşı hiddətindən alışıb-yanırdı. Onlar birlikdə onun yanına gəlib sarayın məişət işləri üzrə müdiri Blastı öz tərəflərinə çəkərək sülh istədiklərini bildirdilər. Çünki onların ölkəsi padşahın ölkəsindən gələn ərzaqdan asılı idi.   <span class="verse" id="V21">21&#160;</span>Təyin olunan gündə şahlıq libasını geyən Hirod hökm kürsüsünə oturaraq Sur və Sidonlulara müraciət etdi.   <span class="verse" id="V22">22&#160;</span>Camaat qışqırmağa başladı: «Bu bir insanın səsi deyil, bir allahın səsidir!»   <span class="verse" id="V23">23&#160;</span>O anda Rəbbin bir mələyi Hirodu vurdu. Çünki izzəti Allaha vermədi. Onu daxildən qurdlar yedi və canı çıxdı.   </div><div class='s'>Barnaba ilə Şaula vəzifə tapşırılır </div> <div class='p'> <span class="verse" id="V24">24&#160;</span>Allahın kəlamı isə yayılırdı və təsiri artırdı.   <span class="verse" id="V25">25&#160;</span>Barnaba və Şaul Yerusəlimdəki xidmətlərini yerinə yetirəndən sonra Mark adlanan Yəhyanı özləri ilə götürüb geri qayıtdılar.<a href="#FN2" class="notemark">*<span class="popup">Yerusəlimdəki öz xidmətlərini … geri qayıtdı – bəzi əlyazmalarda öz xidmətlərini … Yerusəlimdən qayıtdı.</span></a>   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT11.htm'>&lt;</a></li>
<li><a href='ACT.htm'>12</a></li>
<li><a href='ACT13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">12:4</a>
<span class="xt"><a href='EXO12.htm#V1'>Çıx. 12:1-27</a></span></p>
<p class="f" id="FN2"><span class="notemark">*</span><a class="notebackref" href="#V25">12:25</a>
<span class="fq">Yerusəlimdəki öz xidmətlərini … geri qayıtdı </span><span class="ft">– bəzi əlyazmalarda </span><span class="fq">öz xidmətlərini … Yerusəlimdən qayıtdı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
