<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN11.htm'>&lt;</a></li>
<li><a href='JHN.htm'>12</a></li>
<li><a href='JHN13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Məryəmin İsaya hədiyyəsi </div> <div class='r'>(Mat. 26:6-13; Mark 14:3-9)  </div><div class='p'> <span class="verse" id="V1">1&#160;</span>Pasxadan altı gün əvvəl İsa Bet-Anyaya gəldi. İsanın ölülər arasından diriltdiyi Lazar da orada idi.   <span class="verse" id="V2">2&#160;</span>Orada İsanın şərəfinə ziyafət verdilər. Marta xidmət edirdi. Lazar da İsa ilə birgə süfrə arxasında oturanların arasında idi.   <span class="verse" id="V3">3&#160;</span><a href="#FN1" class="notemark">*<span class="popup">Luka 7:37-38</span></a>Məryəm isə bir litra<a href="#FN2" class="notemark">*<span class="popup">Bir litra – təqribən 300 qr.</span></a> çox qiymətli xalis nard yağını götürərək İsanın ayaqlarına çəkib onları saçları ilə sildi. Yağın ətri evi bürüdü.   <span class="verse" id="V4">4&#160;</span>Lakin İsanın şagirdlərindən biri, Ona xəyanət edəcək Yəhuda İskaryot dedi:   <span class="verse" id="V5">5&#160;</span>«Nə üçün bu ətir üç yüz dinara satılıb yoxsullara verilmədi?»   <span class="verse" id="V6">6&#160;</span>Bu sözü yoxsulların qayğısına qaldığı üçün deyil, oğru olduğuna görə söylədi, çünki özündə olan pul qutusuna qoyulanların bir hissəsini oğurlayırdı.   <span class="verse" id="V7">7&#160;</span>Onda İsa dedi: «Qadını rahat burax, qoy bunu Mənim dəfn günüm üçün saxlasın.   <span class="verse" id="V8">8&#160;</span><a href="#FN3" class="notemark">*<span class="popup">Qanun. 15:11</span></a>Çünki yoxsullar həmişə sizin yanınızdadır, Mənsə həmişə yanınızda olmayacağam».   </div><div class='p'> <span class="verse" id="V9">9&#160;</span>Yəhudilərdən böyük bir kütlə İsanın orada olduğunu öyrənəndə həm İsaya görə, həm də Onun ölülər arasından diriltdiyi Lazarı görmək üçün oraya gəldi.   <span class="verse" id="V10">10&#160;</span>Onda başçı kahinlər öz aralarında Lazarı da öldürməyi qərara aldılar.   <span class="verse" id="V11">11&#160;</span>Çünki Lazara görə çoxlu Yəhudi gedib İsaya iman edirdi.   </div><div class='s'>İsanın Yerusəlimə daxil olması </div> <div class='r'>(Mat. 21:1-11; Mark 11:1-11; Luka 19:28-40)  </div><div class='p'> <span class="verse" id="V12">12&#160;</span>Ertəsi gün bayrama gələn böyük kütlə İsanın Yerusəlimə gələcəyini eşidəndə   <span class="verse" id="V13">13&#160;</span><a href="#FN4" class="notemark">*<span class="popup">Zəb. 118:25-26</span></a>xurma budaqları götürərək Onu qarşılamağa çıxdı. Onlar  </div><div class='q'>«Hosanna!<a href="#FN5" class="notemark">†<span class="popup">Hosanna – ibrani dilində xilas et. Nida kimi işlənir.</span></a>  </div><div class='q'>Rəbbin ismi ilə gələn İsrailin Padşahına alqış olsun!»  </div><div class='m'>deyə qışqırırdı.   <span class="verse" id="V14">14&#160;</span>İsa bir sıpa tapıb belinə mindi. Necə ki yazılıb:   </div><div class='q'> <span class="verse" id="V15">15&#160;</span><a href="#FN6" class="notemark">*<span class="popup">Zək. 9:9</span></a>«Ey Sion qızı,<a href="#FN7" class="notemark">‡<span class="popup">Sion qızı – yəni Yerusəlim əhalisi.</span></a> qorxma.  </div><div class='q'>Bax Padşahın bir sıpaya minib gəlir».   </div><div class='m'> <span class="verse" id="V16">16&#160;</span>Şagirdləri o zaman bu şeyləri anlamadılar. Lakin İsa izzətlənəndən sonra barəsində bunun yazıldığını və xalqın Ona nə etdiyini yada saldılar.   <span class="verse" id="V17">17&#160;</span>İsanın Lazarı qəbirdən çağırıb ölülər arasından diriltdiyi zaman Onun yanında olan camaat buna şahid idi.   <span class="verse" id="V18">18&#160;</span>Xalq İsanın bu əlaməti göstərdiyini eşitmişdi, buna görə də Onu qarşılamağa çıxdı.   <span class="verse" id="V19">19&#160;</span>Bu səbəbdən fariseylər bir-birlərinə dedilər: «Baxın əlinizdən bir iş gəlmir. Artıq aləm Onun ardınca getdi».   </div><div class='s'>İsa öləcəyini əvvəlcədən bildirir </div> <div class='p'> <span class="verse" id="V20">20&#160;</span>Bayramda Yerusəlimə ibadətə gələnlər arasında bəzi Yunanlar da var idi.   <span class="verse" id="V21">21&#160;</span>Onlar Qalileyanın Bet-Sayda şəhərindən olan Filipin yanına gəlib «ağa, biz İsanı görmək istəyirik» deyə ondan xahiş etdilər.   <span class="verse" id="V22">22&#160;</span>Filip gəlib Andreyə söylədi, Andrey və Filip də birgə gəlib İsaya xəbər verdilər.   <span class="verse" id="V23">23&#160;</span>İsa cavabında dedi: «Bəşər Oğlunun izzətlənmək vaxtı gəldi.   <span class="verse" id="V24">24&#160;</span>Doğrusunu, doğrusunu sizə deyirəm: əgər bir buğda dənəsi torpağa düşüb ölmürsə, tək qalır, amma ölürsə, çoxlu məhsul verir.   <span class="verse" id="V25">25&#160;</span><a href="#FN8" class="notemark">*<span class="popup">Mat. 10:39; 16:25; Mark 8:35; Luka 9:24; 17:33</span></a>Öz canını sevən kəs onu itirər, bu dünyada canı üçün qayğı çəkməyənsə onu əbədi həyat üçün qoruyar.   <span class="verse" id="V26">26&#160;</span>Kim Mənə xidmət etmək istəsə, ardımca gəlsin. Mən harada olacağamsa, Mənim xidmətçim də orada olacaq. Kim Mənə xidmət etsə, Ata ona hörmət edəcək.   </div><div class='p'> <span class="verse" id="V27">27&#160;</span>İndi ürəyim təlaş keçirir. Nə deyim? “Ey Ata, Məni bu andan xilas et” deyimmi? Lakin Mən elə bu an üçün gəldim.   <span class="verse" id="V28">28&#160;</span>Ey Ata, Öz adını izzətləndir!» Bunun cavabında göydən «Öz adımı izzətləndirdim, yenə də izzətləndirəcəyəm» deyə bir səs gəldi.   <span class="verse" id="V29">29&#160;</span>Orada duran xalqın bir qismi «göy guruldadı» dedi, başqaları isə «Onunla bir mələk danışdı» söylədi.   <span class="verse" id="V30">30&#160;</span>İsa cavab verdi: «Bu səs Mənim üçün deyil, sizin üçün gəldi.   <span class="verse" id="V31">31&#160;</span>İndi isə bu dünyaya hökm veriləcək və bu dünyanın hökmdarı<a href="#FN9" class="notemark">§<span class="popup">Bu dünyanın hökmdarı – yəni Şeytan.</span></a> bayıra atılacaq.   <span class="verse" id="V32">32&#160;</span>Mən yerdən yuxarı qaldırılsam, bütün insanları Özümə cəzb edəcəyəm».   <span class="verse" id="V33">33&#160;</span>İsa bu sözü söyləməklə necə bir ölümlə öləcəyinə işarə etdi.   <span class="verse" id="V34">34&#160;</span><a href="#FN10" class="notemark">*<span class="popup">Zəb. 110:4; Yeş. 9:7; Yez. 37:25; Dan. 7:14</span></a>Xalq Onun cavabında dedi: «Qanundan eşitdiyimizə görə Məsih əbədi qalacaq. Bəs Sən niyə “Bəşər Oğlu yuxarı qaldırılmalıdır” deyirsən? Bu Bəşər Oğlu kimdir?»   <span class="verse" id="V35">35&#160;</span>Onda İsa onlara dedi: «Qısa bir müddət də nur sizin aranızda olacaq. Nurunuz olarkən gəzin ki, sizi qaranlıq tutmasın. Çünki qaranlıqda gəzən hara getdiyini bilməz.   <span class="verse" id="V36">36&#160;</span>Nurunuz var ikən nura iman edin ki, nur övladları olasınız».  </div><div class='s'>Xalqın inadkarlığı </div> <div class='p'>İsa bu sözləri söyləyəndən sonra gedib onlardan gizləndi.   <span class="verse" id="V37">37&#160;</span>Onların qabağında bu qədər əlamət göstərdiyi halda yenə Ona iman etmirdilər.   <span class="verse" id="V38">38&#160;</span><a href="#FN11" class="notemark">*<span class="popup">Yeş. 53:1</span></a>Bunlar ona görə baş verdi ki, Yeşaya peyğəmbərin bu sözləri yerinə yetsin:  </div><div class='q'>«Ya Rəbb, xəbərimizə kim inandı,  </div><div class='q'>Rəbbin gücü kimə zühur oldu?»   </div><div class='m'> <span class="verse" id="V39">39&#160;</span>Onlar iman edə bilmirdilər, ona görə ki Yeşaya başqa yerdə deyib:   </div><div class='q'> <span class="verse" id="V40">40&#160;</span><a href="#FN12" class="notemark">*<span class="popup">Yeş. 6:10; Mat. 13:14-15; Mark 4:12; Həv. 28:26-27</span></a>«Allah onların gözlərini kor etdi  </div><div class='q'>Və ürəklərini kütləşdirdi ki,  </div><div class='q'>Gözləri ilə görməsinlər,  </div><div class='q'>Ürəkləri ilə anlamasınlar  </div><div class='q'>Və Mənə sarı dönməsinlər ki,  </div><div class='q'>Mən onlara şəfa verim».   </div><div class='m'> <span class="verse" id="V41">41&#160;</span>Yeşaya İsanın ehtişamını gördüyü üçün bu sözləri deyərək Onun barəsində danışıb.   <span class="verse" id="V42">42&#160;</span>Bununla bərabər, rəhbərlərdən bir çoxu İsaya iman etdi, lakin sinaqoqdan qovulmasınlar deyə fariseylərə görə bunu açıq bildirmədilər.   <span class="verse" id="V43">43&#160;</span>Çünki insanlardan izzət qazanmağı Allahdan izzət almaqdan artıq sevdilər.   </div><div class='p'> <span class="verse" id="V44">44&#160;</span>İsa nida edib dedi: «Mənə iman edən Mənə deyil, Məni Göndərənə iman edir.   <span class="verse" id="V45">45&#160;</span>Məni görən də Məni Göndərəni görür.   <span class="verse" id="V46">46&#160;</span>Mən dünyaya nur olub gəldim ki, Mənə iman edən hər kəs qaranlıqda qalmasın.   <span class="verse" id="V47">47&#160;</span>Kim sözlərimi eşidib onlara riayət etməzsə,<a href="#FN13" class="notemark">**<span class="popup">Onlara riayət etməzsə – bəzi əlyazmalarda inanmazsa.</span></a> Mən onu mühakimə etmərəm, çünki dünyanı mühakimə etmək üçün deyil, onu xilas etmək üçün gəldim.   <span class="verse" id="V48">48&#160;</span>Məni rədd edib sözlərimi qəbul etməyəni mühakimə edən bir şey var: bu da Mənim söylədiyim sözdür ki, son gündə onu mühakimə edəcək.   <span class="verse" id="V49">49&#160;</span>Çünki Mən Özümdən söyləmədim, Məni göndərən Ata nə deyəcəyim və nə söyləyəcəyim haqqında Mənə əmr verdi.   <span class="verse" id="V50">50&#160;</span>Mən bilirəm ki, Onun əmri əbədi həyatdır. Beləcə Mənim söylədiklərimi Ata Mənə necə dedisə, eləcə də söyləyirəm».   </div><ul class='tnav'>
<li><a href='index.htm'>YƏHYA</a></li>
<li><a href='JHN11.htm'>&lt;</a></li>
<li><a href='JHN.htm'>12</a></li>
<li><a href='JHN13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">12:3</a>
<span class="xt"><a href='LUK07.htm#V37'>Luka 7:37-38</a></span></p>
<p class="f" id="FN2"><span class="notemark">*</span><a class="notebackref" href="#V3">12:3</a>
<span class="fq">Bir litra </span><span class="ft">– təqribən 300 qr.</span></p>
<p class="x" id="FN3"><span class="notemark">*</span><a class="notebackref" href="#V8">12:8</a>
<span class="xt"><a href='DEU15.htm#V11'>Qanun. 15:11</a></span></p>
<p class="x" id="FN4"><span class="notemark">*</span><a class="notebackref" href="#V13">12:13</a>
<span class="xt"><a href='PSA118.htm#V25'>Zəb. 118:25-26</a></span></p>
<p class="f" id="FN5"><span class="notemark">†</span><a class="notebackref" href="#V13">12:13</a>
<span class="fq">Hosanna </span><span class="ft">– ibrani dilində </span><span class="fq">xilas et. </span><span class="ft">Nida kimi işlənir.</span></p>
<p class="x" id="FN6"><span class="notemark">*</span><a class="notebackref" href="#V15">12:15</a>
<span class="xt"><a href='ZEC09.htm#V9'>Zək. 9:9</a></span></p>
<p class="f" id="FN7"><span class="notemark">‡</span><a class="notebackref" href="#V15">12:15</a>
<span class="fq">Sion qızı </span><span class="ft">– yəni Yerusəlim əhalisi.</span></p>
<p class="x" id="FN8"><span class="notemark">*</span><a class="notebackref" href="#V25">12:25</a>
<span class="xt"><a href='MAT10.htm#V39'>Mat. 10:39</a>; <a href='MAT16.htm#V25'>16:25</a>; <a href='MRK08.htm#V35'>Mark 8:35</a>; <a href='LUK09.htm#V24'>Luka 9:24</a>; <a href='LUK17.htm#V33'>17:33</a></span></p>
<p class="f" id="FN9"><span class="notemark">§</span><a class="notebackref" href="#V31">12:31</a>
<span class="fq">Bu dünyanın hökmdarı </span><span class="ft">– yəni Şeytan.</span></p>
<p class="x" id="FN10"><span class="notemark">*</span><a class="notebackref" href="#V34">12:34</a>
<span class="xt"><a href='PSA110.htm#V4'>Zəb. 110:4</a>; <a href='ISA09.htm#V7'>Yeş. 9:7</a>; <a href='EZK37.htm#V25'>Yez. 37:25</a>; <a href='DAN07.htm#V14'>Dan. 7:14</a></span></p>
<p class="x" id="FN11"><span class="notemark">*</span><a class="notebackref" href="#V38">12:38</a>
<span class="xt"><a href='ISA53.htm#V1'>Yeş. 53:1</a></span></p>
<p class="x" id="FN12"><span class="notemark">*</span><a class="notebackref" href="#V40">12:40</a>
<span class="xt"><a href='ISA06.htm#V10'>Yeş. 6:10</a>; <a href='MAT13.htm#V14'>Mat. 13:14-15</a>; <a href='MRK04.htm#V12'>Mark 4:12</a>; <a href='ACT28.htm#V26'>Həv. 28:26-27</a></span></p>
<p class="f" id="FN13"><span class="notemark">**</span><a class="notebackref" href="#V47">12:47</a>
<span class="fq">Onlara riayət etməzsə </span><span class="ft">– bəzi əlyazmalarda </span><span class="fq">inanmazsa.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
