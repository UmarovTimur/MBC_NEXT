<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ ŞAMUEL 21</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='1SA20.htm'>&lt;</a></li>
<li><a href='1SA.htm'>21</a></li>
<li><a href='1SA22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>Davudun Şaulun yanından qaçması </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Mat. 12:3-4; Mark 2:25-26; Luka 6:3-4 </span></a> Davud Nov şəhərinə – kahin Aximelekin yanına gəldi. Aximelek qorxudan əsərək Davudu qarşılayıb dedi: «Niyə tənhasan, məgər yanında heç kim yoxdur?»   <span class="verse" id="V2">2&#160;</span>Davud kahin Aximelekə dedi: «Padşah mənə iş buyurub dedi ki, səni nə üçün göndərdiyimi və sənə əmr etdiyim işi heç kim bilməsin. Ona görə də nökərləri müəyyən yerlərə təyin etmişəm.   <span class="verse" id="V3">3&#160;</span>İndi yanında yeməyə nə var? Mənə beş kömbə çörək yaxud nə varsa, ver».   <span class="verse" id="V4">4&#160;</span>Kahin Davuda dedi: «Yanımızda adi çörək yoxdur, ancaq gənclər qadınlarla yaxınlıq etməyiblərsə, müqəddəs çörək var».   <span class="verse" id="V5">5&#160;</span>Davud kahinə belə cavab verdi: «Adətə görə mənim adamlarım adi səfərə çıxanda belə, bədənlərini təmiz saxlayır və qadınlarla yaxınlıq etmirlər. O ki qaldı bugünkü səfərə, sözsüz ki hamı pak olmalıdır».   <span class="verse" id="V6">6&#160;</span><a href="#FN2" class="notemark">*<span class="popup">Lev. 24:5-9 </span></a> Kahin ona müqəddəs çörək verdi, çünki Rəbbə təqdim edilən çörəklərdən başqa, çörək yox idi. O çörəklər Rəbbin önündən götürülmüşdü ki, yerinə isti çörəklər qoyulsun.   </div><div class='p'> <span class="verse" id="V7">7&#160;</span>O gün Şaulun əyanlarından bir nəfər orada idi. O, Rəbbin önündə olan dini mərasimə görə yubanmışdı. Bu, Şaulun baş çobanı Edomlu Doeq idi.   <span class="verse" id="V8">8&#160;</span>Davud Aximelekə dedi: «Burada yanınızda bir nizə yaxud bir qılınc varmı? Çünki padşah mənə təcili iş buyurduğu üçün nə qılıncımı, nə də silahlarımı götürə bildim».   <span class="verse" id="V9">9&#160;</span><a href="#FN3" class="notemark">*<span class="popup">1Şam. 17:51 </span></a> Kahin dedi: «Ela vadisində öldürdüyün Filiştli Qolyatın qılıncı bezə bükülü olaraq orada – efodun arxasındadır. Əgər onu istəyirsənsə, götür, çünki burada ondan başqası yoxdur». Davud dedi: «Onun əvəzi yoxdur, mənə ver».   </div><div class='p'> <span class="verse" id="V10">10&#160;</span>O gün Davud Şauldan qaçdı və Qat padşahı Akişin yanına getdi.   <span class="verse" id="V11">11&#160;</span><a href="#FN4" class="notemark">*<span class="popup">1Şam. 18:7; 29:5 </span></a> Akişin əyanları ona dedilər: «Bu öz ölkəsinin padşahı Davud deyilmi? Rəqslərdə qadınlar bunu tərənnüm edib oxumurdularmı?  </div><div class='q'>“Şaul qırdı minləri,  </div><div class='q'>Davudsa on minləri”».   </div><div class='p'> <span class="verse" id="V12">12&#160;</span><a href="#FN5" class="notemark">*<span class="popup">Zəb. 56 başlıq; Zəb. 34 başlıq </span></a> Davud bu sözləri ürəyinə salıb Qat padşahı Akişdən çox qorxdu.   <span class="verse" id="V13">13&#160;</span>Onların qarşısında görkəmini dəyişdirdi və yanlarında özünü dəli kimi göstərərək darvaza qapısının taylarını cırmaqladı və ağzının suyunu saqqalına axıtdı.   <span class="verse" id="V14">14&#160;</span>Akiş əyanlarına dedi: «Bax görürsünüz ki, bu adam dəlidir. Nə üçün onu mənim yanıma gətirmisiniz?   <span class="verse" id="V15">15&#160;</span>Mənim dəlilərim əskikdir ki, qarşımda dəlilik etmək üçün bunu da gətirdiniz? Heç belə adam da mənim evimə girərmi?»   </div><ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='1SA20.htm'>&lt;</a></li>
<li><a href='1SA.htm'>21</a></li>
<li><a href='1SA22.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">21:1</a>
<span class="xt"><a href='MAT12.htm#V3'>Mat. 12:3-4</a>; <a href='MRK02.htm#V25'>Mark 2:25-26</a>; <a href='LUK06.htm#V3'>Luka 6:3-4</a> </span></p>
<p class="x" id="FN2"><span class="notemark">*</span><a class="notebackref" href="#V6">21:6</a>
<span class="xt"><a href='LEV24.htm#V5'>Lev. 24:5-9</a> </span></p>
<p class="x" id="FN3"><span class="notemark">*</span><a class="notebackref" href="#V9">21:9</a>
<span class="xt"><a href='1SA17.htm#V51'>1Şam. 17:51</a> </span></p>
<p class="x" id="FN4"><span class="notemark">*</span><a class="notebackref" href="#V11">21:11</a>
<span class="xt"><a href='1SA18.htm#V7'>1Şam. 18:7</a>; <a href='1SA29.htm#V5'>29:5</a> </span></p>
<p class="x" id="FN5"><span class="notemark">*</span><a class="notebackref" href="#V12">21:12</a>
<span class="xt">Zəb. 56 başlıq; Zəb. 34 başlıq </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
