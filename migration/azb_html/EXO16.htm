<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 16</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO15.htm'>&lt;</a></li>
<li><a href='EXO.htm'>16</a></li>
<li><a href='EXO17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Allah manna və bildirçinləri göndərir </div> <div class='p'> <span class="verse" id="V1">1&#160;</span>Bütün İsrail övladlarının icması Elimdən yola düşdü. Onlar Misir ölkəsindən çıxdıqdan sonra ikinci ayın on beşinci günü Elim və Sina dağı arasındakı Sin səhrasına çatdılar.   <span class="verse" id="V2">2&#160;</span>Səhrada bütün İsrail övladlarının icması Musa ilə Harunun əlindən giley-güzar etdi.   <span class="verse" id="V3">3&#160;</span>İsraillilər onlara dedilər: «Kaş ki Misir ölkəsində ət qazanlarının yanında oturanda doyunca çörək yediyimiz vaxt Rəbbin əlində öləydik! Siz bizi bu səhraya ona görə gətirdiniz ki, bütün bu camaatı aclıqdan öldürəsiniz».   </div><div class='p'> <span class="verse" id="V4">4&#160;</span><a href="#FN1" class="notemark">*<span class="popup">Yəh. 6:31</span></a> Rəbb Musaya dedi: «Budur, Mən sizin üçün göydən çörək yağdıracağam. Qoy xalq hər gün çıxıb lazımi miqdarda o çörəyi yığsın. Mənsə onları sınayacağam ki, qanunuma görə yaşayırlar ya yox.   <span class="verse" id="V5">5&#160;</span>Altıncı gün yığdıqları digər günlər yığdıqlarından ikiqat artıq olsun, o gün də onu hazırlasınlar».   </div><div class='p'> <span class="verse" id="V6">6&#160;</span>Musa və Harun bütün İsrail övladlarına dedilər: «Axşam biləcəksiniz ki, sizi Misir ölkəsindən çıxaran Rəbdir.   <span class="verse" id="V7">7&#160;</span>Səhər isə Rəbbin izzətini görəcəksiniz. Çünki Rəbb Onun əlindən giley-güzarınızı eşitdi. Axı biz kimik ki, siz əlimizdən giley-güzar edirsiniz?»   <span class="verse" id="V8">8&#160;</span>Musa dedi: «Sizə axşam yeməyə ət, səhər isə doyunca çörək verən Rəbdir; çünki sizin Ona qarşı olan deyinməyinizi eşidən Odur. Axı biz kimik ki? Deyinməyiniz bizə qarşı deyil, Rəbbə qarşıdır».   <span class="verse" id="V9">9&#160;</span>Musa Haruna dedi: «Bütün İsrail icmasına belə söylə: “Rəbbin hüzuruna yaxınlaşın, çünki O sizin deyinməyinizi eşitmişdir”».   </div><div class='p'> <span class="verse" id="V10">10&#160;</span>Harun bütün İsrail övladlarının icması ilə danışdığı vaxt onlar səhraya baxıb Rəbbin əzəmətinin buludda göründüyünü gördülər.   <span class="verse" id="V11">11&#160;</span>Rəbb Musaya dedi:   <span class="verse" id="V12">12&#160;</span>«Mən İsrail övladlarının deyinməklərini eşitdim. Onlara de: axşamçağı ət yeyəcək, səhər isə çörəklə doyacaqsınız. Onda biləcəksiniz ki, Allahınız Rəbb Mənəm».   </div><div class='p'> <span class="verse" id="V13">13&#160;</span>Axşam bildirçinlər uçub bütün düşərgəni bürüdülər. Səhər düşərgənin ətrafına şeh düşdü.   <span class="verse" id="V14">14&#160;</span>Şeh buxarlananda səhrada, torpaq üzərində qırova bənzər nazik lopalar göründü.   <span class="verse" id="V15">15&#160;</span><a href="#FN2" class="notemark">*<span class="popup">1Kor. 10:3</span></a> İsraillilər bunu gördükdə bir-birinə «Bu nədir?» dedilər, çünki onun nə olduğunu bilmirdilər. Musa onlara dedi: «Bu Rəbbin sizə yeməyə verdiyi çörəkdir.   <span class="verse" id="V16">16&#160;</span>Rəbbin əmri budur: hər adam yemək üçün özünə lazımi miqdarda ondan yığsın. Öz çadırında olan adamların sayına görə adambaşı bir omer götürsün».   </div><div class='p'> <span class="verse" id="V17">17&#160;</span>İsrail övladları belə də etdilər. Kimi çox, kimi də az yığdı.   <span class="verse" id="V18">18&#160;</span><a href="#FN3" class="notemark">*<span class="popup">2Kor. 8:13-15</span></a> Onlar omer ilə ölçdükləri zaman çox yığanın artığı, az yığanın əskiyi olmadı. Hər kəs özünə lazımi miqdarda yemək yığdı.   </div><div class='p'> <span class="verse" id="V19">19&#160;</span>Musa İsrail övladlarına dedi: «Qoy səhərə qədər heç kimdə bu yeməkdən qalmasın».   <span class="verse" id="V20">20&#160;</span>Lakin bəziləri Musanın sözünə baxmayıb bundan səhərə qədər saxladılar. Saxladıqları yemək qurdlanıb iyləndi. Musa onlara qəzəbləndi.   <span class="verse" id="V21">21&#160;</span>İsrail övladlarından hər kəs özünə lazımi miqdarda hər səhər ondan yığırdı. Günəş qızanda isə o əriyirdi.   </div><div class='p'> <span class="verse" id="V22">22&#160;</span>İsrail övladları altıncı gün bu yeməkdən ikiqat artıq, adambaşı iki omer yığdılar. İcma başçıları gəlib bunu Musaya bildirdilər.   <span class="verse" id="V23">23&#160;</span><a href="#FN4" class="notemark">*<span class="popup">Çıx. 20:8-11</span></a> Musa onlara dedi: «Rəbb belə deyir: “Sabah istirahət günü – Rəbb üçün təqdis olunan Şənbə günüdür. Bu gün bişirdiyiniz hər şeyi bişirin, qaynatdığınız hər şeyi qaynadın, artığı da özünüz üçün səhərə qoyub saxlayın”».   <span class="verse" id="V24">24&#160;</span>İsrail övladları Musa onlara əmr etdiyi kimi yeməyi səhərə saxladılar. Onun içində nə qurd oldu, nə də iyləndi.   <span class="verse" id="V25">25&#160;</span>Musa dedi: «Bu gün o yeməyi yeyin, çünki Rəbb üçün Şənbə günüdür. Bu gün çöldə yemək tapmayacaqsınız.   <span class="verse" id="V26">26&#160;</span>Siz onu altı gün ərzində yığın; yeddinci gün – Şənbə günü o yemək yox olacaq».   </div><div class='p'> <span class="verse" id="V27">27&#160;</span>Xalqın bəziləri yeddinci gün yemək yığmağa çıxdılar, amma tapmadılar.   <span class="verse" id="V28">28&#160;</span>Rəbb Musaya dedi: «Nə vaxta qədər əmrlərimə və qanunlarıma itaət etməkdən boyun qaçıracaqsınız?   <span class="verse" id="V29">29&#160;</span>Baxın Rəbb sizə Şənbə günü verdi. Buna görə də O sizə hər altıncı gün iki günlük yemək verir. Qoy hər kəs öz evində qalsın və yeddinci gün heç yerə çıxmasın».   <span class="verse" id="V30">30&#160;</span>Beləcə xalq yeddinci gün istirahət etdi.   </div><div class='p'> <span class="verse" id="V31">31&#160;</span><a href="#FN5" class="notemark">*<span class="popup">Say. 11:7-8</span></a> İsrail xalqı bu yeməyin adını «manna»<a href="#FN6" class="notemark">*<span class="popup">Manna – ibrani dilində nədir. Bax: Çıx. 16:15. </span></a> qoydu. O, görünüşcə keşniş toxumu kimi idi, rəngi ağ, dadı isə ballı yuxaya bənzəyirdi.   <span class="verse" id="V32">32&#160;</span>Musa dedi: «Rəbbin əmri budur: “Mannadan bir omer doldurun; Misir ölkəsindən sizi çıxardığım zaman səhrada sizə yedirtdiyim yeməyi görmək üçün qoy bu nəsildən-nəslə qorunsun”».   <span class="verse" id="V33">33&#160;</span><a href="#FN7" class="notemark">*<span class="popup">İbr. 9:4</span></a> Musa Haruna dedi: «Bir qab götür, ona omer dolu manna qoy. Bu Rəbbin hüzurunda nəsildən-nəslə qorunub saxlanmalıdır».   </div><div class='p'> <span class="verse" id="V34">34&#160;</span>Rəbbin Musaya əmr etdiyi kimi Harun onu şəhadət lövhələrinin önündə qoruyub saxladı.   <span class="verse" id="V35">35&#160;</span><a href="#FN8" class="notemark">*<span class="popup">Yeşua 5:12; 1Kor. 10:3</span></a> İsrail övladları qırx il ərzində əhalisi olduqları Kənan ölkəsinin sərhədinə gələnə qədər manna yedilər.   <span class="verse" id="V36">36&#160;</span>Bir omer efanın onda bir hissəsidir.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO15.htm'>&lt;</a></li>
<li><a href='EXO.htm'>16</a></li>
<li><a href='EXO17.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">16:4</a>
<span class="xt"><a href='JHN06.htm#V31'>Yəh. 6:31</a></span></p>
<p class="x" id="FN2"><span class="notemark">*</span><a class="notebackref" href="#V15">16:15</a>
<span class="xt"><a href='1CO10.htm#V3'>1Kor. 10:3</a></span></p>
<p class="x" id="FN3"><span class="notemark">*</span><a class="notebackref" href="#V18">16:18</a>
<span class="xt"><a href='2CO08.htm#V13'>2Kor. 8:13-15</a></span></p>
<p class="x" id="FN4"><span class="notemark">*</span><a class="notebackref" href="#V23">16:23</a>
<span class="xt"><a href='EXO20.htm#V8'>Çıx. 20:8-11</a></span></p>
<p class="x" id="FN5"><span class="notemark">*</span><a class="notebackref" href="#V31">16:31</a>
<span class="xt"><a href='NUM11.htm#V7'>Say. 11:7-8</a></span></p>
<p class="f" id="FN6"><span class="notemark">*</span><a class="notebackref" href="#V31">16:31</a>
<span class="fq">Manna </span><span class="ft">– ibrani dilində </span><span class="fq">nədir. </span><span class="ft">Bax: <a href='EXO16.htm#V15'>Çıx. 16:15</a>. </span></p>
<p class="x" id="FN7"><span class="notemark">*</span><a class="notebackref" href="#V33">16:33</a>
<span class="xt"><a href='HEB09.htm#V4'>İbr. 9:4</a></span></p>
<p class="x" id="FN8"><span class="notemark">*</span><a class="notebackref" href="#V35">16:35</a>
<span class="xt"><a href='JOS05.htm#V12'>Yeşua 5:12</a>; <a href='1CO10.htm#V3'>1Kor. 10:3</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
