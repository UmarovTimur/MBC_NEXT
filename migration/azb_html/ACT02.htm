<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT01.htm'>&lt;</a></li>
<li><a href='ACT.htm'>2</a></li>
<li><a href='ACT03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Müqəddəs Ruhun gəlməsi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Lev. 23:15-21; Qanun. 16:9-11</span></a>Əllinci Gün bayramı<a href="#FN2" class="notemark">*<span class="popup">Əllinci Gün bayramı – yunan mətnində <span class='tl'>pentikosti</span> sözü olub Pasxa bayramından sonra əllinci gün qeyd edilir.</span></a> zamanı onların hamısı bir yerə yığılmışdı.   <span class="verse" id="V2">2&#160;</span>Birdən güclü külək uğultusu kimi göydən bir səs gəlib onlar oturan evin hər tərəfini bürüdü.   <span class="verse" id="V3">3&#160;</span>Onlara göründü ki, nə isə alov kimi dillərə parçalanaraq hər birinin üstünə düşür.   <span class="verse" id="V4">4&#160;</span>Onların hamısı Müqəddəs Ruhla doldu və Ruhun danışdırdığına görə başqa dillərdə danışmağa başladılar.   </div><div class='p'> <span class="verse" id="V5">5&#160;</span>Bu vaxt səma altında mövcud olan bütün millətlər arasından gələn mömin Yəhudilər Yerusəlimdə yaşayırdılar.   <span class="verse" id="V6">6&#160;</span>Bu səs gələndə orada böyük izdiham toplandı. Hamı öz dilində danışıldığını eşidəndə çaş-baş qaldı.   <span class="verse" id="V7">7&#160;</span>Mat qalaraq heyrət içində dedilər: «Bu danışanların hamısı Qalileyalı deyilmi?   <span class="verse" id="V8">8&#160;</span>Bəs necə olur ki, biz hamımız öz ana dilimizi eşidirik?   <span class="verse" id="V9">9&#160;</span>Biz Parfiyalılar, Midiyalılar, Elamlılar, Mesopotamiyada, Yəhudeyada, Kappadokiyada, Pontda və Asiya vilayətində,<a href="#FN3" class="notemark">†<span class="popup">Asiya vilayəti – indiki Türkiyə ərazisində olmuş bir vilayət.</span></a>   <span class="verse" id="V10">10&#160;</span>Frigiyada, Pamfiliyada, Misirdə və Liviyanın Kirenaya yaxın bölgələrində yaşayanlar, Romada yaşayan   <span class="verse" id="V11">11&#160;</span>Yəhudilər və Yəhudi dinini qəbul edənlər, Kritlilər, Ərəblər eşidirik ki, onlar bizim dilimizdə Allahın əzəmətli işlərindən danışır».   <span class="verse" id="V12">12&#160;</span>Hamı mat qalıb çaşqınlıq içində bir-birindən soruşurdu: «Bu nədir?»   <span class="verse" id="V13">13&#160;</span>Bəziləri də rişxəndlə deyirdi: «Bunlar şirin şərabdan sərxoş olublar».   </div><div class='s'>Peterin Əllinci Gün bayramında etdiyi vəz </div> <div class='p'> <span class="verse" id="V14">14&#160;</span>Peter On Bir həvari ilə bərabər irəli çıxdı və izdihama ucadan nida etdi: «Ey Yəhudilər və Yerusəlimin bütün sakinləri, sizə bildirirəm, sözlərimə qulaq asın.   <span class="verse" id="V15">15&#160;</span>Bu adamlar fikirləşdiyiniz kimi sərxoş deyil. Hələ günün üçüncü saatıdır.<a href="#FN4" class="notemark">‡<span class="popup">Üçüncü saat – hazırkı vaxtla səhər saat doqquz.</span></a>   <span class="verse" id="V16">16&#160;</span><a href="#FN5" class="notemark">*<span class="popup">Yoel 2:28-32</span></a>Bu gördükləriniz Yoel peyğəmbər vasitəsilə əvvəlcədən deyilən hadisədir.   <span class="verse" id="V17">17&#160;</span>Allah dedi ki, axır zamanda  </div><div class='q'>“Bütün bəşər üzərinə Ruhumdan tökəcəyəm.  </div><div class='q'>Oğullarınız və qızlarınız peyğəmbərlik edəcək,  </div><div class='q'>Cavanlarınız görüntülər,  </div><div class='q'>Ağsaqqallarınızsa röyalar görəcək.   </div><div class='q'> <span class="verse" id="V18">18&#160;</span>O günlərdə qul və qarabaşların üzərinə də  </div><div class='q'>Ruhumdan tökəcəyəm,  </div><div class='q'>Onlar da peyğəmbərlik edəcək.   </div><div class='q'> <span class="verse" id="V19">19&#160;</span>Yuxarıda – göylərdə xariqələr,  </div><div class='q'>Aşağıda – yerdə əlamətlər göstərəcəyəm:  </div><div class='q'>Qan, alov və tüstü buxarları görünəcək.   </div><div class='q'> <span class="verse" id="V20">20&#160;</span>Rəbbin möhtəşəm və əzəmətli günü gəlməzdən əvvəl  </div><div class='q'>Günəş qaranlığa və ay qan rənginə dönəcək.   </div><div class='q'> <span class="verse" id="V21">21&#160;</span>Rəbbin adını çağıran hər kəs xilas olacaq”.   </div><div class='p'> <span class="verse" id="V22">22&#160;</span>Ey İsraillilər, bu sözlərimə qulaq asın! Bildiyiniz kimi Allahın aranızda Nazaretli İsa vasitəsilə yaratdığı möcüzələr, xariqələr və əlamətlər aydın göstərdi ki, O, Allahdan gələn Şəxsdir.   <span class="verse" id="V23">23&#160;</span><a href="#FN6" class="notemark">*<span class="popup">Mat. 27:35; Mark 15:24; Luka 23:33; Yəh. 19:18</span></a>Allahın əzəldən bilib müəyyən etdiyi məqsədə uyğun olaraq siz bu Şəxsi qanunsuzlara təslim edib onların əli ilə çarmıxa mıxlatdıraraq öldürdünüz.   <span class="verse" id="V24">24&#160;</span><a href="#FN7" class="notemark">*<span class="popup">Mat. 28:5-6; Mark 16:6; Luka 24:5</span></a>Allah isə ölüm əzablarını kəsərək Onu diriltdi. Çünki Onu ölüm tutub saxlaya bilməzdi.   <span class="verse" id="V25">25&#160;</span><a href="#FN8" class="notemark">*<span class="popup">Zəb. 16:8-11</span></a>Davud da Onun barəsində demişdi:  </div><div class='q'>“Rəbbə həmişə üz tutmuşam,  </div><div class='q'>Sağımda olduğu üçün sarsılmaram.   </div><div class='q'> <span class="verse" id="V26">26&#160;</span>Elə bunun üçün qəlbim sevinir, dilim şad olur,  </div><div class='q'>Cismim belə, ümidlə yaşayır.   </div><div class='q'> <span class="verse" id="V27">27&#160;</span>Çünki məni ölülər diyarına atmazsan,  </div><div class='q'>Mömin insanını çürüməyə qoymazsan.   </div><div class='q'> <span class="verse" id="V28">28&#160;</span>Mənə həyat yolunu öyrədirsən,  </div><div class='q'>Hüzurunda mənə doyunca sevinc verirsən”.   </div><div class='p'> <span class="verse" id="V29">29&#160;</span>Qardaşlar, sizə cəsarətlə deməliyəm ki, doğrudan da, ulu babamız Davud ölüb və dəfn olunub. Onun qəbri bu günə qədər buradadır.   <span class="verse" id="V30">30&#160;</span><a href="#FN9" class="notemark">*<span class="popup">2Şam. 7:12-13; 1Pad. 17:11-12; Zəb. 132:11</span></a>Davud peyğəmbər idi və öz nəslindən bir Nəfəri<a href="#FN10" class="notemark">§<span class="popup">Öz nəslindən bir Nəfəri – bəzi əlyazmalarda Onun soy-kökündən olan Məsihi dirildib.</span></a> onun taxtına çıxarmaq üçün Allahın and içərək Davuda vəd etdiyini bilirdi.   <span class="verse" id="V31">31&#160;</span><a href="#FN11" class="notemark">*<span class="popup">Zəb. 16:10</span></a>Ona görə Məsihin dirilməsini əvvəlcədən görüb barəsində demişdi ki, Allah  </div><div class='q'>Onu ölülər diyarına atmaz,  </div><div class='q'>Cismini çürüməyə qoymaz.   </div><div class='m'> <span class="verse" id="V32">32&#160;</span>Allah bu İsanı ölümdən diriltdi və hamımız buna şahid olduq.   <span class="verse" id="V33">33&#160;</span>Allah Onu ucaltdı və sağ əlində oturtdu. O, vəd edilən Müqəddəs Ruhu Atadan götürüb sizin görüb-eşitdiyiniz kimi üstümüzə tökdü.   <span class="verse" id="V34">34&#160;</span><a href="#FN12" class="notemark">*<span class="popup">Zəb. 110:1</span></a>Davud özü göylərə qalxmadı, amma belə dedi:  </div><div class='q'>“Rəbb mənim Ağama dedi:   </div><div class='q'> <span class="verse" id="V35">35&#160;</span>‹Mən düşmənlərini ayaqlarının altına kətil kimi salanadək  </div><div class='q'>Sağımda otur›”.   </div><div class='m'> <span class="verse" id="V36">36&#160;</span>Ona görə də qoy bütün İsrail xalqı möhkəm bilsin ki, Allah sizin çarmıxa çəkdiyiniz bu İsanı həm Rəbb, həm də Məsih təyin etmişdir».   </div><div class='p'> <span class="verse" id="V37">37&#160;</span>Bu sözlər ona qulaq asanların ürəyinə ox kimi sancıldı. Onlar həm Peterdən, həm də o biri həvarilərdən soruşdular: «Qardaşlar, bəs biz nə edək?»   <span class="verse" id="V38">38&#160;</span>Peter onlara cavab verdi: «Tövbə edin, hamınız İsa Məsihin adı ilə vəftiz olun. Onda günahlarınız bağışlanacaq və bəxşiş olaraq Müqəddəs Ruhu alacaqsınız.   <span class="verse" id="V39">39&#160;</span>Çünki bu vəd siz, övladlarınız, uzaqdakıların hamısı – Allahımız Rəbbin çağırdığı hər kəs üçündür».   <span class="verse" id="V40">40&#160;</span>Peter başqa çox söz deyib onlara xəbərdarlıq etdi və yalvardı: «Bu əyri nəsildən xilas olun».   <span class="verse" id="V41">41&#160;</span>Onun sözünü qəbul edənlər<a href="#FN13" class="notemark">**<span class="popup">Qəbul edənlər – bəzi əlyazmalarda sevinə-sevinə qəbul edənlər.</span></a> vəftiz oldular. O gün üç min nəfərə yaxın insan imanlılara qoşuldu.   <span class="verse" id="V42">42&#160;</span>Onlar da özlərini həvarilərin təliminə, hər şeydə şərik olmağa, birgə çörək bölməyə və duaya həsr etdilər.   </div><div class='s'>İmanlılar arasında birlik </div> <div class='p'> <span class="verse" id="V43">43&#160;</span>Bütün imanlıların ürəyinə qorxu düşdü. Həvarilər vasitəsilə çoxlu xariqələr və əlamətlər göstərilirdi.   <span class="verse" id="V44">44&#160;</span><a href="#FN14" class="notemark">*<span class="popup">Həv. 4:32-35</span></a>İman edənlərin hamısı bir yerdə idi, bütün əmlaklarından da birgə istifadə edirdi.   <span class="verse" id="V45">45&#160;</span>Onlar mallarını, mülklərini satıb pulu hər kəsə ehtiyacına görə paylayırdılar;   <span class="verse" id="V46">46&#160;</span>hər gün məbədə yığılmaqda davam edir, evlərdə sevinə-sevinə, səmimi qəlbdən çörək bölüb yeyirdilər.   <span class="verse" id="V47">47&#160;</span>Onlar Allaha həmd edir və bütün xalq qarşısında lütf qazanırdılar. Rəbb isə hər gün insanları xilas edir və imanlılara qoşurdu.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT01.htm'>&lt;</a></li>
<li><a href='ACT.htm'>2</a></li>
<li><a href='ACT03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">2:1</a>
<span class="xt"><a href='LEV23.htm#V15'>Lev. 23:15-21</a>; <a href='DEU16.htm#V9'>Qanun. 16:9-11</a></span></p>
<p class="f" id="FN2"><span class="notemark">*</span><a class="notebackref" href="#V1">2:1</a>
<span class="fq">Əllinci Gün bayramı </span><span class="ft">– yunan mətnində pentikosti sözü olub Pasxa bayramından sonra əllinci gün qeyd edilir.</span></p>
<p class="f" id="FN3"><span class="notemark">†</span><a class="notebackref" href="#V9">2:9</a>
<span class="fq">Asiya vilayəti </span><span class="ft">– indiki Türkiyə ərazisində olmuş bir vilayət.</span></p>
<p class="f" id="FN4"><span class="notemark">‡</span><a class="notebackref" href="#V15">2:15</a>
<span class="fq">Üçüncü saat </span><span class="ft">– hazırkı vaxtla səhər saat doqquz.</span></p>
<p class="x" id="FN5"><span class="notemark">*</span><a class="notebackref" href="#V16">2:16</a>
<span class="xt"><a href='JOL02.htm#V28'>Yoel 2:28-32</a></span></p>
<p class="x" id="FN6"><span class="notemark">*</span><a class="notebackref" href="#V23">2:23</a>
<span class="xt"><a href='MAT27.htm#V35'>Mat. 27:35</a>; <a href='MRK15.htm#V24'>Mark 15:24</a>; <a href='LUK23.htm#V33'>Luka 23:33</a>; <a href='JHN19.htm#V18'>Yəh. 19:18</a></span></p>
<p class="x" id="FN7"><span class="notemark">*</span><a class="notebackref" href="#V24">2:24</a>
<span class="xt"><a href='MAT28.htm#V5'>Mat. 28:5-6</a>; <a href='MRK16.htm#V6'>Mark 16:6</a>; <a href='LUK24.htm#V5'>Luka 24:5</a></span></p>
<p class="x" id="FN8"><span class="notemark">*</span><a class="notebackref" href="#V25">2:25</a>
<span class="xt"><a href='PSA016.htm#V8'>Zəb. 16:8-11</a></span></p>
<p class="x" id="FN9"><span class="notemark">*</span><a class="notebackref" href="#V30">2:30</a>
<span class="xt"><a href='2SA07.htm#V12'>2Şam. 7:12-13</a>; <a href='1KI17.htm#V11'>1Pad. 17:11-12</a>; <a href='PSA132.htm#V11'>Zəb. 132:11</a></span></p>
<p class="f" id="FN10"><span class="notemark">§</span><a class="notebackref" href="#V30">2:30</a>
<span class="fq">Öz nəslindən bir Nəfəri </span><span class="ft">– bəzi əlyazmalarda </span><span class="fq">Onun soy-kökündən olan Məsihi dirildib.</span></p>
<p class="x" id="FN11"><span class="notemark">*</span><a class="notebackref" href="#V31">2:31</a>
<span class="xt"><a href='PSA016.htm#V10'>Zəb. 16:10</a></span></p>
<p class="x" id="FN12"><span class="notemark">*</span><a class="notebackref" href="#V34">2:34</a>
<span class="xt"><a href='PSA110.htm#V1'>Zəb. 110:1</a></span></p>
<p class="f" id="FN13"><span class="notemark">**</span><a class="notebackref" href="#V41">2:41</a>
<span class="fq">Qəbul edənlər </span><span class="ft">– bəzi əlyazmalarda </span><span class="fq">sevinə-sevinə qəbul edənlər.</span></p>
<p class="x" id="FN14"><span class="notemark">*</span><a class="notebackref" href="#V44">2:44</a>
<span class="xt"><a href='ACT04.htm#V32'>Həv. 4:32-35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
