<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 141</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA140.htm'>&lt;</a></li>
<li><a href='PSA.htm'>141</a></li>
<li><a href='PSA142.htm'>&gt;</a></li>
</ul>
<div class="main">
 
<div class='chapterlabel' id="V0"> 141</div><div class='s'>Məzmur 141 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Ya Rəbb, Səni çağırıram, tez imdadıma yetiş,  </div><div class='q'>Fəryad edərkən səsimi eşit!   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Vəhy 5:8</span></a> Qoy hüzurunda dualarım buxur kimi,  </div><div class='q'>Açılan əllərim axşam qurbanı kimi qəbul olunsun!   </div><div class='b'> &#160; </div> <div class='q'> <span class="verse" id="V3">3&#160;</span>Ya Rəbb, ağzıma nəzarətçi qoy,  </div><div class='q'>Dodağımın qapısını qoru.   </div><div class='q'> <span class="verse" id="V4">4&#160;</span>Qoyma qəlbim şərə meyl etsin,  </div><div class='q'>Şər iş görənlərə qoşulub mən də pis iş görməyim,  </div><div class='q'>Pislərlə birgə onların ləziz yeməklərindən yeməyim.   </div><div class='b'> &#160; </div> <div class='q'> <span class="verse" id="V5">5&#160;</span>Saleh insan məni vursa, məhəbbətinə görə tənbeh edər,  </div><div class='q'>Bundan imtina etmərəm, sanki başıma çəkilən yağdır.  </div><div class='q'>Daim pislərin şərinə qarşı dua edərəm.   </div><div class='q'> <span class="verse" id="V6">6&#160;</span>Hakimləri yarğandan atılarkən  </div><div class='q'>Qoy xalq sözlərimi eşitsin, şirinliyini bilsin.   </div><div class='q'> <span class="verse" id="V7">7&#160;</span>Şumlanan yerdə şırımlara narın torpaq töküldüyü kimi  </div><div class='q'>Sümüklərimiz ölülər diyarının qapısına səpilib.   </div><div class='b'> &#160; </div> <div class='q'> <span class="verse" id="V8">8&#160;</span>Ey Xudavənd Rəbb, gözlərimi Sənə dikmişəm,  </div><div class='q'>Məni təhlükədə qoyma, Sənə pənah gətirmişəm.   </div><div class='q'> <span class="verse" id="V9">9&#160;</span>Şər iş görənlərin tələsindən,  </div><div class='q'>Onların qurduğu cələdən məni qoru.   </div><div class='q'> <span class="verse" id="V10">10&#160;</span>Qoy pislər öz torlarına düşsün,  </div><div class='q'>Mən də yolumu salamat keçib-gedim.   </div><ul class='tnav'>
<li><a href='index.htm'>ZƏBUR</a></li>
<li><a href='PSA140.htm'>&lt;</a></li>
<li><a href='PSA.htm'>141</a></li>
<li><a href='PSA142.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">141:2</a>
<span class="xt"><a href='REV05.htm#V8'>Vəhy 5:8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
