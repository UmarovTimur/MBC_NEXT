<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab AMOS 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>AMOS</a></li>
<li><a href='AMO07.htm'>&lt;</a></li>
<li><a href='AMO.htm'>8</a></li>
<li><a href='AMO09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Yay meyvəsi barəsində görüntü </div> <div class='p'> <span class="verse" id="V1">1&#160;</span>Xudavənd Rəbb mənə belə bir görüntü göstərdi: budur, bir səbət yay meyvəsi gördüm.   <span class="verse" id="V2">2&#160;</span>O məndən soruşdu: “Amos, sən nə görürsən?” Mən cavab verdim: “Bir səbət yay meyvəsi”. Rəbb mənə dedi:  </div><div class='q'>“Xalqım İsrailin axır günü yetişib.  </div><div class='q'>Artıq onlardan əl çəkməyəcəyəm.   </div><div class='q'> <span class="verse" id="V3">3&#160;</span>Həmin gün saray nəğmələri fəryada çevriləcək.  </div><div class='q'>Meyit meyit üstə düşəcək, hər tərəfə atılacaq.  </div><div class='q'>Sonra sükut olacaq”.  </div><div class='q'>Xudavənd Rəbb belə bəyan edir.   </div><div class='s'>Allah İsrailə cəza verəcək </div> <div class='p'> <span class="verse" id="V4">4&#160;</span>Siz, ey möhtacları tapdalayıb əzənlər, ey kasıbların başını yeyənlər, indi buna qulaq asın!   <span class="verse" id="V5">5&#160;</span>Deyirsiniz: “Təzə Ay mərasimi nə vaxt sona çatacaq ki, taxılı başqasına sataq? Şənbə günü nə vaxt qurtaracaq ki, buğdanı satışa qoyaq? Qoy ölçünü azaldaq, qiyməti də artıraq, aldadıcı tərəzi quraq.   <span class="verse" id="V6">6&#160;</span>Qoy yoxsulları pula, möhtacları bir cüt çarığa satın alaq, buğdanın tör-töküntüsünü də sataq”.   </div><div class='p'> <span class="verse" id="V7">7&#160;</span>Yaqubun fəxri olan Rəbb belə and içmişdir: “Onların bütün işlərini heç vaxt unutmayacağam”.   <span class="verse" id="V8">8&#160;</span>Bundan ötrü deyilmi ki, yer titrəyəcək, orada yaşayan hər kəs yasa batacaq? Bəli, bütün yer Nil çayı kimi qabaracaq, Misirdəki Nil çayı kimi coşandan sonra çəkiləcək.   </div><div class='q'> <span class="verse" id="V9">9&#160;</span>Xudavənd Rəbb bəyan edir:  </div><div class='q'>“Həmin gün günorta günəşi batıracağam,  </div><div class='q'>Yer üzündə gündüzü qaraldacağam.   </div><div class='q'> <span class="verse" id="V10">10&#160;</span>Bayramlarınızı yasa döndərəcəyəm,  </div><div class='q'>Bütün mahnılarınızı mərsiyəyə çevirəcəyəm.  </div><div class='q'>Hər kəsin belinə çul büründürəcəyəm,  </div><div class='q'>Hər başın saçını qırxdıracağam.  </div><div class='q'>Yeganə oğula yas tutulan kimi  </div><div class='q'>O günü sona qədər acı edəcəyəm”.   </div><div class='b'> &#160; </div> <div class='q'> <span class="verse" id="V11">11&#160;</span>Xudavənd Rəbb bəyan edir:  </div><div class='q'>“Budur, elə günlər gələcək ki,  </div><div class='q'>Ölkəyə qıtlıq göndərəcəyəm.  </div><div class='q'>Bu günlərdə çörək və suyun qıtlığı deyil,  </div><div class='q'>Rəbbin sözlərinin qıtlığı olacaq.   </div><div class='q'> <span class="verse" id="V12">12&#160;</span>İnsanlar Rəbbin sözünü axtaracaq.  </div><div class='q'>Dənizdən-dənizə,  </div><div class='q'>Şimaldan şərqə qədər  </div><div class='q'>Sürətlə gəzib-dolaşacaqlar,  </div><div class='q'>Lakin onu tapmayacaqlar.   </div><div class='q'> <span class="verse" id="V13">13&#160;</span>Həmin gün gözəl qızlar, igid oğlanlar  </div><div class='q'>Susuzluqdan qəşş edəcəklər.   </div><div class='q'> <span class="verse" id="V14">14&#160;</span>Samariyanın bütlərə and içib  </div><div class='q'>‹Ey Dan, allahının haqqı!›,  </div><div class='q'>‹Beer-Şevaya gedən yol haqqı!› deyən adamlar  </div><div class='q'>Yıxılacaq və bir daha qalxmayacaq”.   </div><div class='b'> &#160; </div> <ul class='tnav'>
<li><a href='index.htm'>AMOS</a></li>
<li><a href='AMO07.htm'>&lt;</a></li>
<li><a href='AMO.htm'>8</a></li>
<li><a href='AMO09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
