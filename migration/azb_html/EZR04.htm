<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EZRA 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EZRA</a></li>
<li><a href='EZR03.htm'>&lt;</a></li>
<li><a href='EZR.htm'>4</a></li>
<li><a href='EZR05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Samariyalılar məbəd tikintisinə mane olur </div> <div class='p'> <span class="verse" id="V1">1&#160;</span>Yəhudalıların və Binyaminlilərin düşmənləri eşitdilər ki, sürgündən qayıdanlar İsrailin Allahı Rəbb üçün məbəd tikirlər.   <span class="verse" id="V2">2&#160;</span><a href="#FN1" class="notemark">*<span class="popup">2Pad. 19:37; Yeş. 37:38</span></a> Onlar Zerubbabilə və nəsil başçılarına yaxınlaşıb belə dedi: «Qoy biz də sizinlə bərabər bu məbədi tikək, çünki biz də sizin kimi Allahınıza sitayiş edirik. Bizi buraya gətirən Aşşur padşahı Esar-Xaddonun dövründən bəri sizin Allaha qurban təqdim edirik».   <span class="verse" id="V3">3&#160;</span>Lakin Zerubbabil, Yeşua və İsrailin digər nəsil başçıları onlara belə dedilər: «Allahımızın evini qurmaq üçün sizin bizimlə heç bir ortaq işiniz yoxdur. Biz özümüz əlbir olaraq Fars padşahı Kirin əmrinə əsasən İsrailin Allahı Rəbbə məbəd tikəcəyik».   <span class="verse" id="V4">4&#160;</span>Onda bu ölkənin xalqı Yəhuda xalqının əllərini işdən soyutmaqla tikinti işində onlara əziyyət verdi.   <span class="verse" id="V5">5&#160;</span>Bu xalq Yəhudilərin məqsədlərini boşa çıxarmaq üçün Fars padşahları olan Kirin dövründən Daranın dövrünə qədər onlara qarşı çıxaraq özlərinə muzdla məsləhətçilər tutdu.   <span class="verse" id="V6">6&#160;</span><a href="#FN2" class="notemark">*<span class="popup">Est. 1:1</span></a> Onlar Axaşveroş padşah olanda, onun hökmranlığının başlanğıcında Yəhuda və Yerusəlimdə yaşayanların əleyhinə bir ittiham məktubu yazdılar.   </div><div class='p'> <span class="verse" id="V7">7&#160;</span>Fars padşahı Artaxşastanın<a href="#FN3" class="notemark">*<span class="popup">Artaxşasta – Azərbaycanda indiki tarixi ədəbiyyatlarda Artakserks.</span></a> dövründə Bişlam Mitredat, Taveel və digər yoldaşları padşah Artaxşastaya məktub yazdı. Məktub Arami dilində yazılaraq<a href="#FN4" class="notemark">†<span class="popup">4:8–6:18-ə qədər mətn o dövrün rəsmi dili olan arami dilində yazılmışdır.</span></a> tərcümə edildi.   </div><div class='p'> <span class="verse" id="V8">8&#160;</span>Sərkərdə Rexum və mirzə Şimşay padşah Artaxşastaya Yerusəlimi ittiham edən bir məktub yazdı.   <span class="verse" id="V9">9&#160;</span>Sonra məktuba sərkərdə Rexumla mirzə Şimşay və qalan yoldaşları, hakimlər, əmirlər, qulluqçular, Farslar, Ereklilər, Babillilər, Şuşanlılar, yəni Elamlılar,   <span class="verse" id="V10">10&#160;</span>böyük və şanlı Aşurbanipalın<a href="#FN5" class="notemark">‡<span class="popup">Aşurbanipal – arami mətnində <span class='tl'>Osnappar</span>.</span></a> sürgün edib Samariya şəhərlərində və Fərat çayının qərb torpaqlarında yerləşdirdiyi başqa xalqlar imza qoydular.   </div><div class='p'> <span class="verse" id="V11">11&#160;</span>Padşah Artaxşastaya göndərdikləri məktubun surəti belədir:  </div><div class='pi'>«Padşah Artaxşastaya  </div><div class='pi'>Fərat çayının qərb torpaqlarında yaşayan qullarından.   </div><div class='pi'> <span class="verse" id="V12">12&#160;</span>Padşaha məlum olsun ki, sizin yanınızdan qayıdan Yəhudilər bizim yanımıza – Yerusəlimə gəlib bu pis, üsyankar şəhəri bərpa edirlər. Divarları hörüb qurtardılar və binaların təməlini bərpa etdilər.   <span class="verse" id="V13">13&#160;</span>Padşaha məlum edirik ki, əgər bu şəhər bərpa edilərsə, divarları hörülüb qurtararsa, onlar sənə vergi, xərac və gömrük verməyəcəklər. Bununla da padşahın gəlirinə böyük ziyan dəyəcək.   <span class="verse" id="V14">14&#160;</span>Əgər indi bu sarayın duzu ilə dolanırıqsa, gözümüz önündə padşaha ziyan dəyməsini görmək bizə yaraşmaz. Ona görə də padşaha bu xəbəri göndərib belə məlum edirik:   <span class="verse" id="V15">15&#160;</span>qoy ata-babalarının dəftərxanası axtarılsın. Qeyd kitablarında bu şəhər haqqında məlumat tapanda biləcəksiniz ki, bu şəhər həm üsyankar, həm də padşahlar və dövlətlər üçün zərərlidir. Qədimdən bəri oradan həmişə xəyanət törəyib və bunun üçün şəhər xarabaya çevrilib.   <span class="verse" id="V16">16&#160;</span>Padşaha məlum edirik ki, əgər bu şəhər bərpa edilərsə və divarları tikilib qurtararsa, sənin Fərat çayının qərb torpaqlarında payın olmayacaq».   </div><div class='p'> <span class="verse" id="V17">17&#160;</span>Padşah belə cavab göndərdi:  </div><div class='pi'>«Sərkərdə Rexuma, mirzə Şimşaya və Samariya ilə Fərat çayının digər qərb torpaqlarında yaşayan yoldaşlarına salamlar!   </div><div class='pi'> <span class="verse" id="V18">18&#160;</span>Bizə göndərdiyiniz məktub hüzurumda tərcümə edildi.   <span class="verse" id="V19">19&#160;</span>Ona görə mən əmr verdim və əmrimə əsasən istintaq aparıldı. Bu şəhərin sakinlərinin qədimdən bəri padşahlara qarşı üsyan qaldırması təsdiq olundu. Üsyankarlıq və xəyanət bu şəhərin daxilindən baş qaldırıb.   <span class="verse" id="V20">20&#160;</span>O zaman Yerusəlimi idarə edən qüdrətli padşahlar var idi. Fərat çayının qərbindəki bütün torpaqlar üzərində bu padşahlar hökmranlıq edirdilər. Buranın əhalisi isə onlara xərac, vergi və gömrük verirdi.   <span class="verse" id="V21">21&#160;</span>İndi əmr verin, bu adamlar işi dayandırsınlar və mən əmr verənə qədər bu şəhəri bərpa etməsinlər.   <span class="verse" id="V22">22&#160;</span>Bu işə etinasız yanaşmaqdan çəkinin. Niyə şər artıb padşahlığıma ziyan vursun?»   </div><div class='p'> <span class="verse" id="V23">23&#160;</span>Padşah Artaxşastanın məktubunun surəti Rexumla mirzə Şimşayın və yoldaşlarının qarşısında oxunanda onlar tələsik Yerusəlimə Yəhudilərin yanına getdilər. Onların işini zorla, güclə dayandırdılar.   <span class="verse" id="V24">24&#160;</span>Beləliklə, Yerusəlimdəki Allah evinin tikinti işi dayandırıldı və bu iş Fars padşahı Daranın hökmranlığının ikinci ilinə qədər ləngidi.   </div><ul class='tnav'>
<li><a href='index.htm'>EZRA</a></li>
<li><a href='EZR03.htm'>&lt;</a></li>
<li><a href='EZR.htm'>4</a></li>
<li><a href='EZR05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">4:2</a>
<span class="xt"><a href='2KI19.htm#V37'>2Pad. 19:37</a>; <a href='ISA37.htm#V38'>Yeş. 37:38</a></span></p>
<p class="x" id="FN2"><span class="notemark">*</span><a class="notebackref" href="#V6">4:6</a>
<span class="xt"><a href='EST01.htm#V1'>Est. 1:1</a></span></p>
<p class="f" id="FN3"><span class="notemark">*</span><a class="notebackref" href="#V7">4:7</a>
<span class="fq">Artaxşasta </span><span class="ft">– Azərbaycanda indiki tarixi ədəbiyyatlarda Artakserks.</span></p>
<p class="f" id="FN4"><span class="notemark">†</span><a class="notebackref" href="#V7">4:7</a>
<span class="ft">4:8–6:18-ə qədər mətn o dövrün rəsmi dili olan arami dilində yazılmışdır.</span></p>
<p class="f" id="FN5"><span class="notemark">‡</span><a class="notebackref" href="#V10">4:10</a>
<span class="fq">Aşurbanipal </span><span class="ft">– arami mətnində Osnappar.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
