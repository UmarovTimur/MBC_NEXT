<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA016.htm'>&lt;</a></li>
<li><a href='PSA.htm'>17</a></li>
<li><a href='PSA018.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Məzmur 17 </div> <div class='d'>Davudun duası. </div> <div class='q'> <span class="verse" id="V1">1&#160;</span>Ya Rəbb, haqq sözümü dinlə, fəryadımı eşit,  </div><div class='q'>Yalansız dilimdən çıxan duama qulaq as.   </div><div class='q'> <span class="verse" id="V2">2&#160;</span>Gözlərinlə həqiqəti görürsən,  </div><div class='q'>Mənə haqq qazandır.   </div><div class='b'> &#160; </div> <div class='q'> <span class="verse" id="V3">3&#160;</span>Gecə ikən qəlbimi yoxlayıb-araşdırdın,  </div><div class='q'>Məni sınaqdan keçirtdin,  </div><div class='q'>Heç nə tapmadın.  </div><div class='q'>Niyyətim budur ki, ağzım öz həddini aşmasın.   </div><div class='q'> <span class="verse" id="V4">4&#160;</span>Sənin sözünə görə zalımların tutduğu yoldan,  </div><div class='q'>Bu insanların əməlindən özümü qorumuşam.   </div><div class='q'> <span class="verse" id="V5">5&#160;</span>Sənin yolundan möhkəm tutmuşam,  </div><div class='q'>Sarsılmadan addımlamışam.   </div><div class='b'> &#160; </div> <div class='q'> <span class="verse" id="V6">6&#160;</span>Səni çağırıram, ey Allah, mənə cavab verirsən,  </div><div class='q'>Qulağını mənə tərəf çevir, sözlərimi dinlə.   </div><div class='q'> <span class="verse" id="V7">7&#160;</span>Məhəbbətinlə Sənə sığınanlara xariqələrini göstər,  </div><div class='q'>Sağ əlinlə onları düşmənlərdən qurtar.   </div><div class='b'> &#160; </div> <div class='q'> <span class="verse" id="V8">8&#160;</span>Məni göz bəbəyin kimi qoru,  </div><div class='q'>Qanadlarının kölgəsində saxla   </div><div class='q'> <span class="verse" id="V9">9&#160;</span>Məni dara salan şər insanlardan,  </div><div class='q'>Ətrafımı bürüyən, canıma düşmən olanlardan.   </div><div class='b'> &#160; </div> <div class='q'> <span class="verse" id="V10">10&#160;</span>Onların ürəkləri qapalıdır, harınlayıblar,  </div><div class='q'>Ağızlarından lovğa-lovğa sözlər çıxarırlar.   </div><div class='q'> <span class="verse" id="V11">11&#160;</span>İndi izimə düşüb məni mühasirəyə aldılar,  </div><div class='q'>Güdürlər ki, məni yerə vursunlar.   </div><div class='q'> <span class="verse" id="V12">12&#160;</span>Onlar parçalamağa həris bir aslan kimidir,  </div><div class='q'>Pusquda duran cavan bir şir kimidir.   </div><div class='b'> &#160; </div> <div class='q'> <span class="verse" id="V13">13&#160;</span>Ya Rəbb, qalx,  </div><div class='q'>Onların önündə dayan,  </div><div class='q'>Onları yerlə yeksan et.  </div><div class='q'>Qılıncınla bu pis insanlardan canımı qurtar.   </div><div class='q'> <span class="verse" id="V14">14&#160;</span>Ya Rəbb, məni belə insanlardan,  </div><div class='q'>Nəsibi bu həyatda olanlardan  </div><div class='q'>Öz əlinlə xilas et!  </div><div class='q'>Qarınlarını xəzinənlə doldurursan,  </div><div class='q'>Onlar övladlarını doydurur,  </div><div class='q'>Nəvə-nəticələrinə də miras qoyur.   </div><div class='b'> &#160; </div> <div class='q'> <span class="verse" id="V15">15&#160;</span>Amma mən salehliklə üzünə baxacağam,  </div><div class='q'>Oyananda Səni görməklə doyacağam.   </div><ul class='tnav'>
<li><a href='index.htm'>ZƏBUR</a></li>
<li><a href='PSA016.htm'>&lt;</a></li>
<li><a href='PSA.htm'>17</a></li>
<li><a href='PSA018.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
