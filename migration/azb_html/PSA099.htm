<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 99</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA098.htm'>&lt;</a></li>
<li><a href='PSA.htm'>99</a></li>
<li><a href='PSA100.htm'>&gt;</a></li>
</ul>
<div class="main">
 
<div class='chapterlabel' id="V0"> 99</div><div class='s'>Məzmur 99 </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 25:22</span></a> Rəbb hökmranlıq edir, qoy xalqlar titrəsin,  </div><div class='q'>O, keruvlar üstündəki taxtındadır, qoy yer üzü lərzəyə gəlsin!   </div><div class='q'> <span class="verse" id="V2">2&#160;</span>Sionda olan Rəbb əzəmətlidir,  </div><div class='q'>O bütün xalqların üzərindədir, yüksəkdədir.   </div><div class='q'> <span class="verse" id="V3">3&#160;</span>Qoy böyük, zəhmli adına şükür etsinlər!  </div><div class='q'>O müqəddəsdir!   </div><div class='q'> <span class="verse" id="V4">4&#160;</span>Ey ədalətsevər güclü Padşah,  </div><div class='q'>İnsafı bərqərar edən Sənsən,  </div><div class='q'>Yaqub nəslinə ədalət və salehliyi göstərmisən.   </div><div class='q'> <span class="verse" id="V5">5&#160;</span>Allahımız Rəbbi ucaldın,  </div><div class='q'>Ayaqlarına düşüb səcdə qılın,  </div><div class='q'>O müqəddəsdir!   </div><div class='b'> &#160; </div> <div class='q'> <span class="verse" id="V6">6&#160;</span>Onun kahinləri arasında Musa ilə Harun olub,  </div><div class='q'>Onun adını çağıranlar arasında Şamuel olub.  </div><div class='q'>Onlar Rəbbə yalvararkən  </div><div class='q'>O cavab verərdi.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Çıx. 33:9</span></a> Bulud sütununun içindən onlarla danışdı,  </div><div class='q'>Onun göstərişlərinə,  </div><div class='q'>Onlara verdiyi qaydalarına bağlı qaldılar.   </div><div class='b'> &#160; </div> <div class='q'> <span class="verse" id="V8">8&#160;</span>Ya Rəbb Allahımız, Sən onlara cavab verdin,  </div><div class='q'>Pis əməllərinin cəzasını versən də,  </div><div class='q'>Bağışlayan Allah olduğunu onlara göstərdin.   </div><div class='q'> <span class="verse" id="V9">9&#160;</span>Allahımız Rəbbi ucaldın,  </div><div class='q'>Müqəddəs dağında Ona səcdə qılın,  </div><div class='q'>Çünki Allahımız Rəbb müqəddəsdir!   </div><ul class='tnav'>
<li><a href='index.htm'>ZƏBUR</a></li>
<li><a href='PSA098.htm'>&lt;</a></li>
<li><a href='PSA.htm'>99</a></li>
<li><a href='PSA100.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">99:1</a>
<span class="xt"><a href='EXO25.htm#V22'>Çıx. 25:22</a></span></p>
<p class="x" id="FN2"><span class="notemark">*</span><a class="notebackref" href="#V7">99:7</a>
<span class="xt"><a href='EXO33.htm#V9'>Çıx. 33:9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
