<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 35</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM34.htm'>&lt;</a></li>
<li><a href='NUM.htm'>35</a></li>
<li><a href='NUM36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Levililərə ayrılan şəhərlər </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeşua 21:1-42 </span></a> İordan çayının yanında, Yerixo qarşısında olan Moav düzənliyində Rəbb Musaya dedi:   <span class="verse" id="V2">2&#160;</span>«İsrail övladlarına əmr et ki, mülk etdikləri torpaqda yaşamaq üçün Levililərə şəhərlər versinlər. Sən şəhərlərin ətrafında Levililərə otlaqlar da ver.   <span class="verse" id="V3">3&#160;</span>Beləliklə, Levililərin yaşamaq üçün şəhərləri və onların mal-qaraları, sürüləri və digər heyvanları üçün otlaqları olsun.   <span class="verse" id="V4">4&#160;</span>Levililərə verəcəyiniz şəhərlərin ətrafındakı otlaqlar şəhər divarından min qulac uzanacaq.   <span class="verse" id="V5">5&#160;</span>Şəhər ortada olaraq şəhərin bayırından şərq tərəfini iki min qulac, cənub tərəfini iki min qulac, qərb tərəfini iki min qulac və şimal tərəfini iki min qulac ölçün. Bu onlar üçün şəhər otlaqları olsun.   </div><div class='p'> <span class="verse" id="V6">6&#160;</span>Levililərə verəcəyiniz şəhərlərdən altı sığınacaq şəhər olsun ki, kimisə öldürən oraya qaça bilsin. Bunlardan başqa qırx iki şəhər də verin.   <span class="verse" id="V7">7&#160;</span>Levililərə verəcəyiniz şəhərlərin cəmi qırx səkkiz şəhər olsun. Onları otlaqları ilə birgə verin.   <span class="verse" id="V8">8&#160;</span>Levililərə verəcəyiniz şəhərlər hər qəbiləyə düşən payın nisbətində alınsın, çox şəhəri olan qəbilədən çox şəhər, az şəhəri olan qəbilədən az şəhər alın».   </div><div class='s'>Sığınacaq şəhərlər </div> <div class='r'>(Qanun. 19:1-13; Yeşua 20:1-4)  </div><div class='p'> <span class="verse" id="V9">9&#160;</span>Sonra Rəbb Musaya dedi:   <span class="verse" id="V10">10&#160;</span>«İsrail övladlarına de: “Siz İordan çayını keçib Kənan torpağına girəndə   <span class="verse" id="V11">11&#160;</span>sığınacaq şəhərlər olaraq bəzi şəhərlər seçin ki, bilmədən adam öldürən oraya qaçsın.   <span class="verse" id="V12">12&#160;</span>Qisas alandan sığınacaq şəhərləriniz bunlar olsun ki, adam öldürən şəxs icmanın önündə hökm alana qədər öldürülməsin.   <span class="verse" id="V13">13&#160;</span>Verəcəyiniz bu altı şəhər sizin üçün sığınacaq şəhərlər olsun.   <span class="verse" id="V14">14&#160;</span>İordan çayının o biri tayında üç şəhər və Kənan torpağında üç şəhər verin. Bunlar sığınacaq şəhərlər olsun.   <span class="verse" id="V15">15&#160;</span>Bu altı şəhər İsrail övladlarına, aralarında yaşayan yadellilərə və qəriblərə sığınacaq şəhərləri olacaq. Belə ki bilmədən birini öldürən hər kəs oraya qaça bilsin.   </div><div class='p'> <span class="verse" id="V16">16&#160;</span>Əgər biri dəmir bir alətlə başqa birini vurub öldürmüşsə, o adam qatildir. Qatil öldürülməlidir.   <span class="verse" id="V17">17&#160;</span>Əgər kimsə əlində insanın ölə biləcəyi bir daşla kimisə vurmuşsa və o adam ölmüşsə, onda o adam qatildir. Qatil öldürülməlidir.   <span class="verse" id="V18">18&#160;</span>Yaxud əlində adam öldürə bilən ağac bir alətlə birini vurub öldürmüşsə, o adam qatildir. Qatil öldürülməlidir.   <span class="verse" id="V19">19&#160;</span>Tökülən qanın qisasını alan özü qatili öldürsün, onunla rastlaşdığı zaman öldürsün.   <span class="verse" id="V20">20&#160;</span>Əgər onu kinlə itələyib yaxud pusquda duraraq ona tərəf bir şey atıb öldürmüşsə   <span class="verse" id="V21">21&#160;</span>ya da ədavətə görə onu əli ilə vurub öldürmüşsə, vuran mütləq öldürülməlidir. O qatildir, tökülən qanın qisasını alan adam qatilə rast gəldiyi zaman onu öldürsün.   </div><div class='p'> <span class="verse" id="V22">22&#160;</span>Ancaq ədavəti olmayaraq birini qəflətən itələmişsə yaxud pusquda durmadan ona bir şey atmışsa   <span class="verse" id="V23">23&#160;</span>və yaxud da onu görmədən üstünə adam öldürə bilən bir daş düşürüb öldürmüşsə, onda ölən şəxsi-qərəzlik olmadığından və ona ziyan vurmaq istəmədiyindən   <span class="verse" id="V24">24&#160;</span>adam öldürənlə tökülən qanın qisasını alan arasında bu hökmlərə görə icma hökm çıxaracaq.   <span class="verse" id="V25">25&#160;</span>İcma tökülən qanın qisasını alanın əlindən adam öldürəni qurtaracaq, qaçdığı sığınacaq şəhərə geri göndərəcək və o, müqəddəs yağla məsh olunmuş baş kahinin ölümünə qədər orada qalacaq.   <span class="verse" id="V26">26&#160;</span>Əgər adam öldürən qaçdığı sığınacaq şəhərin sərhədini keçərsə,   <span class="verse" id="V27">27&#160;</span>tökülən qanın qisasını alan adam öldürəni sığınacaq şəhərin sərhəd kənarında taparsa və onu öldürərsə, o qatil sayılmayacaq.   <span class="verse" id="V28">28&#160;</span>Çünki adam öldürən baş kahinin ölümünə qədər sığındığı şəhərdə qalmalı idi. Ancaq baş kahinin ölümündən sonra öz mülkü olan torpağına qayıda bilər.   </div><div class='p'> <span class="verse" id="V29">29&#160;</span>Bunlar nəsildən-nəslə bütün yaşadığınız yerlərdə qanun və hökm olacaq.   </div><div class='p'> <span class="verse" id="V30">30&#160;</span><a href="#FN2" class="notemark">*<span class="popup">Qanun. 17:6; 19:15 </span></a> Bir adam bir adamı öldürsə, şahidlərin ifadəsi ilə öldürülsün. Lakin heç bir qatil tək şahidin ifadəsi ilə öldürülməsin.   <span class="verse" id="V31">31&#160;</span>Ölüm cəzasına layiq qatilin canı üçün fidyə almayın, çünki o öldürülməlidir.   <span class="verse" id="V32">32&#160;</span>Sığınacaq şəhərinə qaçan üçün fidyə almayın ki, kahinin ölümündən əvvəl torpağında yaşamağa qayıtsın.   <span class="verse" id="V33">33&#160;</span>Beləcə olduğunuz ölkəni murdarlamayın. Çünki qan tökmək ölkəni murdar edər və ölkədə tökülən qanın əvəzi ancaq onu tökənin qanı ilə kəffarə oluna bilər.   <span class="verse" id="V34">34&#160;</span>Yaşadığınız, Mənim də olduğum ölkəni ləkələməyin. Çünki İsrail övladları arasında yaşayan Rəbb Mənəm”».   </div><ul class='tnav'>
<li><a href='index.htm'>SAYLAR</a></li>
<li><a href='NUM34.htm'>&lt;</a></li>
<li><a href='NUM.htm'>35</a></li>
<li><a href='NUM36.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">35:1</a>
<span class="xt"><a href='JOS21.htm#V1'>Yeşua 21:1-42</a> </span></p>
<p class="x" id="FN2"><span class="notemark">*</span><a class="notebackref" href="#V30">35:30</a>
<span class="xt"><a href='DEU17.htm#V6'>Qanun. 17:6</a>; <a href='DEU19.htm#V15'>19:15</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
