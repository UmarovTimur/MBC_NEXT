<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YUNUS 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YUNUS</a></li>
<li><a href='JON03.htm'>&lt;</a></li>
<li><a href='JON.htm'>4</a></li>
<li><a href='MIC01.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Allahın Ninevalılara rəhmi </div> <div class='p'> <span class="verse" id="V1">1&#160;</span>Bu iş Yunusun heç xoşuna gəlmədi və o hirsləndi.   <span class="verse" id="V2">2&#160;</span><a href="#FN1" class="notemark">*<span class="popup">Çıx. 34:6; Say. 14:18; Neh. 9:17; Zəb. 86:15; 103:8; 145:8; Yoel 2:13</span></a> O, Rəbbə dua edərək dedi: «Ya Rəbb! Mən hələ ölkəmdə ikən bunu demirdimmi? Buna görə də mən Tarşişə qaçdım, çünki bilirdim, Sən lütfkar, rəhmli, hədsiz səbirli, bol məhəbbətli Allahsan və rəhm edib bəla göndərməzsən.   <span class="verse" id="V3">3&#160;</span>İndi isə, ya Rəbb, yalvarıram, mənim canımı al, çünki mənim üçün yaşamaqdansa, ölmək yaxşıdır».   <span class="verse" id="V4">4&#160;</span>Rəbb dedi: «Hirslənməyin yaxşı işdirmi?»   </div><div class='p'> <span class="verse" id="V5">5&#160;</span>Yunus şəhərdən çıxdı və şəhərin şərq tərəfində oturdu. Orada özünə çardaq düzəldib kölgəsində oturdu ki, şəhərdə nə baş verəcəyini görsün.   <span class="verse" id="V6">6&#160;</span>Rəbb Allah Yunusun başı üstünə qalxıb kölgə salmaq və onu pis halından qurtarmaq üçün bir gənəgərçək bitkisi yetirdi. Yunus bu bitkiyə görə çox sevindi.   <span class="verse" id="V7">7&#160;</span>Lakin ertəsi gün sübh tezdən Allah bir bitki qurdu yetirdi. Qurd bitkini içindən yedi və bitki qurudu.   <span class="verse" id="V8">8&#160;</span>Günəş çıxanda Allah isti səmum küləyi yetirdi. Günəş onun başını yandırdı və o taqətdən düşüb özü üçün ölüm diləyərək dedi: «Mənim üçün yaşamaqdansa ölmək yaxşıdır».   <span class="verse" id="V9">9&#160;</span>Allah Yunusa dedi: «Məgər sənin bu bitkiyə görə hirslənməyin yaxşı işdirmi?» O dedi: «Əlbəttə, yaxşıdır, elə hirsləndim ki, az qala öləm».   </div><div class='p'> <span class="verse" id="V10">10&#160;</span>Onda Rəbb dedi: «Sən zəhmətini çəkmədiyin və yetişdirmədiyin, bir gecədə bitən və bir gecədə məhv olan bitkiyə acıyırsan.   <span class="verse" id="V11">11&#160;</span>Bəs sağ əlini sol əlindən ayıra bilməyən yüz iyirmi mindən çox insanın və çoxlu heyvanın yaşadığı böyük şəhər Ninevaya Mən necə acımayım?»   </div><ul class='tnav'>
<li><a href='index.htm'>YUNUS</a></li>
<li><a href='JON03.htm'>&lt;</a></li>
<li><a href='JON.htm'>4</a></li>
<li><a href='MIC01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">4:2</a>
<span class="xt"><a href='EXO34.htm#V6'>Çıx. 34:6</a>; <a href='NUM14.htm#V18'>Say. 14:18</a>; <a href='NEH09.htm#V17'>Neh. 9:17</a>; <a href='PSA086.htm#V15'>Zəb. 86:15</a>; <a href='PSA103.htm#V8'>103:8</a>; <a href='PSA145.htm#V8'>145:8</a>; <a href='JOL02.htm#V13'>Yoel 2:13</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
