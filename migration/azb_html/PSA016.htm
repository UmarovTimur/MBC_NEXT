<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 16</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA015.htm'>&lt;</a></li>
<li><a href='PSA.htm'>16</a></li>
<li><a href='PSA017.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Məzmur 16 </div> <div class='d'>Davudun miktamı. </div> <div class='q'> <span class="verse" id="V1">1&#160;</span>Ey Allah, məni hifz et,  </div><div class='q'>Sənə pənah gətirmişəm.   </div><div class='q'> <span class="verse" id="V2">2&#160;</span>Rəbbə dedim: «Mənim Xudavəndim Sənsən.  </div><div class='q'>Səndən başqa mənim xoşbəxtliyim yoxdur.   </div><div class='q'> <span class="verse" id="V3">3&#160;</span>Yer üzünün müqəddəsləri isə nəcib insanlardır,  </div><div class='q'>Yalnız belələrindən zövq alıram.   </div><div class='b'> &#160; </div> <div class='q'> <span class="verse" id="V4">4&#160;</span>Yad allahların ardınca qaçanların dərdi artacaq,  </div><div class='q'>Onlar üçün qan təqdimləri vermərəm,  </div><div class='q'>Adlarını dilimə gətirmərəm.   </div><div class='b'> &#160; </div> <div class='q'> <span class="verse" id="V5">5&#160;</span>Ya Rəbb, mənim qismətimsən, kasama düşən paysan,  </div><div class='q'>Püşkümə düşən Səndən asılıdır.   </div><div class='q'> <span class="verse" id="V6">6&#160;</span>Qismətimə gözəl yerlər düşdü,  </div><div class='q'>Bəli, mənə nemət nəsib oldu.   </div><div class='b'> &#160; </div> <div class='q'> <span class="verse" id="V7">7&#160;</span>Mənə nəsihət verən Rəbbə alqış edirəm,  </div><div class='q'>Hətta gecələr də vicdanım mənə ağıl öyrədir.   </div><div class='q'> <span class="verse" id="V8">8&#160;</span><a href="#FN1" class="notemark">*<span class="popup">Həv. 2:25-28</span></a> Rəbbə həmişə üz tutmuşam,  </div><div class='q'>Sağımda olduğu üçün sarsılmaram.   </div><div class='b'> &#160; </div> <div class='q'> <span class="verse" id="V9">9&#160;</span>Elə bunun üçün qəlbim sevinir, ruhum şad olur,  </div><div class='q'>Cismim əmin-amanlıqda yaşayır.   </div><div class='q'> <span class="verse" id="V10">10&#160;</span><a href="#FN2" class="notemark">*<span class="popup">Həv. 2:31; 13:35</span></a> Çünki məni ölülər diyarına atmazsan,  </div><div class='q'>Mömin insanını qəbirə salmazsan.   </div><div class='b'> &#160; </div> <div class='q'> <span class="verse" id="V11">11&#160;</span>Mənə həyat yolunu öyrədirsən,  </div><div class='q'>Doyunca sevinc Sənin hüzurundadır,  </div><div class='q'>Sağ əlində hər zaman səadət var».   </div><ul class='tnav'>
<li><a href='index.htm'>ZƏBUR</a></li>
<li><a href='PSA015.htm'>&lt;</a></li>
<li><a href='PSA.htm'>16</a></li>
<li><a href='PSA017.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">16:8</a>
<span class="xt"><a href='ACT02.htm#V25'>Həv. 2:25-28</a></span></p>
<p class="x" id="FN2"><span class="notemark">*</span><a class="notebackref" href="#V10">16:10</a>
<span class="xt"><a href='ACT02.htm#V31'>Həv. 2:31</a>; <a href='ACT13.htm#V35'>13:35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
