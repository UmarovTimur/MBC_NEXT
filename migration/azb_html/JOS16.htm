<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞUA 16</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞUA</a></li>
<li><a href='JOS15.htm'>&lt;</a></li>
<li><a href='JOS.htm'>16</a></li>
<li><a href='JOS17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>Menaşşe və Efrayim qəbilələrinə düşən torpağın cənub sərhədi </div> <div class='p'> <span class="verse" id="V1">1&#160;</span>Yusif övladlarına püşk ilə düşən torpaqların sərhədi şərqdən Yerixo sularından – qarşısındakı İordan çayından başlayıb çöllüyə, Yerixodan Bet-Elin dağlıq bölgəsinə qalxırdı.   <span class="verse" id="V2">2&#160;</span>Bet-Eldən isə Luza çıxıb Arklılar torpağına, Atarota keçirdi.   <span class="verse" id="V3">3&#160;</span>Sonra qərbə doğru Aşağı Bet-Xoron torpağına qədər, Yafletlilər torpağına, bundan sonra isə Gezerə qədər enirdi. Bu sərhədin sonu dənizdə qurtarırdı.   </div><div class='p'> <span class="verse" id="V4">4&#160;</span>Yusifin övladları Menaşşe və Efrayim torpaqlarını irs olaraq aldılar.   </div><div class='s'>Efrayim qəbiləsinin torpaqları </div> <div class='p'> <span class="verse" id="V5">5&#160;</span>Efrayim övladlarının nəsillərinə görə irs torpağının sərhədi belə idi. Şərqə doğru Atrot-Addardan Yuxarı Bet-Xorona qədər gedib dənizdə bitirdi.   <span class="verse" id="V6">6&#160;</span>Şimal tərəfdən isə Mikmetatdan şərqə tərəf uzanıb, Taanat-Şilo şəhərinin şərqindən dönərək Yanoahın şərqinə çıxırdı.   <span class="verse" id="V7">7&#160;</span>Yanoahdan isə Atarota və Naaraya enərək oradan Yerixoya çatır və sonu İordan çayında qurtarırdı.   <span class="verse" id="V8">8&#160;</span>Bu sərhəd Tappuahdan qərbə tərəf Qana vadisinə gedərək sonu dənizdə bitirdi. Nəsillərinə görə Efrayim övladları qəbiləsinin irs torpağı bunlardır.   <span class="verse" id="V9">9&#160;</span>Bundan əlavə, Menaşşe övladlarına düşən torpaqlarda da Efrayim övladları üçün ayrılan şəhər və kəndlər var idi.   </div><div class='p'> <span class="verse" id="V10">10&#160;</span><a href="#FN1" class="notemark">*<span class="popup">Hak. 1:29 </span></a> Amma Efrayim övladları Gezerdə yaşayan Kənanlıları qovmadılar. Onlar bu günə qədər Efrayim övladları arasında yaşayır, Efrayim övladları üçün mükəlləfiyyətçi quldurlar.   </div><ul class='tnav'>
<li><a href='index.htm'>YEŞUA</a></li>
<li><a href='JOS15.htm'>&lt;</a></li>
<li><a href='JOS.htm'>16</a></li>
<li><a href='JOS17.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">16:10</a>
<span class="xt"><a href='JDG01.htm#V29'>Hak. 1:29</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
