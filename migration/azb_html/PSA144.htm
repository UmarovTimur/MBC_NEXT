<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 144</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA143.htm'>&lt;</a></li>
<li><a href='PSA.htm'>144</a></li>
<li><a href='PSA145.htm'>&gt;</a></li>
</ul>
<div class="main">
 
<div class='chapterlabel' id="V0"> 144</div><div class='s'>Məzmur 144 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Alqış olsun Rəbbə, Qayama!  </div><div class='q'>Əllərimə döyüş təlimi,  </div><div class='q'>Barmaqlarıma müharibə təlimi verən Odur.   </div><div class='q'> <span class="verse" id="V2">2&#160;</span>Mənə Məhəbbət göstərən, mənim Qalam,  </div><div class='q'>Qülləm, Xilaskarım,  </div><div class='q'>Qalxanım, Pənahgahım,  </div><div class='q'>Xalqımı mənə itaət etdirən Odur.   </div><div class='b'> &#160; </div> <div class='q'> <span class="verse" id="V3">3&#160;</span><a href="#FN1" class="notemark">*<span class="popup">Əyy. 7:17-18; Zəb. 8:4</span></a> Ya Rəbb, insan kimdir ki, qayğısına qalırsan,  </div><div class='q'>Bəşər övladı kimdir ki, onu düşünürsən?   </div><div class='q'> <span class="verse" id="V4">4&#160;</span>İnsan bir nəfəsə bənzər,  </div><div class='q'>Ömrü kölgə kimi keçib-gedər.   </div><div class='b'> &#160; </div> <div class='q'> <span class="verse" id="V5">5&#160;</span>Ya Rəbb, göyləri yar, aşağı en,  </div><div class='q'>Dağlara toxun, qoy tüstülənsin.   </div><div class='q'> <span class="verse" id="V6">6&#160;</span>Şimşəyini çaxdır, düşmənləri dağıt,  </div><div class='q'>Oxlarını yağdır, yağıları darmadağın et.   </div><div class='q'> <span class="verse" id="V7">7&#160;</span>Göylərdən əl uzadıb dərin sulardan məni xilas et,  </div><div class='q'>Məni yadellilərin əlindən azad et.   </div><div class='q'> <span class="verse" id="V8">8&#160;</span>Onların dili yalan danışar,  </div><div class='q'>Sağ əlləri yalandan and etmək üçün qalxar.   </div><div class='b'> &#160; </div> <div class='q'> <span class="verse" id="V9">9&#160;</span>Ey Allah, Sənə yeni bir ilahi ilə şükür edəcəyəm,  </div><div class='q'>Səni ontelli çənglə tərənnüm edəcəyəm.   </div><div class='q'> <span class="verse" id="V10">10&#160;</span>Sənsən padşahlara zəfər qazandıran,  </div><div class='q'>Qulun Davudu amansız qılıncdan qurtaran.   </div><div class='q'> <span class="verse" id="V11">11&#160;</span>Məni yadellilərin əlindən xilas et,  </div><div class='q'>Sən məni azad et!  </div><div class='q'>Onların dili yalan danışar,  </div><div class='q'>Sağ əlləri yalandan and etmək üçün qalxar.   </div><div class='b'> &#160; </div> <div class='q'> <span class="verse" id="V12">12&#160;</span>Qoy yeniyetmə oğullarımız sağlam fidan kimi boy atsın,  </div><div class='q'>Qızlarımız oyulmuş saray sütunları kimi gümrah olsun.   </div><div class='q'> <span class="verse" id="V13">13&#160;</span>Anbarlarımız müxtəlif nemətlərlə dolub-daşsın,  </div><div class='q'>Otlaqda qoyunlarımız minlərlə, on minlərlə çoxalsın.   </div><div class='q'> <span class="verse" id="V14">14&#160;</span>Naxırlarımız çoxlu balalar versin,  </div><div class='q'>Hasarlarımız dəlmə-deşiksiz olsun.  </div><div class='q'>İnsanlarımız əsir düşməsin,  </div><div class='q'>Meydanlarımız şivən səsinə bir daha bürünməsin.   </div><div class='q'> <span class="verse" id="V15">15&#160;</span>Nə bəxtiyardır belə xeyir-dua alan xalq!  </div><div class='q'>Nə bəxtiyardır Allahı Rəbb olan xalq!   </div><ul class='tnav'>
<li><a href='index.htm'>ZƏBUR</a></li>
<li><a href='PSA143.htm'>&lt;</a></li>
<li><a href='PSA.htm'>144</a></li>
<li><a href='PSA145.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">144:3</a>
<span class="xt"><a href='JOB07.htm#V17'>Əyy. 7:17-18</a>; <a href='PSA008.htm#V4'>Zəb. 8:4</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
