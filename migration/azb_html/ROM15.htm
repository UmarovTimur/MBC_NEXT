<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM14.htm'>&lt;</a></li>
<li><a href='ROM.htm'>15</a></li>
<li><a href='ROM16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>İmanınız günbəgün artsın </div> <div class='p'> <span class="verse" id="V1">1&#160;</span>Biz imanı güclü olanlar imanı gücsüz olanların zəifliklərinə dözməliyik və yalnız özümüzü razı salmamalıyıq.   <span class="verse" id="V2">2&#160;</span>Hər birimiz yaxşılıq naminə inkişaf etdirmək məqsədi ilə qonşumuzu razı salaq.   <span class="verse" id="V3">3&#160;</span><a href="#FN1" class="notemark">*<span class="popup">Zəb. 69:9</span></a>Çünki Məsih də Özünü razı salmadı. Necə ki yazılıb: «Səni təhqir edənlərin təhqirləri altında qaldım».   <span class="verse" id="V4">4&#160;</span>Bundan əvvəl yazılanların hamısı bizi öyrətmək üçün yazıldı ki, dözümlə və Müqəddəs Yazıların ürək-dirəyi ilə ümidimiz olsun.   <span class="verse" id="V5">5&#160;</span>Dözüm verən və ürəkləndirən Allah Məsih İsanın istəyinə uyğun olaraq sizə həmfikirlilik bəxş etsin ki,   <span class="verse" id="V6">6&#160;</span>hamınız birlikdə və bir səslə Rəbbimiz İsa Məsihin Atası olan Allahı izzətləndirəsiniz.   </div><div class='p'> <span class="verse" id="V7">7&#160;</span>Buna görə də Məsih sizi qəbul etdiyi kimi siz də Allahın izzəti üçün bir-birinizi qəbul edin.   <span class="verse" id="V8">8&#160;</span>Mən də bunu bildirirəm: Məsih Allahın haqlı olduğunu göstərmək üçün sünnətlilərin xidmətçisi oldu ki, əcdadlara verilən vədləri yerinə yetirsin;   <span class="verse" id="V9">9&#160;</span><a href="#FN2" class="notemark">*<span class="popup">2Şam. 22:50; Zəb. 18:49</span></a>beləcə başqa millətlər də Allahın mərhəmətinə görə Onu izzətləndirsinlər. Necə ki yazılıb:  </div><div class='q'>«Buna görə millətlər arasında  </div><div class='q'>Sənə şükür edəcəyəm,  </div><div class='q'>İsminə tərənnüm söyləyəcəyəm».   </div><div class='p'> <span class="verse" id="V10">10&#160;</span><a href="#FN3" class="notemark">*<span class="popup">Qanun. 32:43</span></a>Yenə deyilir ki:  </div><div class='q'>«Ey millətlər, Onun xalqı ilə birgə sevinin!»   </div><div class='p'> <span class="verse" id="V11">11&#160;</span><a href="#FN4" class="notemark">*<span class="popup">Zəb. 117:1</span></a>Başqa bir yerdə:  </div><div class='q'>«Ey bütün millətlər, Rəbbə həmd edin!  </div><div class='q'>Ey bütün ümmətlər, Onu mədh edin!»   </div><div class='p'> <span class="verse" id="V12">12&#160;</span><a href="#FN5" class="notemark">*<span class="popup">Yeş. 11:10</span></a>Yeşaya da belə deyir:  </div><div class='q'>«Yesseyin Kökü gələcək,  </div><div class='q'>Millətlərə hökmran olmaq üçün ucalacaq,  </div><div class='q'>Millətlər Ona ümid bağlayacaq».   </div><div class='m'> <span class="verse" id="V13">13&#160;</span>Qoy ümid mənbəyi olan Allah iman edən sizləri hər cür şadlıq və sülhlə doldursun ki, Müqəddəs Ruhun qüdrəti ilə ümidlə dolub-daşasınız.   </div><div class='s'>Məsihin xidmətçisi </div> <div class='p'> <span class="verse" id="V14">14&#160;</span>Ey qardaşlarım, mən sizin barənizdə əminəm ki, siz yaxşılıqla dolu, hər cür biliklə kamilsiniz və bir-birinizə nəsihət verməyə qadirsiniz.   <span class="verse" id="V15">15&#160;</span>Amma Allahın mənə bəxş etdiyi lütflə bəzi məsələləri sizə xatırlatmaq üçün bu sözləri cəsarətlə yazmışam.   <span class="verse" id="V16">16&#160;</span>Həmin lütfə görə mən başqa millətlər üçün Məsih İsanın xidmətçisi oldum ki, bir kahin kimi Allahın Müjdəsini vəz edim və başqa millətlər Müqəddəs Ruhla təqdis edilərək Allaha məqbul olan qurban olsunlar.   <span class="verse" id="V17">17&#160;</span>Beləcə Allaha xidmət etdiyimə görə Məsih İsa ilə fəxr edirəm.   <span class="verse" id="V18">18-19&#160;</span>Başqa millətləri itaətə gətirmək üçün Məsihin mənim vasitəmlə söz və əməllə, əlamət və xariqələrin qüvvəti ilə, Allahın Ruhunun qüdrəti ilə etdiklərindən başqa bir şey barədə danışmağa cəsarət etmərəm. Belə ki mən Yerusəlimdən başlayıb İllirikum diyarına qədər hər tərəfdə Məsihin Müjdəsini yayıb qurtardım.   <span class="verse" id="V20">20&#160;</span>Bununla birgə, Müjdəni Məsihin adının hələ eşidilmədiyi yerlərdə yaymaq başlıca məqsədim oldu ki, bir başqasının qoyduğu təməl üzərində bina qurmayım.   <span class="verse" id="V21">21&#160;</span><a href="#FN6" class="notemark">*<span class="popup">Yeş. 52:15</span></a>Amma necə ki yazılıb:  </div><div class='q'>«Onun haqqında xəbəri olmayanlar görəcək,  </div><div class='q'>Eşitməyənlər anlayacaq».   </div><div class='s'>Paulun Romaya getmək niyyəti </div> <div class='p'> <span class="verse" id="V22">22&#160;</span><a href="#FN7" class="notemark">*<span class="popup">Rom. 1:13</span></a>Bu səbəbdən sizin yanınıza gəlmək niyyətim bir neçə dəfə əngəlləndi.   <span class="verse" id="V23">23&#160;</span>İndi isə bu diyarlarda işləyəcəyim başqa bir yer qalmır, illərdir ki, yanınıza gəlməyi arzu edirdim.   <span class="verse" id="V24">24&#160;</span>Buna görə İspaniyaya getmək niyyətindəyəm və ümidvaram ki, yolüstü sizi də görüm və əvvəl qısa müddət də olsa, dostluğunuzdan zövq alandan sonra məni oraya yola salasınız.   <span class="verse" id="V25">25&#160;</span><a href="#FN8" class="notemark">*<span class="popup">1Kor. 16:1-4</span></a>Amma indi mən müqəddəslərə yardım etmək üçün Yerusəlimə gedirəm.   <span class="verse" id="V26">26&#160;</span>Çünki Makedoniya və Axayyada olanlar Yerusəlimdə müqəddəslər arasındakı kasıblar üçün ianə yığmağı məsləhət bildilər.   <span class="verse" id="V27">27&#160;</span><a href="#FN9" class="notemark">*<span class="popup">1Kor. 9:11</span></a>Əlbəttə, özləri məsləhət bildilər, həm də əslində onlara borcludurlar. Çünki başqa millətlər Yerusəlim müqəddəslərinin ruhani nemətlərinə şərik oldularsa, maddi nemətləri ilə onlara xidmət etməyə borcludurlar.   <span class="verse" id="V28">28&#160;</span>Beləcə bu işi başa çatdırıb əldə olunan səmərəni onlara çatdırandan sonra sizin yerlərdən keçib İspaniyaya gedəcəyəm.   <span class="verse" id="V29">29&#160;</span>Bilirəm ki, yanınıza gələndə Məsihin<a href="#FN10" class="notemark">*<span class="popup">Məsihin – bəzi əlyazmalarda Məsihin Müjdəsinin.</span></a> tam xeyir-duası ilə gələcəyəm.   </div><div class='p'> <span class="verse" id="V30">30&#160;</span>Ey qardaşlar, Rəbbimiz İsa Məsihin xatirinə, Ruhun məhəbbəti naminə sizə yalvarıram, Allaha mənim üçün etdiyiniz dualarda mənimlə birlikdə mübarizə aparın ki,   <span class="verse" id="V31">31&#160;</span>Yəhudeyada olan imansızlardan xilas olum və Yerusəlimə olan yardımımı müqəddəslər qəbul etsin.   <span class="verse" id="V32">32&#160;</span>Beləliklə, istəyirəm ki, Allahın iradəsi ilə sevinclə yanınıza gəlib sizinlə könlümü fərəhləndirim.   <span class="verse" id="V33">33&#160;</span>Qoy sülh qaynağı olan Allah sizin hamınızla olsun. Amin.   </div><ul class='tnav'>
<li><a href='index.htm'>ROMALILARA</a></li>
<li><a href='ROM14.htm'>&lt;</a></li>
<li><a href='ROM.htm'>15</a></li>
<li><a href='ROM16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">15:3</a>
<span class="xt"><a href='PSA069.htm#V9'>Zəb. 69:9</a></span></p>
<p class="x" id="FN2"><span class="notemark">*</span><a class="notebackref" href="#V9">15:9</a>
<span class="xt"><a href='2SA22.htm#V50'>2Şam. 22:50</a>; <a href='PSA018.htm#V49'>Zəb. 18:49</a></span></p>
<p class="x" id="FN3"><span class="notemark">*</span><a class="notebackref" href="#V10">15:10</a>
<span class="xt"><a href='DEU32.htm#V43'>Qanun. 32:43</a></span></p>
<p class="x" id="FN4"><span class="notemark">*</span><a class="notebackref" href="#V11">15:11</a>
<span class="xt"><a href='PSA117.htm#V1'>Zəb. 117:1</a></span></p>
<p class="x" id="FN5"><span class="notemark">*</span><a class="notebackref" href="#V12">15:12</a>
<span class="xt"><a href='ISA11.htm#V10'>Yeş. 11:10</a></span></p>
<p class="x" id="FN6"><span class="notemark">*</span><a class="notebackref" href="#V21">15:21</a>
<span class="xt"><a href='ISA52.htm#V15'>Yeş. 52:15</a></span></p>
<p class="x" id="FN7"><span class="notemark">*</span><a class="notebackref" href="#V22">15:22</a>
<span class="xt"><a href='ROM01.htm#V13'>Rom. 1:13</a></span></p>
<p class="x" id="FN8"><span class="notemark">*</span><a class="notebackref" href="#V25">15:25</a>
<span class="xt"><a href='1CO16.htm#V1'>1Kor. 16:1-4</a></span></p>
<p class="x" id="FN9"><span class="notemark">*</span><a class="notebackref" href="#V27">15:27</a>
<span class="xt"><a href='1CO09.htm#V11'>1Kor. 9:11</a></span></p>
<p class="f" id="FN10"><span class="notemark">*</span><a class="notebackref" href="#V29">15:29</a>
<span class="fq">Məsihin </span><span class="ft">– bəzi əlyazmalarda </span><span class="fq">Məsihin Müjdəsinin.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
