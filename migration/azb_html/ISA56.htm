<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 56</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA55.htm'>&lt;</a></li>
<li><a href='ISA.htm'>56</a></li>
<li><a href='ISA57.htm'>&gt;</a></li>
</ul>
<div class="main">
 
<div class='chapterlabel' id="V0"> 56</div><div class='s'>Rəbb bütün xalqları qəbul edəcək </div> <div class='p'> <span class="verse" id="V1">1&#160;</span>Rəbb belə deyir:  </div><div class='q'>«Ədaləti qoruyun, salehliyə əməl edin.  </div><div class='q'>Çünki xilasım yaxındadır,  </div><div class='q'>Salehliyim tezliklə aşkar olunacaq.   </div><div class='q'> <span class="verse" id="V2">2&#160;</span>Bunu edən insan,  </div><div class='q'>Buna itaət edən bəşər oğlu nə bəxtiyardır!  </div><div class='q'>Şənbə gününü tutar, murdarlamaz,  </div><div class='q'>Hər cür şərdən qorunar.   </div><div class='b'> &#160; </div> <div class='q'> <span class="verse" id="V3">3&#160;</span>Qoy Rəbbə bel bağlayan heç bir yadelli deməsin:  </div><div class='q'>“Əlbəttə, Rəbb məni Öz xalqından ayıracaq”.  </div><div class='q'>Qoy heç bir xədim deməsin:  </div><div class='q'>“Mən quru bir ağacam”».   </div><div class='q'> <span class="verse" id="V4">4&#160;</span>Çünki Rəbb belə deyir:  </div><div class='q'>«Şənbə günlərimə riayət edən,  </div><div class='q'>Mənə xoş gələni seçən,  </div><div class='q'>Əhdimə itaət edən xədimlərə   </div><div class='q'> <span class="verse" id="V5">5&#160;</span>Evimdə, divarlarımın arasında  </div><div class='q'>Oğul və qızlardan daha da yaxşı olan  </div><div class='q'>Xatirə və ad verəcəyəm.  </div><div class='q'>Onlara silinməz, əbədi bir ad verəcəyəm.   </div><div class='q'> <span class="verse" id="V6">6&#160;</span>Rəbbə xidmət etmək, Onun adını sevmək,  </div><div class='q'>Onun qulu olmaq üçün Şənbə gününə riayət edən, o günü murdarlamayan,  </div><div class='q'>Əhdimə itaət edən,  </div><div class='q'>Rəbbə bel bağlayan bütün yadelliləri   </div><div class='q'> <span class="verse" id="V7">7&#160;</span><a href="#FN1" class="notemark">*<span class="popup">Mat. 21:13; Mark 11:17; Luka 19:46</span></a> Müqəddəs dağıma gətirib  </div><div class='q'>Dua evimdə sevindirəcəyəm.  </div><div class='q'>Onların gətirdikləri  </div><div class='q'>Yandırma qurbanları, bütün qurbanlar  </div><div class='q'>Qurbangahımda qəbul olunacaq.  </div><div class='q'>Çünki Mənim evim bütün xalqlar üçün  </div><div class='q'>Dua evi adlandırılacaq».   </div><div class='q'> <span class="verse" id="V8">8&#160;</span>İsrailin əsir düşmüş övladlarını toplayan  </div><div class='q'>Xudavənd Rəbb belə bəyan edir:  </div><div class='q'>«Mən hələ toplanmışların yanına başqalarını da yığacağam».   </div><div class='s'>İsrailin pis başçıları mühakimə olunur </div> <div class='q'> <span class="verse" id="V9">9&#160;</span>Ey bütün çöl heyvanları,  </div><div class='q'>Ey bütün meşə heyvanları,  </div><div class='q'>Gəlin yeməyə!   </div><div class='q'> <span class="verse" id="V10">10&#160;</span>Xalqımın bütün gözətçiləri kordur, cahildir!  </div><div class='q'>Onların hamısı hürə bilməyən lal itlərdir,  </div><div class='q'>Yuxu görürlər, uzanırlar,  </div><div class='q'>Yatmağı sevirlər!   </div><div class='q'> <span class="verse" id="V11">11&#160;</span>Acgöz, azğın köpəklərdir bunlar,  </div><div class='q'>Axmaq çobanlardır bunlar!  </div><div class='q'>Hər kəs öz yolu ilə gedir,  </div><div class='q'>Hər biri öz xeyrini güdür!   </div><div class='q'> <span class="verse" id="V12">12&#160;</span>Bir-birlərinə deyirlər:  </div><div class='q'>«Gəlin, şərab gətirək,  </div><div class='q'>Bol-bol kefləndirici içki içək!  </div><div class='q'>Sabahkı gün də bu gün kimi,  </div><div class='q'>Hətta bundan da çox yaxşı olacaq!»   </div><ul class='tnav'>
<li><a href='index.htm'>YEŞAYA</a></li>
<li><a href='ISA55.htm'>&lt;</a></li>
<li><a href='ISA.htm'>56</a></li>
<li><a href='ISA57.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">56:7</a>
<span class="xt"><a href='MAT21.htm#V13'>Mat. 21:13</a>; <a href='MRK11.htm#V17'>Mark 11:17</a>; <a href='LUK19.htm#V46'>Luka 19:46</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
