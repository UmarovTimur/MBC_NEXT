<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 62</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA061.htm'>&lt;</a></li>
<li><a href='PSA.htm'>62</a></li>
<li><a href='PSA063.htm'>&gt;</a></li>
</ul>
<div class="main">
 
<div class='chapterlabel' id="V0"> 62</div><div class='s'>Məzmur 62 </div> <div class='d'>Musiqi rəhbəri Yedutun üçün. Davudun məzmuru. </div> <div class='q'> <span class="verse" id="V1">1&#160;</span>Susan qəlbim yalnız Allahı gözləyir,  </div><div class='q'>Ondadır qurtuluşum.   </div><div class='q'> <span class="verse" id="V2">2&#160;</span>Yalnız Odur qayam, qurtuluşum,  </div><div class='q'>O mənim qalamdır, mən əsla sarsılmaram.   </div><div class='b'> &#160; </div> <div class='q'> <span class="verse" id="V3">3&#160;</span>İnsan divar kimi əyiləndə,  </div><div class='q'>Hasar kimi laxlayanda  </div><div class='q'>Nə vaxtadək üstünə hücum edəcəksiniz?  </div><div class='q'>Nə vaxtadək onu əzəcəksiniz?   </div><div class='q'> <span class="verse" id="V4">4&#160;</span>Yalnız fikirləşirsiniz, onu nüfuzdan salaq,  </div><div class='q'>Çünki yalandan zövq alırsınız.  </div><div class='q'>Diliniz xeyir-dua söyləsə də,  </div><div class='q'>Qəlbiniz lənət yağdırır. </div><div class='qs'>Sela</div>   <div class='b'> &#160; </div> <div class='q'> <span class="verse" id="V5">5&#160;</span>Ey qəlbim, sükutla Allahı gözlə,  </div><div class='q'>Çünki ümidim Ondadır.   </div><div class='q'> <span class="verse" id="V6">6&#160;</span>Qayam, qurtuluşum yalnız Odur,  </div><div class='q'>O mənim qalamdır, mən sarsılmaram.   </div><div class='q'> <span class="verse" id="V7">7&#160;</span>Qurtuluşum, şərəfim Allaha bağlıdır,  </div><div class='q'>Allah möhkəm qayam və pənahımdır.   </div><div class='b'> &#160; </div> <div class='q'> <span class="verse" id="V8">8&#160;</span>Ey xalq, hər zaman Ona arxalan,  </div><div class='q'>Onun hüzurunda qəlbini açıb-boşalt,  </div><div class='q'>Çünki Allah bizim pənahımızdır! </div><div class='qs'>Sela</div>   <div class='b'> &#160; </div> <div class='q'> <span class="verse" id="V9">9&#160;</span>Bəşər övladları yalnız bir nəfəsdir –  </div><div class='q'>İnsan övladları fanidir.  </div><div class='q'>Tərəzinin gözündə çəkərkən hamısı yuxarı qalxır,  </div><div class='q'>Çəkisi bir nəfəsdən yüngül gəlir.   </div><div class='q'> <span class="verse" id="V10">10&#160;</span>Heç zaman zorakılığınıza güvənməyin,  </div><div class='q'>Talan malına boş yerə ümid bağlamayın,  </div><div class='q'>Var-dövlətiniz artsa da, ona arxalanmayın.   </div><div class='b'> &#160; </div> <div class='q'> <span class="verse" id="V11">11&#160;</span>Allah bir dəfə dedi,  </div><div class='q'>Bunu iki dəfə eşitdim:  </div><div class='q'>Qüdrət Allahındır,   </div><div class='q'> <span class="verse" id="V12">12&#160;</span><a href="#FN1" class="notemark">*<span class="popup">Əyy. 34:11; Yer. 17:10; Mat. 16:27; Rom. 2:6; 2Tim. 4:14; Vəhy 2:23</span></a> Ey Xudavənd, məhəbbət Sənindir!  </div><div class='q'>Sən hər kəsə əməlinə görə əvəz verirsən!   </div><ul class='tnav'>
<li><a href='index.htm'>ZƏBUR</a></li>
<li><a href='PSA061.htm'>&lt;</a></li>
<li><a href='PSA.htm'>62</a></li>
<li><a href='PSA063.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V12">62:12</a>
<span class="xt"><a href='JOB34.htm#V11'>Əyy. 34:11</a>; <a href='JER17.htm#V10'>Yer. 17:10</a>; <a href='MAT16.htm#V27'>Mat. 16:27</a>; <a href='ROM02.htm#V6'>Rom. 2:6</a>; <a href='2TI04.htm#V14'>2Tim. 4:14</a>; <a href='REV02.htm#V23'>Vəhy 2:23</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
