<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 146</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA145.htm'>&lt;</a></li>
<li><a href='PSA.htm'>146</a></li>
<li><a href='PSA147.htm'>&gt;</a></li>
</ul>
<div class="main">
 
<div class='chapterlabel' id="V0"> 146</div><div class='s'>Məzmur 146 </div> <div class='q'> <span class="verse" id="V1">1&#160;</span>Rəbbə həmd edin!  </div><div class='b'> &#160; </div> <div class='q'>Ey könlüm, Rəbbə həmd et!   </div><div class='q'> <span class="verse" id="V2">2&#160;</span>Ömür boyu Rəbbə həmdlər söyləyəcəyəm,  </div><div class='q'>Allahımı nə qədər varam, tərənnüm edəcəyəm!   </div><div class='b'> &#160; </div> <div class='q'> <span class="verse" id="V3">3&#160;</span>Əsilzadələrə,  </div><div class='q'>Sizi qurtara bilməyən bəşər oğluna güvənməyin.   </div><div class='q'> <span class="verse" id="V4">4&#160;</span>Onlar canı çıxan kimi torpağa düşər,  </div><div class='q'>Niyyətləri bircə anda yox olar.   </div><div class='b'> &#160; </div> <div class='q'> <span class="verse" id="V5">5&#160;</span>Nə bəxtiyardır Yaqubun Allahından kömək alan,  </div><div class='q'>Yalnız Allahı Rəbbə ümid bağlayan insan!   </div><div class='q'> <span class="verse" id="V6">6&#160;</span>Odur göyləri, yeri, dənizi, dənizdəkiləri yaradan,  </div><div class='q'>Odur əbədi sadiq qalan.   </div><div class='q'> <span class="verse" id="V7">7&#160;</span>O, miskinlərə haqq qazandırır,  </div><div class='q'>O, acları azuqə ilə doydurur.  </div><div class='b'> &#160; </div> <div class='q'>Rəbb əsirləri azad edir,   </div><div class='q'> <span class="verse" id="V8">8&#160;</span>Rəbb kor gözləri açır.  </div><div class='q'>Rəbb qəddi əyilənləri düzəldir,  </div><div class='q'>Rəbb salehləri sevir.   </div><div class='q'> <span class="verse" id="V9">9&#160;</span>Rəbb qəriblərə dayaq olur,  </div><div class='q'>Yetimi, dul qadını ayağa qaldırır,  </div><div class='q'>Pislərinsə yollarını dolaşdırır.   </div><div class='b'> &#160; </div> <div class='q'> <span class="verse" id="V10">10&#160;</span>Rəbb əbədi hökmranlıq edir,  </div><div class='q'>Ey Sion, Allahın nəsillər boyu hökm verir!  </div><div class='b'> &#160; </div> <div class='q'>Rəbbə həmd edin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA145.htm'>&lt;</a></li>
<li><a href='PSA.htm'>146</a></li>
<li><a href='PSA147.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
