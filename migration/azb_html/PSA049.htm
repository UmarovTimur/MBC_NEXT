<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 49</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA048.htm'>&lt;</a></li>
<li><a href='PSA.htm'>49</a></li>
<li><a href='PSA050.htm'>&gt;</a></li>
</ul>
<div class="main">
 
<div class='chapterlabel' id="V0"> 49</div><div class='s'>Məzmur 49 </div> <div class='d'>Musiqi rəhbəri üçün. Qorah övladlarının məzmuru. </div> <div class='q'> <span class="verse" id="V1">1&#160;</span>Siz, ey bütün xalqlar,  </div><div class='q'>Bunu dinləyin!  </div><div class='q'>Ey dünya sakinləri,   </div><div class='q'> <span class="verse" id="V2">2&#160;</span>Ey sadə insanlar, əsilzadələr,  </div><div class='q'>Ey zənginlər, fəqirlər,  </div><div class='q'>Hamınız qulaq asın!   </div><div class='q'> <span class="verse" id="V3">3&#160;</span>Dilimdən hikmətli sözlər çıxacaq,  </div><div class='q'>Bu müdrik fikirlər qəlbimdən gəlir.   </div><div class='q'> <span class="verse" id="V4">4&#160;</span>Bu məsəllərə qulaq asacağam,  </div><div class='q'>Bu müəmmamı mən lira ilə açacağam:   </div><div class='b'> &#160; </div> <div class='q'> <span class="verse" id="V5">5&#160;</span>Niyə yaman günlərdən,  </div><div class='q'>Ətrafımda məni təqib edənlərin pis niyyətindən qorxum?   </div><div class='q'> <span class="verse" id="V6">6&#160;</span>Onlar var-dövlətlərinə güvənirlər,  </div><div class='q'>Bol sərvətləri ilə öyünürlər.   </div><div class='q'> <span class="verse" id="V7">7&#160;</span>Amma kimsə öz ömrünü satın ala bilməz,  </div><div class='q'>Həyatının haqqını Allaha ödəyə bilməz.   </div><div class='q'> <span class="verse" id="V8">8&#160;</span>Çünki insanın canının haqqı çox dəyərlidir,  </div><div class='q'>Ən üstün qiymətlər ona kifayət etmir ki,   </div><div class='q'> <span class="verse" id="V9">9&#160;</span>İnsan əbədi ömür sürsün,  </div><div class='q'>Məzarı heç görməsin.   </div><div class='b'> &#160; </div> <div class='q'> <span class="verse" id="V10">10&#160;</span>Aydındır ki, həm hikmətlilər ölür,  </div><div class='q'>Həm axmaqlar, həm də səfehlər tələf olur,  </div><div class='q'>Hamının sərvəti başqasına nəsib olur.   </div><div class='q'> <span class="verse" id="V11">11&#160;</span>Torpaqlara sahib olsalar belə,  </div><div class='q'>Son mənzilləri qəbirdir,  </div><div class='q'>Yenə nəsillərdən-nəsillərədək yerləri məzardır.   </div><div class='q'> <span class="verse" id="V12">12&#160;</span>İnsan dəyərli olsa da, qalmır,  </div><div class='q'>Həlak olan heyvana oxşayır.   </div><div class='b'> &#160; </div> <div class='q'> <span class="verse" id="V13">13&#160;</span>Özünə güvənənlərin yolu ölümə aparır,  </div><div class='q'>Özündən razı lovğaların sonu belədir. </div><div class='qs'>Sela</div>   <div class='q'> <span class="verse" id="V14">14&#160;</span>Onlar sürü kimi ölülər diyarına aparılar,  </div><div class='q'>Onları ölüm otarar.  </div><div class='q'>Səhər açılanda əməlisalehlər onlara hakim olar.  </div><div class='q'>Yurd-yuvasından uzaq bir yerdə, ölülər diyarında  </div><div class='q'>Cəsədləri çürüyüb qalar.   </div><div class='q'> <span class="verse" id="V15">15&#160;</span>Amma Allah ölülər diyarının əlindən canımı qurtaracaq,  </div><div class='q'>Məni oradan alacaq. </div><div class='qs'>Sela</div>   <div class='b'> &#160; </div> <div class='q'> <span class="verse" id="V16">16&#160;</span>Qorxma bir adam varlı olanda,  </div><div class='q'>Evinə sərvət yığılanda.   </div><div class='q'> <span class="verse" id="V17">17&#160;</span>Çünki öləndə heç nə apara bilməz,  </div><div class='q'>Sərvəti ardınca getməz.   </div><div class='q'> <span class="verse" id="V18">18&#160;</span>Sağ ikən özünü xoşbəxt saysa da,  </div><div class='q'>Uğur qazananda təriflənsə də,   </div><div class='q'> <span class="verse" id="V19">19&#160;</span>Ata-babalarının yanına gedəcək,  </div><div class='q'>Sonsuzadək orada işıq görməyəcək.   </div><div class='q'> <span class="verse" id="V20">20&#160;</span>İnsan dəyərli olsa da, anlamır,  </div><div class='q'>Həlak olan heyvana oxşayır.   </div><ul class='tnav'>
<li><a href='index.htm'>ZƏBUR</a></li>
<li><a href='PSA048.htm'>&lt;</a></li>
<li><a href='PSA.htm'>49</a></li>
<li><a href='PSA050.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
