<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO14.htm'>&lt;</a></li>
<li><a href='1CO.htm'>15</a></li>
<li><a href='1CO16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Məsihin dirilməsinin mühümlüyü </div> <div class='p'> <span class="verse" id="V1">1&#160;</span>İndi, qardaşlar, sizə bəyan etdiyim və qəbul edib əsaslandığınız Müjdəni yadınıza salmaq istəyirəm.   <span class="verse" id="V2">2&#160;</span>Əgər sizə bəyan etdiyim sözə bağlanmısınızsa, o Müjdə ilə də xilas olmaqdasınız, yoxsa əbəs yerə iman etmisiniz.   <span class="verse" id="V3">3&#160;</span><a href="#FN1" class="notemark">*<span class="popup">Zəb. 16:8-10; Yeş. 53:5-12; Mat. 12:40; Həv. 2:24-32</span></a>Özümün də qəbul etdiyim bu ən əhəmiyyətli təlimi sizə çatdırdım: Müqəddəs Yazılara uyğun olaraq, Məsih günahlarımız üçün öldü,   <span class="verse" id="V4">4&#160;</span>dəfn olundu və Müqəddəs Yazılara uyğun olaraq, üçüncü gün dirildi.   <span class="verse" id="V5">5&#160;</span><a href="#FN2" class="notemark">*<span class="popup">Mat. 28:16-17; Mark 16:14; Luka 24:34,36; Yəh. 20:19</span></a>O əvvəl Kefaya, sonra On İki şagirdə göründü.   <span class="verse" id="V6">6&#160;</span>Bundan sonra beş yüzdən çox bacı-qardaşa eyni anda göründü. Bu bacı-qardaşlardan çoxu indi də yaşayır, bəziləri isə vəfat etmişdir.   <span class="verse" id="V7">7&#160;</span><a href="#FN3" class="notemark">*<span class="popup">Həv. 9:3-6</span></a>Məsih daha sonra Yaquba, sonra bütün həvarilərə göründü.   <span class="verse" id="V8">8&#160;</span>Hamıdan sonra isə vaxtından əvvəl doğulmuş bir uşağa bənzəyən mənə də göründü.   <span class="verse" id="V9">9&#160;</span><a href="#FN4" class="notemark">*<span class="popup">Həv. 8:3</span></a>Çünki mən həvarilərin ən kiçiyiyəm və Allahın cəmiyyətini təqib etdiyim üçün həvari adlanmağa layiq deyiləm.   <span class="verse" id="V10">10&#160;</span>Amma indi hər nəyəmsə, Allahın lütfü ilə eləyəm. Onun mənə göstərdiyi lütf əbəs deyildi, çünki mən hamıdan çox zəhmət çəkdim. Əslində mən yox, Allahın mənimlə birgə fəaliyyətdə olan lütfü bu zəhməti çəkdi.   <span class="verse" id="V11">11&#160;</span>Beləcə istər mən, istərsə də onlar bu cür vəz edirik; siz də belə iman etmisiniz.   </div><div class='s'>Ölülərin dirilməsi </div> <div class='p'> <span class="verse" id="V12">12&#160;</span>Əgər Məsih haqqında vəz olunursa ki, O, ölülər arasından dirildi, sizlərdən bəzisi ölülərin dirilməsinin olmadığını necə söyləyə bilər?   <span class="verse" id="V13">13&#160;</span>Əgər ölülərin dirilməsi yoxdursa, Məsih də dirilməyib.   <span class="verse" id="V14">14&#160;</span>Əgər Məsih dirilməyibsə, onda həm bizim vəzimiz puç, həm də sizin imanınız puçdur.   <span class="verse" id="V15">15&#160;</span>Belə halda Allah barədə yalançı şahid olduğumuz da aşkara çıxacaq. Çünki biz Allah barədə şəhadət etdik ki, O, Məsihi diriltdi. Amma ölülər dirilməzsə, Allah Məsihi də diriltmədi.   <span class="verse" id="V16">16&#160;</span>Çünki əgər ölülər dirilməzsə, Məsih də dirilməyib.   <span class="verse" id="V17">17&#160;</span>Əgər Məsih dirilməyibsə, imanınız da əbəsdir, siz hələ günahlarınızın içindəsiniz.   <span class="verse" id="V18">18&#160;</span>Onda Məsihdə vəfat edənlər əbədilik öldülər.   <span class="verse" id="V19">19&#160;</span>Əgər yalnız bu həyat üçün Məsihə ümid bağlamışıqsa, biz hamıdan yazığıq.   </div><div class='p'> <span class="verse" id="V20">20&#160;</span>Əslində Məsih ölülər arasından, vəfat edənlərin ilki olaraq dirildi.   <span class="verse" id="V21">21&#160;</span>Ölüm bir insan vasitəsilə gəldiyinə görə ölülərin dirilməsi də bir İnsan vasitəsilə gəlir.   <span class="verse" id="V22">22&#160;</span>Adəmdə hamı öldüyü kimi Məsihdə də hamı həyata qovuşacaq.   <span class="verse" id="V23">23&#160;</span>Hər biri öz növbəsi ilə – ilk növbədə Məsih, sonra Məsihin zühurunda Məsihə məxsus olanlar həyata qovuşar.   <span class="verse" id="V24">24&#160;</span>Bundan sonra O hər başçını, hər hakimi və hər qüvvəni aradan götürüb Padşahlığı Ata Allaha təslim edəcəyi zaman hər şey tamamlanacaq.   <span class="verse" id="V25">25&#160;</span><a href="#FN5" class="notemark">*<span class="popup">Zəb. 110:1</span></a>Çünki Allah Onun bütün düşmənlərini ayaqlarının altına salanadək O, padşahlıq etməlidir.   <span class="verse" id="V26">26&#160;</span>Aradan götürüləcək son düşmən isə ölümdür.   <span class="verse" id="V27">27&#160;</span><a href="#FN6" class="notemark">*<span class="popup">Zəb. 8:6</span></a>Çünki Allah «hər şeyi Onun ayağının altına qoydu». Amma Məsihə hər şey tabe oldu deyiləndə aydın olur ki, hər şeyi Ona tabe etdirən Allah buraya daxil deyil.   <span class="verse" id="V28">28&#160;</span>Hər şey Oğula tabe olandan sonra Oğul Özü də Ona hər şeyi tabe etdirən Ataya tabe olacaq ki, Allah hər şeydə hər şey olsun.   </div><div class='p'> <span class="verse" id="V29">29&#160;</span>Yoxsa ölülər uğrunda vəftiz olunanlar nə edəcək? Əgər ölülər heç vaxt dirilməsə, insanlar ölülər uğrunda niyə vəftiz olunur?   <span class="verse" id="V30">30&#160;</span>Biz də nə üçün hər an təhlükələrə uğrayırıq?   <span class="verse" id="V31">31&#160;</span>Ey qardaşlar, Rəbbimiz Məsih İsada sizinlə etdiyim fəxrin haqqı üçün mən hər gün ölümlə qarşılaşıram.   <span class="verse" id="V32">32&#160;</span><a href="#FN7" class="notemark">*<span class="popup">Yeş. 22:13</span></a>Adi insanların bəslədiyi ümidlərlə Efesdə vəhşi heyvanlarla mübarizə aparmağımın mənə xeyri nə idi? Əgər ölülər dirilməzsə, «qoy yeyib-içək, çünki sabah öləcəyik!»   <span class="verse" id="V33">33&#160;</span>Aldanmayın:  </div><div class='mi'>«Pis adamlarla ünsiyyət yaxşı əxlaqı pozur».<a href="#FN8" class="notemark">*<span class="popup">Bu sitat yunan dramaturqu Menandrın «Tais» komediyasındandır.</span></a>   </div><div class='m'> <span class="verse" id="V34">34&#160;</span>Ayılın, saleh olun, daha günaha batmayın. Axı bəziləriniz Allah barəsində heç nə bilmir. Utanasınız deyə bunu yazıram.   </div><div class='s'>Dirilmədən sonrakı bədən </div> <div class='p'> <span class="verse" id="V35">35&#160;</span>Lakin bir nəfər belə deyə bilər: «Ölülər necə diriləcək? Onlar nə cür bədənlə gələcəklər?»   <span class="verse" id="V36">36&#160;</span>Ey ağılsız insan! Sənin əkdiyin toxum ölməsə, həyata qovuşmaz!   <span class="verse" id="V37">37&#160;</span>Əkərkən hasil olacaq bədəni deyil, yalnız toxumu – bəlkə buğdanın ya digər bitkinin toxumunu əkirsən.   <span class="verse" id="V38">38&#160;</span>Amma Allah o toxuma istədiyi quruluşu verir. O hər bir bitən toxuma özünə məxsus quruluş verir.   <span class="verse" id="V39">39&#160;</span>Hər canlı məxluqun əti eyni deyil. İnsan əti başqa, heyvan əti başqa, quş əti başqa, balıq əti başqadır.   <span class="verse" id="V40">40&#160;</span>Səma cisimləri var, dünya cisimləri də var. Amma səmavi olanların ehtişamı başqa, dünyəvi olanların da başqadır.   <span class="verse" id="V41">41&#160;</span>Günəşin ehtişamı başqa, ayın ehtişamı başqa, ulduzların ehtişamı başqadır. Ulduz da digər ulduzdan ehtişamına görə fərqlənir.   </div><div class='p'> <span class="verse" id="V42">42&#160;</span>Ölülərin dirilməsi də belədir. Əkilən toxum çürüyər, ondan əmələ gəlib dirilən bədən çürüməz;   <span class="verse" id="V43">43&#160;</span>əkilən toxum hörmətsiz, dirilən bədən izzətlidir; əkilən toxum zəif, dirilən bədən qüvvətlidir;   <span class="verse" id="V44">44&#160;</span>əkilən toxum təbii, dirilən bədən ruhanidir. Təbii bədən varsa, ruhani bədən də var.   <span class="verse" id="V45">45&#160;</span><a href="#FN9" class="notemark">*<span class="popup">Yar. 2:7</span></a>Necə ki yazılıb: ilk insan Adəm «canlı bir varlıq oldu». Sonuncu Adəm isə həyat verən ruh oldu.   <span class="verse" id="V46">46&#160;</span>Amma ilkin ruhani deyil, təbii bədəndir. Ruhani isə sonra gəlir.   <span class="verse" id="V47">47&#160;</span>İlk insan yerin torpağından, ikinci İnsan göydən yarandı.<a href="#FN10" class="notemark">†<span class="popup">Torpağından, ikinci İnsan göydən yarandı – bəzi əlyazmalarda torpağından yarandı, ikinci İnsan göydən yaranan Rəbdir.</span></a>   <span class="verse" id="V48">48&#160;</span>Torpaqdan yaranan adam necədirsə, torpaqdan yarananlar da elədir; səmavi Adam necədirsə, səmavilər də elədir.   <span class="verse" id="V49">49&#160;</span>Biz torpaqdan yarananın surətini necə gəzdiririksə, səmavi Olanın surətini də elə gəzdirəcəyik.   </div><div class='p'> <span class="verse" id="V50">50&#160;</span>Ey qardaşlar, bunu demək istəyirəm ki, ət və qan Allahın Padşahlığını irs olaraq ala bilməz, eləcə də çürüyən bədən çürüməzliyi irs olaraq almaz.   <span class="verse" id="V51">51&#160;</span><a href="#FN11" class="notemark">*<span class="popup">1Sal. 4:15-17</span></a>Baxın sizə bir sirr açmaq istəyirəm: hamımız vəfat etməyəcəyik,   <span class="verse" id="V52">52&#160;</span>amma son şeypur çalınanda bir andaca, bir göz qırpımındaca hamımız dəyişiləcəyik. Çünki şeypur çalınacaq, ölülər çürüməzliklə diriləcək, bizsə dəyişiləcəyik.   <span class="verse" id="V53">53&#160;</span>Çünki bu çürüyən bədən çürüməzliyə, bu ölümə düçar olan bədən ölməzliyə bürünməlidir.   <span class="verse" id="V54">54&#160;</span><a href="#FN12" class="notemark">*<span class="popup">Yeş. 25:8</span></a>Çürüyən bədən çürüməzliyə və ölümə düçar olan bədən ölməzliyə büründükdə  </div><div class='q'>«Ölüm yox edildi,  </div><div class='q'>Onun üzərində qələbə çalındı!»  </div><div class='m'>deyə yazılmış söz yerinə yetəcək.   </div><div class='q'> <span class="verse" id="V55">55&#160;</span><a href="#FN13" class="notemark">*<span class="popup">Huşə 13:14</span></a>«Ey ölüm, qələbən hanı?  </div><div class='q'>Ey ölüm, neştərin hanı?»<a href="#FN14" class="notemark">‡<span class="popup">Ey ölüm, qələbən hanı? Ey ölüm, neştərin hanı? – bəzi əlyazmalarda Ey ölüm, neştərin hanı? Ey ölülər diyarı, qələbən hanı?</span></a>   </div><div class='m'> <span class="verse" id="V56">56&#160;</span>Ölümün neştəri günahdır, günah isə gücünü Qanundan alır.   <span class="verse" id="V57">57&#160;</span>Rəbbimiz İsa Məsih vasitəsilə bizə qələbə bəxş edən Allaha şükür olsun!   </div><div class='p'> <span class="verse" id="V58">58&#160;</span>Beləliklə, ey sevimli qardaşlarım, Rəbdə çəkdiyiniz zəhmətin boşa çıxmayacağını bilərək möhkəm durun, sarsılmayın, hər zaman Rəbbin işində səylə çalışın.   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO14.htm'>&lt;</a></li>
<li><a href='1CO.htm'>15</a></li>
<li><a href='1CO16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">15:3</a>
<span class="xt"><a href='PSA016.htm#V8'>Zəb. 16:8-10</a>; <a href='ISA53.htm#V5'>Yeş. 53:5-12</a>; <a href='MAT12.htm#V40'>Mat. 12:40</a>; <a href='ACT02.htm#V24'>Həv. 2:24-32</a></span></p>
<p class="x" id="FN2"><span class="notemark">*</span><a class="notebackref" href="#V5">15:5</a>
<span class="xt"><a href='MAT28.htm#V16'>Mat. 28:16-17</a>; <a href='MRK16.htm#V14'>Mark 16:14</a>; <a href='LUK24.htm#V34'>Luka 24:34,36</a>; <a href='JHN20.htm#V19'>Yəh. 20:19</a></span></p>
<p class="x" id="FN3"><span class="notemark">*</span><a class="notebackref" href="#V7">15:7</a>
<span class="xt"><a href='ACT09.htm#V3'>Həv. 9:3-6</a></span></p>
<p class="x" id="FN4"><span class="notemark">*</span><a class="notebackref" href="#V9">15:9</a>
<span class="xt"><a href='ACT08.htm#V3'>Həv. 8:3</a></span></p>
<p class="x" id="FN5"><span class="notemark">*</span><a class="notebackref" href="#V25">15:25</a>
<span class="xt"><a href='PSA110.htm#V1'>Zəb. 110:1</a></span></p>
<p class="x" id="FN6"><span class="notemark">*</span><a class="notebackref" href="#V27">15:27</a>
<span class="xt"><a href='PSA008.htm#V6'>Zəb. 8:6</a></span></p>
<p class="x" id="FN7"><span class="notemark">*</span><a class="notebackref" href="#V32">15:32</a>
<span class="xt"><a href='ISA22.htm#V13'>Yeş. 22:13</a></span></p>
<p class="f" id="FN8"><span class="notemark">*</span><a class="notebackref" href="#V33">15:33</a>
<span class="ft">Bu sitat yunan dramaturqu Menandrın «Tais» komediyasındandır.</span></p>
<p class="x" id="FN9"><span class="notemark">*</span><a class="notebackref" href="#V45">15:45</a>
<span class="xt"><a href='GEN02.htm#V7'>Yar. 2:7</a></span></p>
<p class="f" id="FN10"><span class="notemark">†</span><a class="notebackref" href="#V47">15:47</a>
<span class="fq">Torpağından, ikinci İnsan göydən yarandı </span><span class="ft">– bəzi əlyazmalarda </span><span class="fq">torpağından yarandı, ikinci İnsan göydən yaranan Rəbdir.</span></p>
<p class="x" id="FN11"><span class="notemark">*</span><a class="notebackref" href="#V51">15:51</a>
<span class="xt"><a href='1TH04.htm#V15'>1Sal. 4:15-17</a></span></p>
<p class="x" id="FN12"><span class="notemark">*</span><a class="notebackref" href="#V54">15:54</a>
<span class="xt"><a href='ISA25.htm#V8'>Yeş. 25:8</a></span></p>
<p class="x" id="FN13"><span class="notemark">*</span><a class="notebackref" href="#V55">15:55</a>
<span class="xt"><a href='HOS13.htm#V14'>Huşə 13:14</a></span></p>
<p class="f" id="FN14"><span class="notemark">‡</span><a class="notebackref" href="#V55">15:55</a>
<span class="fq">Ey ölüm, qələbən hanı? Ey ölüm, neştərin hanı? </span><span class="ft">– bəzi əlyazmalarda </span><span class="fq">Ey ölüm, neştərin hanı? Ey ölülər diyarı, qələbən hanı?</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
