<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM06.htm'>&lt;</a></li>
<li><a href='NUM.htm'>7</a></li>
<li><a href='NUM08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Rəhbərlərin təqdimləri </div> <div class='p'> <span class="verse" id="V1">1&#160;</span>Musa məskəni qurub qurtaranda onu və bütün avadanlığını məsh və təqdis etdi. Qurbangah və bütün avadanlığını da məsh və təqdis etdi.   <span class="verse" id="V2">2&#160;</span>Sonra İsrail rəhbərləri təqdimləri gətirdilər. Onlar nəsil başçıları, siyahıya alınan xalqa nəzarət edən qəbilə rəhbərləri idi.   <span class="verse" id="V3">3&#160;</span>Rəbbə təqdim olaraq üstü örtülü altı araba və on iki öküz gətirdilər; hər iki rəhbər üçün bir araba və hər rəhbər üçün bir öküz. Bu təqdimləri məskənin önünə gətirdilər.   <span class="verse" id="V4">4&#160;</span>Rəbb Musaya belə dedi:   <span class="verse" id="V5">5&#160;</span>«Onları bu adamlardan götür ki, Hüzur çadırındakı xidmətlərdə işlənilsin. Onları Levililərə, hər birinin vəzifəsinə görə ver».   </div><div class='p'> <span class="verse" id="V6">6&#160;</span>Musa arabaları və öküzləri götürüb Levililərə verdi.   <span class="verse" id="V7">7&#160;</span>Gerşonlulara vəzifələrinə görə iki araba və dörd öküz verdi;   <span class="verse" id="V8">8&#160;</span>Merarililərə isə vəzifələrinə görə dörd araba və səkkiz öküz verdi. Onların hamısı kahin Harun oğlu İtamarın nəzarəti altında idi.   <span class="verse" id="V9">9&#160;</span>Lakin Qohatlılara bir şey vermədi, çünki onların vəzifəsi müqəddəs əşyaları çiyinlərində daşımaqdır.   </div><div class='p'> <span class="verse" id="V10">10&#160;</span>Qurbangah məsh edilən gün rəhbərlər onun təqdisi üçün təqdimlər gətirdilər; onlar təqdimlərini qurbangahın qabağına gətirdilər.   <span class="verse" id="V11">11&#160;</span>Çünki Rəbb Musaya demişdi: «Qurbangahın təqdisi üçün hər gün bir rəhbər öz təqdimini gətirsin».   </div><div class='p'> <span class="verse" id="V12">12&#160;</span>Birinci gün təqdimi gətirən Yəhuda qəbiləsindən Amminadav oğlu Naxşon oldu.   <span class="verse" id="V13">13&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V14">14&#160;</span>buxur dolu on şekel ağırlığında bir qızıl nimçə;   <span class="verse" id="V15">15&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V16">16&#160;</span>günah qurbanı olaraq bir təkə;   <span class="verse" id="V17">17&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Amminadav oğlu Naxşonun gətirdiyi təqdimlər bunlar idi.   </div><div class='p'> <span class="verse" id="V18">18&#160;</span>İkinci gün İssakarlıların rəhbəri Suar oğlu Netanel təqdimlərini gətirdi.   <span class="verse" id="V19">19&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini; yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V20">20&#160;</span>buxur dolu on şekel ağırlığında bir qızıl nimçə;   <span class="verse" id="V21">21&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V22">22&#160;</span>günah qurbanı olaraq bir təkə;   <span class="verse" id="V23">23&#160;</span>qurban ediləcək ünsiyyət qurbanı olaraq iki öküz, beş qoç, beş təkə, beş erkək toğlu. Suar oğlu Netanelin gətirdiyi təqdimlər bunlar idi.   </div><div class='p'> <span class="verse" id="V24">24&#160;</span>Üçüncü gün Zevulunluların rəhbəri Xelon oğlu Eliav təqdimlərini gətirdi.   <span class="verse" id="V25">25&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V26">26&#160;</span>buxur dolu on şekel ağırlığında bir qızıl nimçə;   <span class="verse" id="V27">27&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V28">28&#160;</span>günah qurbanı olaraq bir təkə;   <span class="verse" id="V29">29&#160;</span>qurban ediləcək ünsiyyət qurbanı olaraq iki öküz, beş qoç, beş təkə, beş erkək toğlu. Xelon oğlu Eliavın gətirdiyi təqdimlər bunlar idi.   </div><div class='p'> <span class="verse" id="V30">30&#160;</span>Dördüncü gün Ruvenlilərin rəhbəri Şedeur oğlu Elisur təqdimlərini gətirdi.   <span class="verse" id="V31">31&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V32">32&#160;</span>buxur dolu on şekel ağırlığında bir qızıl nimçə;   <span class="verse" id="V33">33&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V34">34&#160;</span>günah qurbanı olaraq bir təkə;   <span class="verse" id="V35">35&#160;</span>qurban ediləcək ünsiyyət qurbanı olaraq iki öküz, beş qoç, beş təkə, beş erkək toğlu. Şedeur oğlu Elisurun gətirdiyi təqdimlər bunlar idi.   </div><div class='p'> <span class="verse" id="V36">36&#160;</span>Beşinci gün Şimeonluların rəhbəri Surişadday oğlu Şelumiel təqdimlərini gətirdi.   <span class="verse" id="V37">37&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın un ilə dolu idi;   <span class="verse" id="V38">38&#160;</span>buxur dolu on şekel ağırlığında bir qızıl nimçə;   <span class="verse" id="V39">39&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V40">40&#160;</span>günah qurbanı olaraq bir təkə;   <span class="verse" id="V41">41&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Surişadday oğlu Şelumielin gətirdiyi təqdimlər bunlar idi.   </div><div class='p'> <span class="verse" id="V42">42&#160;</span>Altıncı gün Qadlıların rəhbəri Deuel oğlu Elyasaf təqdimlərini gətirdi.   <span class="verse" id="V43">43&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V44">44&#160;</span>buxur dolu on şekel ağırlığında bir qızıl nimçə;   <span class="verse" id="V45">45&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V46">46&#160;</span>günah qurbanı olaraq bir təkə;   <span class="verse" id="V47">47&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Deuel oğlu Elyasafın gətirdiyi təqdimlər bunlar idi.   </div><div class='p'> <span class="verse" id="V48">48&#160;</span>Yeddinci gün Efrayimlilərin rəhbəri Ammihud oğlu Elişama təqdimlərini gətirdi.   <span class="verse" id="V49">49&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V50">50&#160;</span>buxur dolu on şekel ağırlığında bir qızıl nimçə;   <span class="verse" id="V51">51&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V52">52&#160;</span>günah qurbanı olaraq bir təkə;   <span class="verse" id="V53">53&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Ammihud oğlu Elişamanın gətirdiyi təqdimlər bunlar idi.   </div><div class='p'> <span class="verse" id="V54">54&#160;</span>Səkkizinci gün Menaşşelilərin rəhbəri Pedahsur oğlu Qamliel təqdimlərini gətirdi.   <span class="verse" id="V55">55&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V56">56&#160;</span>buxur dolu on şekel ağırlığında bir qızıl nimçə;   <span class="verse" id="V57">57&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V58">58&#160;</span>günah qurbanı olaraq bir təkə;   <span class="verse" id="V59">59&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Pedahsur oğlu Qamlielin gətirdiyi təqdimlər bunlar idi.   </div><div class='p'> <span class="verse" id="V60">60&#160;</span>Doqquzuncu gün Binyaminlilərin rəhbəri Gidoni oğlu Avidan təqdimlərini gətirdi.   <span class="verse" id="V61">61&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V62">62&#160;</span>buxur dolu on şekel ağırlığında bir qızıl nimçə;   <span class="verse" id="V63">63&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V64">64&#160;</span>günah qurbanı olaraq bir təkə;   <span class="verse" id="V65">65&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Gidoni oğlu Avidanın gətirdiyi təqdimlər bunlar idi.   </div><div class='p'> <span class="verse" id="V66">66&#160;</span>Onuncu gün Danlıların rəhbəri Ammişadday oğlu Axiezer təqdimlərini gətirdi.   <span class="verse" id="V67">67&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V68">68&#160;</span>buxur dolu on şekel ağırlığında bir qızıl nimçə;   <span class="verse" id="V69">69&#160;</span>yandırma qurbanı olaraq bir dana, bir qoç, bir erkək toğlu;   <span class="verse" id="V70">70&#160;</span>günah qurbanı olaraq bir təkə;   <span class="verse" id="V71">71&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Ammişadday oğlu Axiezerin gətirdiyi təqdimlər bunlar idi.   </div><div class='p'> <span class="verse" id="V72">72&#160;</span>On birinci gün Aşerlilərin rəhbəri Okran oğlu Pagiel təqdimlərini gətirdi.   <span class="verse" id="V73">73&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş narın unla dolu idi;   <span class="verse" id="V74">74&#160;</span>buxur dolu on şekel ağırlığında bir qızıl nimçə;   <span class="verse" id="V75">75&#160;</span>yandırma qurbanı olaraq bir dana, bir qoç, bir erkək toğlu;   <span class="verse" id="V76">76&#160;</span>günah qurbanı olaraq bir təkə;   <span class="verse" id="V77">77&#160;</span>ünsiyyət qurbanı olaraq iki öküz, beş qoç, beş təkə, birillik beş erkək toğlu. Okran oğlu Pagielin gətirdiyi təqdimlər bunlar idi.   </div><div class='p'> <span class="verse" id="V78">78&#160;</span>On ikinci gün Naftalililərin rəhbəri Enan oğlu Axira təqdimlərini gətirdi.   <span class="verse" id="V79">79&#160;</span>Onun təqdimləri bunlar idi: Müqəddəs yerdəki şekelə görə yüz otuz şekel ağırlığında bir gümüş sini, yetmiş şekellik bir gümüş ləyən – bunların ikisi də taxıl təqdimi olaraq zeytun yağı ilə yoğrulmuş unla dolu idi;   <span class="verse" id="V80">80&#160;</span>buxur dolu on şekel ağırlığında bir qızıl nimçə;   <span class="verse" id="V81">81&#160;</span>yandırma qurbanı olaraq bir buğa, bir qoç, bir erkək toğlu;   <span class="verse" id="V82">82&#160;</span>günah qurbanı olaraq bir təkə;   <span class="verse" id="V83">83&#160;</span>ünsiyyət qurbanı olaraq iki öküz, beş qoç, beş təkə, beş erkək toğlu. Enan oğlu Axiranın gətirdiyi təqdimlər bunlar idi.   </div><div class='p'> <span class="verse" id="V84">84&#160;</span>Qurbangah məsh ediləndə İsrail rəhbərlərinin onun təqdisi üçün gətirdiyi təqdimlər bunlardır: on iki gümüş sini, on iki gümüş ləyən, on iki qızıl nimçə;   <span class="verse" id="V85">85&#160;</span>hər gümüş nimçənin ağırlığı yüz otuz şekel və hər ləyənin ağırlığı isə yetmiş şekel idi; bütün gümüş qabların ağırlığı Müqəddəs yerdəki şekelə görə iki min dörd yüz şekel idi;   <span class="verse" id="V86">86&#160;</span>buxurla dolu on iki qızıl nimçədən hər birinin ağırlığı Müqəddəs yerdəki şekelə görə on şekel olub. Beləliklə, nimçələrdəki bütün qızılın ağırlığı yüz iyirmi şekel idi;   <span class="verse" id="V87">87&#160;</span>yandırma qurbanı olaraq, taxıl təqdimləri ilə birlikdə heyvanların cəmi on iki buğa, on iki qoç, on iki erkək toğlu və günah qurbanı olaraq on iki təkə;   <span class="verse" id="V88">88&#160;</span>ünsiyyət qurbanı üçün heyvanların cəmi iyirmi dörd buğa, altmış qoç, altmış təkə, altmış erkək toğlu. Qurbangah məsh ediləndən sonra onun təqdisi üçün verilən təqdimlər bunlar idi.   </div><div class='p'> <span class="verse" id="V89">89&#160;</span>Musa Rəbb ilə danışmaq üçün Hüzur çadırına girdiyi zaman Şəhadət sandığında olan kəffarə qapağının üzərindəki iki keruvun arasından ona xitab edən Rəbbin səsini eşidərdi. Rəbb Musa ilə danışardı.   </div><ul class='tnav'>
<li><a href='index.htm'>SAYLAR</a></li>
<li><a href='NUM06.htm'>&lt;</a></li>
<li><a href='NUM.htm'>7</a></li>
<li><a href='NUM08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
