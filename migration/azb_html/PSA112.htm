<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 112</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA111.htm'>&lt;</a></li>
<li><a href='PSA.htm'>112</a></li>
<li><a href='PSA113.htm'>&gt;</a></li>
</ul>
<div class="main">
 
<div class='chapterlabel' id="V0"> 112</div><div class='s'>Məzmur 112 </div> <div class='q'> <span class="verse" id="V1">1&#160;</span>Rəbbə həmd edin!  </div><div class='b'> &#160; </div> <div class='q'>Nə bəxtiyardır Rəbdən qorxan,  </div><div class='q'>Əmrlərindən zövq alan insan!   </div><div class='q'> <span class="verse" id="V2">2&#160;</span>Nəsli yer üzündə güclü olacaq,  </div><div class='q'>Əməlisalehlərin övladları xeyir-dua alacaq.   </div><div class='q'> <span class="verse" id="V3">3&#160;</span>Evindən bolluq və sərvət əskilməz,  </div><div class='q'>Salehliyi əbədi qalar.   </div><div class='q'> <span class="verse" id="V4">4&#160;</span>Zülmətdə belə, əməlisaleh insanlar üçün,  </div><div class='q'>Lütfkar, rəhmli və saleh adamlar üçün nur doğar.   </div><div class='q'> <span class="verse" id="V5">5&#160;</span>Səxavətlə borc verən,  </div><div class='q'>İşlərini ədalətlə görən yaxşı insandır.   </div><div class='q'> <span class="verse" id="V6">6&#160;</span>Belə adam əsla sarsılmaz,  </div><div class='q'>Saleh insan əbədi olaraq yadda qalacaq.   </div><div class='q'> <span class="verse" id="V7">7&#160;</span>Pis xəbərdən qorxmaz,  </div><div class='q'>Rəbbə güvəndiyi üçün ürəyi möhkəmdir,   </div><div class='q'> <span class="verse" id="V8">8&#160;</span>Cəsur ürəklidir,  </div><div class='q'>Düşmənlərinin süqutunu görənədək qorxmaz.   </div><div class='q'> <span class="verse" id="V9">9&#160;</span><a href="#FN1" class="notemark">*<span class="popup">2Kor. 9:9</span></a> Səpələyər, fəqirlərə paylayar,  </div><div class='q'>Salehliyi əbədi qalar,  </div><div class='q'>Qüdrəti və hörməti ucalar.   </div><div class='q'> <span class="verse" id="V10">10&#160;</span>Pis adamsa bunu görüb qəzəblənər,  </div><div class='q'>Dişlərini qıcıdar, yanıb-tökülər,  </div><div class='q'>Pislərin arzusu puç olar.   </div><ul class='tnav'>
<li><a href='index.htm'>ZƏBUR</a></li>
<li><a href='PSA111.htm'>&lt;</a></li>
<li><a href='PSA.htm'>112</a></li>
<li><a href='PSA113.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">112:9</a>
<span class="xt"><a href='2CO09.htm#V9'>2Kor. 9:9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
