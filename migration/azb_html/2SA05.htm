<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İKİNCİ ŞAMUEL 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İKİNCİ ŞAMUEL</a></li>
<li><a href='2SA04.htm'>&lt;</a></li>
<li><a href='2SA.htm'>5</a></li>
<li><a href='2SA06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Davudun bütün İsrail üzərində padşahlığı </div> <div class='r'>(1Saln. 11:1-3)  </div><div class='p'> <span class="verse" id="V1">1&#160;</span>İsrailin bütün qəbilələri Xevrona, Davudun yanına gəlib belə dedi: «Bax biz sənin sümüyündən, sənin ətindənik.   <span class="verse" id="V2">2&#160;</span>Əvvəllər – Şaul padşahımız olanda da İsrailliləri yürüşlərə aparan və gətirən sən idin. Rəbb sənə demişdi ki, xalqım İsrailə sən çobanlıq edəcəksən, İsrail üzərində sən hökmdar olacaqsan».   <span class="verse" id="V3">3&#160;</span>İsrailin bütün ağsaqqalları Xevrona, padşah Davudun yanına gəldilər və padşah orada Rəbbin önündə onlarla əhd bağladı. Ağsaqqallar Davudu İsrail üzərində padşah olmaq üçün məsh etdilər.   </div><div class='p'> <span class="verse" id="V4">4&#160;</span><a href="#FN1" class="notemark">*<span class="popup">1Pad. 2:11; 1Saln. 3:4; 29:27 </span></a> Davud padşah olanda otuz yaşı var idi və qırx il padşahlıq etdi.   <span class="verse" id="V5">5&#160;</span>O, Xevronda Yəhuda üzərində yeddi il altı ay idi ki, padşahlıq etmişdi və Yerusəlimdə, bütün İsrail ilə Yəhuda üzərində isə otuz üç il padşahlıq etdi.   </div><div class='s'>Davudun Yerusəlimi alması </div> <div class='r'>(1Saln. 11:4-9; 14:1-2)  </div><div class='p'> <span class="verse" id="V6">6&#160;</span><a href="#FN2" class="notemark">*<span class="popup">Yeşua 15:63; Hak. 1:21 </span></a> Padşahla adamları Yerusəlimə gedib o torpağın yerli əhalisi Yevuslulara hücum etdilər. Yevuslular Davuda dedilər: «Sən buraya girə bilməzsən. Əgər buraya gəlsən, səni hətta korlar və topallar da geri ata bilər». Onlar fikirləşdilər ki, Davud bu şəhərə girə bilməz.   <span class="verse" id="V7">7&#160;</span>Buna baxmayaraq Davud indi «Davudun şəhəri» adlanan Sion qalasını aldı.   <span class="verse" id="V8">8&#160;</span>Davud həmin gün dedi: «Hər kim Yevuslulara hücum edəcəksə, yeraltı keçidlə Davudun canına nifrət edən o topallara və korlara çatmalıdır». Elə buna görə də deyirlər ki, kor və topallar saraya girməyəcək.   <span class="verse" id="V9">9&#160;</span>Davud qalada məskən saldı və qalanı Davudun şəhəri adlandırdı. Sonra ətrafda, qala yamacından içəriyə doğru olan sahəni tikdi.   <span class="verse" id="V10">10&#160;</span>Davud getdikcə yüksəlirdi, çünki Ordular Allahı Rəbb onunla idi.   </div><div class='p'> <span class="verse" id="V11">11&#160;</span>Sur padşahı Xiram Davudun yanına qasidlərlə sidr ağacları, dülgərlər, bənnalar göndərdi. Onlar Davud üçün bir ev tikdilər.   <span class="verse" id="V12">12&#160;</span>Onda Davud başa düşdü ki, Rəbb onu İsrail üzərində padşah kimi möhkəmləndirib və xalqı İsrailin xatirinə onun padşahlığını yüksəldib.   </div><div class='p'> <span class="verse" id="V13">13&#160;</span>Davud Xevrondan gələndən sonra Yerusəlimdən özünə təzə arvadlarla cariyələr aldı. Onlar Davuda yenə oğul və qızlar doğdu.   <span class="verse" id="V14">14&#160;</span>Onun Yerusəlimdə doğulan oğullarının adları belədir: Şammua, Şovav, Natan, Süleyman,   <span class="verse" id="V15">15&#160;</span>İvxar, Elişua, Nefeq, Yafia,   <span class="verse" id="V16">16&#160;</span>Elişama, Elyada və Elifelet.   </div><div class='s'>Davudun Filiştliləri məğlub etməsi </div> <div class='r'>(1Saln. 14:8-17)  </div><div class='p'> <span class="verse" id="V17">17&#160;</span>Filiştlilər eşitdilər ki, Davud İsrail üzərində padşah olmaq üçün məsh edilib. Onda hamısı Davudu axtarmağa çıxdı. Davud bunu eşidib qalaya endi.   <span class="verse" id="V18">18&#160;</span>Filiştlilər gəlib Refaim vadisinə yayıldı.   <span class="verse" id="V19">19&#160;</span>Davud Rəbdən soruşdu: «Mən Filiştlilərə qarşı çıxımmı? Onları mənə təslim edəcəksənmi?» Rəbb Davuda cavab verdi: «Çıx, mütləq Filiştliləri sənə təslim edəcəyəm».   <span class="verse" id="V20">20&#160;</span>Davud Baal-Perasimə gəlib Filiştliləri qırdı və belə dedi: «Sellər bəndləri dağıtdığı kimi Rəbb də düşmənlərimi mənim önümdə dağıtdı». Buna görə də o yerin adını Baal-Perasim<a href="#FN3" class="notemark">*<span class="popup">Baal-Perasim – ibrani dilində dağıdıcılıq ağası.</span></a> qoydular.   <span class="verse" id="V21">21&#160;</span>Filiştlilər qaçanda bütlərini orada qoydular. Davudla adamları o bütləri götürüb apardı.   </div><div class='p'> <span class="verse" id="V22">22&#160;</span>Filiştlilər yenə də Refaim vadisinə çıxaraq yayıldılar.   <span class="verse" id="V23">23&#160;</span>Buna görə Davud Rəbdən soruşdu və Rəbb dedi: «Birbaşa onların qarşısına çıxma, arxalarından dolanıb balzam ağaclarının qabağında bu düşmənlərin üstünə gəl.   <span class="verse" id="V24">24&#160;</span>Balzam ağaclarının başından addım səslərini eşidəndə cəld hərəkətə keç, çünki o zaman Rəbb sənin qarşınca Filiştlilərin ordusunu məğlub etmək üçün çıxacaq».   <span class="verse" id="V25">25&#160;</span>Rəbb Davuda necə buyurmuşdusa, o da elə etdi və Gevadan Gezerə çatana qədər Filiştliləri qırdı.   </div><ul class='tnav'>
<li><a href='index.htm'>İKİNCİ ŞAMUEL</a></li>
<li><a href='2SA04.htm'>&lt;</a></li>
<li><a href='2SA.htm'>5</a></li>
<li><a href='2SA06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">5:4</a>
<span class="xt"><a href='1KI02.htm#V11'>1Pad. 2:11</a>; <a href='1CH03.htm#V4'>1Saln. 3:4</a>; <a href='1CH29.htm#V27'>29:27</a> </span></p>
<p class="x" id="FN2"><span class="notemark">*</span><a class="notebackref" href="#V6">5:6</a>
<span class="xt"><a href='JOS15.htm#V63'>Yeşua 15:63</a>; <a href='JDG01.htm#V21'>Hak. 1:21</a> </span></p>
<p class="f" id="FN3"><span class="notemark">*</span><a class="notebackref" href="#V20">5:20</a>
<span class="fq">Baal-Perasim </span><span class="ft">– ibrani dilində </span><span class="fq">dağıdıcılıq ağası.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
