<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS06.htm'>&lt;</a></li>
<li><a href='HOS.htm'>7</a></li>
<li><a href='HOS08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='q'> <span class="verse" id="V1">1&#160;</span>İsrailə şəfa vermək istəyəndə  </div><div class='q'>Efrayimin günahları,  </div><div class='q'>Samariyanın pislikləri ortaya çıxır.  </div><div class='q'>Çünki hiylə ilə davranırlar.  </div><div class='q'>Evlərə oğru girir,  </div><div class='q'>Küçədə quldur soyğunçuluq edir.   </div><div class='q'> <span class="verse" id="V2">2&#160;</span>Ürəklərində düşünmürlər ki,  </div><div class='q'>Mən onların bütün pisliklərini yada salıram.  </div><div class='q'>İndi günahları onları dövrələyib və  </div><div class='q'>Gözümün önündədir.   </div><div class='b'> &#160; </div> <div class='q'> <span class="verse" id="V3">3&#160;</span>Padşahı pislikləri ilə,  </div><div class='q'>Başçıları yalanları ilə sevindirirlər.   </div><div class='q'> <span class="verse" id="V4">4&#160;</span>Hamısı zinakardır,  </div><div class='q'>Yoğrulan xəmir acıyana qədər  </div><div class='q'>Təndirçinin odunu qurdalamağa ehtiyac görmədiyi  </div><div class='q'>Soba kimi şəhvətlə yanırlar.   </div><div class='q'> <span class="verse" id="V5">5&#160;</span>Padşahımızın ad günündə  </div><div class='q'>Başçılar şərabın atəşindən xəstələndi,  </div><div class='q'>Padşah da istehzaçılarla əl-ələ verdi.   </div><div class='q'> <span class="verse" id="V6">6&#160;</span>Pusquda yatarkən  </div><div class='q'>Ürəkləri soba kimi qızar.  </div><div class='q'>Qəzəbləri bütün gecə için-için yanar,  </div><div class='q'>Səhər də alovlu atəş kimi parlayar.   </div><div class='q'> <span class="verse" id="V7">7&#160;</span>Onların hamısı soba kimi qızışıb  </div><div class='q'>Öz hakimlərini həlak etdi.  </div><div class='q'>Bütün padşahları yıxıldı,  </div><div class='q'>Aralarında Məni çağıran yoxdur.   </div><div class='b'> &#160; </div> <div class='q'> <span class="verse" id="V8">8&#160;</span>Efrayim başqa xalqlara qarışır;  </div><div class='q'>Efrayim bir üzü çiy qalan kökədir.   </div><div class='q'> <span class="verse" id="V9">9&#160;</span>Onun gücünü özgələr yedi,  </div><div class='q'>O isə bilmir,  </div><div class='q'>Saçına dən düşüb,  </div><div class='q'>O isə bilmir.   </div><div class='q'> <span class="verse" id="V10">10&#160;</span>İsrailin qüruru özünə qarşı şəhadət edir.  </div><div class='q'>Ancaq yenə də özlərinin Allahı Rəbbə tərəf dönmür,  </div><div class='q'>Onu axtarmırlar.   </div><div class='b'> &#160; </div> <div class='q'> <span class="verse" id="V11">11&#160;</span>Efrayim səfeh və dərrakəsiz bir göyərçin kimidir.  </div><div class='q'>Gah Misirliləri çağırır,  </div><div class='q'>Gah Aşşura gedirlər.   </div><div class='q'> <span class="verse" id="V12">12&#160;</span>Onlar gedən zaman  </div><div class='q'>Mən onların başına torumu atacağam.  </div><div class='q'>Göydəki quşlar kimi  </div><div class='q'>Onları vurub yerə salacağam.  </div><div class='q'>İcmalarında bildirildiyi kimi  </div><div class='q'>Onları cəzalandıracağam.   </div><div class='b'> &#160; </div> <div class='q'> <span class="verse" id="V13">13&#160;</span>Vay onların halına!  </div><div class='q'>Çünki Məndən uzaqlaşdılar.  </div><div class='q'>Başlarına bəla gəlsin!  </div><div class='q'>Çünki Mənə qarşı üsyan etdilər.  </div><div class='q'>Mən onları qurtarmaq istəyirdim,  </div><div class='q'>Onlarsa Mənə böhtan deyir.   </div><div class='q'> <span class="verse" id="V14">14&#160;</span>Ürəkdən Mənə fəryad etmirlər,  </div><div class='q'>Ancaq yataqlarının içində ulayırlar.  </div><div class='q'>Taxıl və təzə şərab üçün özlərini yaralayırlar,  </div><div class='q'>Amma Məndən üz döndərirlər.   </div><div class='q'> <span class="verse" id="V15">15&#160;</span>Mən onlara nəsihət verdim,  </div><div class='q'>Qollarına güc verdim.  </div><div class='q'>Onlarsa Mənə qarşı qəsd qurur.   </div><div class='q'> <span class="verse" id="V16">16&#160;</span>Onlar üz tutur,  </div><div class='q'>Ancaq ucalara tərəf yox.  </div><div class='q'>Hədəfi əyri vuran kamana bənzəyirlər.  </div><div class='q'>Dillərinin arsızlığı üzündən  </div><div class='q'>Başçıları qılınca tuş gələcək.  </div><div class='q'>Buna görə də Misirdə  </div><div class='q'>Kinayə hədəfi olacaqlar.   </div><ul class='tnav'>
<li><a href='index.htm'>HUŞƏ</a></li>
<li><a href='HOS06.htm'>&lt;</a></li>
<li><a href='HOS.htm'>7</a></li>
<li><a href='HOS08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
