<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK05.htm'>&lt;</a></li>
<li><a href='MRK.htm'>6</a></li>
<li><a href='MRK07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>İsa Öz yurdunda rədd edilir </div> <div class='r'>(Mat. 13:53-58; Luka 4:16-30)  </div><div class='p'> <span class="verse" id="V1">1&#160;</span>İsa oradan ayrılıb Öz yurduna gəldi. Şagirdləri də Onun ardınca gəlirdi.   <span class="verse" id="V2">2&#160;</span>Şənbə günü olanda O, sinaqoqda təlim öyrətməyə başladı. Onu dinləyən adamların çoxu təəccüblənərək dedi: «Bu Adamda belə şeylər haradandır? Bu necə hikmətdir, Ona verilib? Bu cür möcüzələr Onun əlindən necə gəlir?   <span class="verse" id="V3">3&#160;</span>Bu Adam həmin dülgər deyilmi? Məryəmin oğlu, Yaqubun, Yusifin, Yəhudanın və Şimonun qardaşı deyilmi? Onun bacıları burada – bizim aramızda yaşamırmı?» Onların İsaya acığı tutdu.   <span class="verse" id="V4">4&#160;</span><a href="#FN1" class="notemark">*<span class="popup">Mat. 13:57; Luka 4:24; Yəh. 4:44</span></a>İsa onlara dedi: «Bir peyğəmbərə öz yurdundan, qohum-əqrəbaları arasından və öz evindən başqa heç bir yerdə xor baxmazlar».   <span class="verse" id="V5">5&#160;</span>Orada O heç bir möcüzə yarada bilmədi, yalnız bir neçə xəstənin üzərinə əl qoyub şəfa verdi.   <span class="verse" id="V6">6&#160;</span>İsa onların imansızlığına heyrət edirdi. Sonra ətraf kəndlərdə təlim öyrədərək oraları gəzib-dolaşdı.   </div><div class='s'>On İki şagirdə verilən vəzifə </div> <div class='r'>(Mat. 10:1-15; Luka 9:1-6; 10:1-12)  </div><div class='p'> <span class="verse" id="V7">7&#160;</span>İsa On İki şagirdi yanına çağırıb onları iki-iki göndərməyə başladı və onlara natəmiz ruhlar üzərində səlahiyyət verdi.   <span class="verse" id="V8">8&#160;</span><a href="#FN2" class="notemark">*<span class="popup">Luka 10:4-11</span></a>Onlara tapşırdı ki, yol üçün əsadan başqa heç nə – nə çörək, nə torba, nə də qurşaqlarında pul götürsünlər,   <span class="verse" id="V9">9&#160;</span>ayaqlarına səndəl geysələr də, əyinlərinə iki köynək geyinməsinlər.   <span class="verse" id="V10">10&#160;</span>İsa onlara dedi: «Harada bir evə girsəniz, çıxanacan orada qalın.   <span class="verse" id="V11">11&#160;</span><a href="#FN3" class="notemark">*<span class="popup">Həv. 13:51</span></a>Harada sizi qəbul etməyib sizə qulaq asmaq istəməzlərsə, oradan ayrılarkən onlara qarşı şəhadət olsun deyə ayaqlarınızın tozunu çırpın».<a href="#FN4" class="notemark">*<span class="popup">Tozunu çırpın – bəzi əlyazmalarda tozunu çırpın. Sizə doğrusunu deyirəm: qiyamət günü Sodom və Homorranın halı o şəhərin halından daha asan olacaq (Mat. 10:15).</span></a>   <span class="verse" id="V12">12&#160;</span>Onlar da yola düşdülər və vəz edərək insanları tövbəyə çağırdılar.   <span class="verse" id="V13">13&#160;</span><a href="#FN5" class="notemark">*<span class="popup">Yaq. 5:14</span></a>Çoxlu cin çıxartdılar, yağla məsh edərək çox xəstəyə şəfa verdilər.   </div><div class='s'>Yəhyanın edamı </div> <div class='r'>(Mat. 14:1-12; Luka 9:7-9)  </div><div class='p'> <span class="verse" id="V14">14&#160;</span><a href="#FN6" class="notemark">*<span class="popup">Mat. 16:14; Mark 8:28; Luka 9:19</span></a>Padşah Hirod da olanları eşitdi, çünki İsanın adı tanınırdı. Adamlar deyirdilər: «Vəftiz edən Yəhya ölülər arasından dirilib. Buna görə də O, möcüzələr yaradır».   <span class="verse" id="V15">15&#160;</span>Digərləri isə deyirdilər: «Bu, İlyasdır». Bəziləri də deyirdi: «Keçmişdəki peyğəmbərlərdən birinə oxşar peyğəmbərdir».   <span class="verse" id="V16">16&#160;</span>Amma Hirod bunu eşidəndə dedi: «Bu, boynunu vurdurduğum Yəhyadır, dirilib!»   </div><div class='p'> <span class="verse" id="V17">17&#160;</span><a href="#FN7" class="notemark">*<span class="popup">Luka 3:19-20</span></a>Hirod qardaşı Filipin arvadı Hirodiyaya görə Yəhyanı tutduraraq qollarını qandalladıb zindana saldırmışdı. Çünki Hirod Hirodiyanı özünə arvad olaraq almışdı   <span class="verse" id="V18">18&#160;</span>və Yəhya Hiroda demişdi: «Qardaşının arvadını almaq sənə qadağandır».   <span class="verse" id="V19">19&#160;</span>Hirodiya Yəhyaya qarşı kin saxlayıb onu öldürmək niyyətinə düşmüşdü, amma bunu edə bilmirdi.   <span class="verse" id="V20">20&#160;</span>Çünki Hirod Yəhyanın saleh və müqəddəs bir adam olduğunu bildiyinə görə ondan qorxub onu qoruyurdu. Hirod ona qulaq asanda çaşqınlığa düşdü,<a href="#FN8" class="notemark">†<span class="popup">Çaşqınlığa düşdü – bəzi əlyazmalarda çox məşğul idi.</span></a> buna baxmayaraq, onu həvəslə dinləyirdi.   </div><div class='p'> <span class="verse" id="V21">21&#160;</span>Bir gün Hirodiyanın əlinə yaxşı bir fürsət düşdü. Hirod ad günündə əyanlarına, minbaşılara və Qalileyanın nüfuzlu şəxslərinə ziyafət verdi.   <span class="verse" id="V22">22&#160;</span>Ziyafət zamanı Hirodiyanın qızı<a href="#FN9" class="notemark">‡<span class="popup">Hirodiyanın qızı – bəzi əlyazmalarda Hirodun qızı Hirodiya.</span></a> içəri daxil olub rəqs etdi. Bu, Hirodun və qonaqlarının xoşuna gəldi. Padşah qıza dedi: «Ürəyin istəyəni məndən dilə, mən də sənə verim».   <span class="verse" id="V23">23&#160;</span>Sonra möhkəm and içərək yenə dedi: «Məndən hər nə istəsən, hətta padşahlığımın yarısını belə, istəsən, sənə verəcəyəm».   <span class="verse" id="V24">24&#160;</span>Qız isə çıxıb anasından soruşdu: «Mən nə istəməliyəm?» O cavab verdi: «Vəftiz edən Yəhyanın başını».   <span class="verse" id="V25">25&#160;</span>Qız o saat padşahın yanına qaçdı və öz istəyini dedi: «İstəyirəm ki, Vəftizçi Yəhyanın başını dərhal bir sini içində mənə verəsən».   <span class="verse" id="V26">26&#160;</span>Padşahı dərin kədər bürüdü, amma içdiyi andlara və qonaqlara görə qızın sözünü yerə salmaq istəmədi.   <span class="verse" id="V27">27&#160;</span>Padşah dərhal bir cəllad göndərib Yəhyanın başını gətirməyi əmr etdi. Cəllad gedib zindanda Yəhyanın boynunu vurdu   <span class="verse" id="V28">28&#160;</span>və onun başını bir sini içində gətirib qıza verdi. Qız da onu anasına verdi.   <span class="verse" id="V29">29&#160;</span>Yəhyanın şagirdləri isə bunu eşidəndə gəlib onun cəsədini götürdülər və qəbirə qoydular.   </div><div class='s'>İsa beş min nəfəri doydurur </div> <div class='r'>(Mat. 14:13-21; Luka 9:10-17; Yəh. 6:1-14)  </div><div class='p'> <span class="verse" id="V30">30&#160;</span>Həvarilər İsanın yanına yığıldı və gördükləri işlər, öyrətdikləri təlim haqqında Ona nəql etdilər.   <span class="verse" id="V31">31&#160;</span>İsa onlara dedi: «Gəlin kimsəsiz yerdə bir az dincəlin». Çünki gəlib-gedən çox olduğundan yemək yeməyə belə, vaxt tapmırdılar.   </div><div class='p'> <span class="verse" id="V32">32&#160;</span>Onlar da ayrılıb qayığa minərək hər biri təkbaşına kimsəsiz bir yerə getdilər.   <span class="verse" id="V33">33&#160;</span>Gedərkən camaat onları gördü və çoxu tanıdı; bütün şəhərlərdən axışıb piyada getdilər, onlardan qabaq oraya çatdılar.<a href="#FN10" class="notemark">§<span class="popup">Çatdılar – bəzi əlyazmalarda çatdılar və İsanın başına yığıldılar.</span></a>   <span class="verse" id="V34">34&#160;</span><a href="#FN11" class="notemark">*<span class="popup">Say. 27:17; 1Pad. 22:17; 2Saln. 18:16; Yez. 34:5; Zək. 10:2; Mat. 9:36</span></a>İsa sahilə düşəndə böyük bir izdiham gördü və onlara rəhmi gəldi. Çünki onlar çobansız qoyunlara bənzəyirdi. İsa onlara çox şeylər haqqında təlim öyrətməyə başladı.   </div><div class='p'> <span class="verse" id="V35">35&#160;</span>Vaxt keçirdi. Şagirdləri gəlib İsaya dedilər: «Bura çöllükdür, artıq gecdir.   <span class="verse" id="V36">36&#160;</span>Camaatı burax, qoy gedib ətrafdakı kənd və obalardan özlərinə bir şey alıb yesinlər».<a href="#FN12" class="notemark">**<span class="popup">Özlərinə bir şey alıb yesinlər – bəzi əlyazmalarda özlərinə çörək alsın, çünki yeməyə bir şeyləri yoxdur.</span></a>   <span class="verse" id="V37">37&#160;</span>Amma İsa onlara cavab verdi: «Onlara yeməyi siz verin». Şagirdlər İsaya dedilər: «Bəlkə gedib iki yüz dinarlıq çörək alaq və onlara verək ki, yesinlər?»   <span class="verse" id="V38">38&#160;</span>Amma İsa onlara dedi: «Gedin baxın, neçə çörəyiniz var?» Onlar da baxıb dedilər: «Beş çörəyimiz və iki balığımız var».   <span class="verse" id="V39">39&#160;</span>İsa onlara əmr etdi ki, camaatı dəstə-dəstə göy otların üstündə oturtsunlar.   <span class="verse" id="V40">40&#160;</span>Camaat yüz-yüz, əlli-əlli dəstə şəklində oturdu.   <span class="verse" id="V41">41&#160;</span>İsa beş çörəyi və iki balığı götürüb göyə baxaraq şükür duası etdi. Sonra çörəyi bölüb şagirdlərinə verdi ki, camaata paylasınlar. İki balığı da hamıya bölüşdürdü.   <span class="verse" id="V42">42&#160;</span>Hamı yeyib-doydu.   <span class="verse" id="V43">43&#160;</span>Artıq qalan çörək və balıq hissələrini yığdılar, on iki zənbil doldu.   <span class="verse" id="V44">44&#160;</span>Çörəkləri yeyən kişilərin sayı beş min nəfər idi.   </div><div class='s'>İsa suyun üstü ilə yeriyir </div> <div class='r'>(Mat. 14:22-33; Yəh. 6:15-21)  </div><div class='p'> <span class="verse" id="V45">45&#160;</span>Bundan dərhal sonra İsa camaatı evlərinə göndərərkən şagirdlərini də məcbur etdi ki, qayığa minib Özündən əvvəl o biri sahilə – Bet-Saydaya keçsinlər.   <span class="verse" id="V46">46&#160;</span>İsa camaatı yola salandan sonra dua etmək üçün dağa çıxdı.   <span class="verse" id="V47">47&#160;</span>Axşam olanda qayıq gölün ortasında idi. Amma İsa quruda tək dayanmışdı.   <span class="verse" id="V48">48&#160;</span>O gördü ki, şagirdləri güclə avar çəkir, çünki külək onlara qarşı əsirdi. Gecənin dördüncü növbəsi<a href="#FN13" class="notemark">††<span class="popup">Gecənin dördüncü növbəsi – hazırkı vaxtla səhər saat üç ilə altı arası.</span></a> İsa gölün üstü ilə yeriyərək onların yanına gəldi və onları keçmək istədi.   <span class="verse" id="V49">49&#160;</span>Şagirdlərsə İsanın gölün üstü ilə yeridiyini görəndə Onu bir kabus bilib qışqırdılar.   <span class="verse" id="V50">50&#160;</span>Çünki hamı Onu görüb lərzəyə düşmüşdü. Lakin bu anda İsa onlara müraciət edib dedi: «Cəsarətli olun, Mənəm, qorxmayın!»   <span class="verse" id="V51">51&#160;</span>Qayığa minib onlara qoşuldu. Külək də sakitləşdi. Hamı tamamilə mat qaldı.   <span class="verse" id="V52">52&#160;</span>Çünki inadkar ürəkli olduqlarına görə çörəklə bağlı işi hələ də başa düşməmişdilər.   </div><div class='s'>İsa Ginesarda xəstələrə şəfa verir </div> <div class='r'>(Mat. 14:34-36)  </div><div class='p'> <span class="verse" id="V53">53&#160;</span>İsa və şagirdlər gölü keçib Ginesar sahilinə çatdılar və qayığı bağladılar.   <span class="verse" id="V54">54&#160;</span>Onlar qayıqdan düşən kimi camaat İsanı tanıdı   <span class="verse" id="V55">55&#160;</span>və qaçıb ətraf yerləri gəzib-dolaşdılar. İsanın harada olduğunu eşidəndə xəstələri yataqlar üstündə oraya gətirməyə başladılar.   <span class="verse" id="V56">56&#160;</span>İsanın getdiyi hər yerdə – kəndlərdə, şəhərlərdə, obalarda xəstələri gətirib meydanlara qoyurdular. Xəstələr heç olmasa İsanın paltarının ətəyinə toxunmaq üçün yalvarırdılar. Ona toxunanların hamısı sağalırdı.   </div><ul class='tnav'>
<li><a href='index.htm'>MARK</a></li>
<li><a href='MRK05.htm'>&lt;</a></li>
<li><a href='MRK.htm'>6</a></li>
<li><a href='MRK07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">6:4</a>
<span class="xt"><a href='MAT13.htm#V57'>Mat. 13:57</a>; <a href='LUK04.htm#V24'>Luka 4:24</a>; <a href='JHN04.htm#V44'>Yəh. 4:44</a></span></p>
<p class="x" id="FN2"><span class="notemark">*</span><a class="notebackref" href="#V8">6:8</a>
<span class="xt"><a href='LUK10.htm#V4'>Luka 10:4-11</a></span></p>
<p class="x" id="FN3"><span class="notemark">*</span><a class="notebackref" href="#V11">6:11</a>
<span class="xt"><a href='ACT13.htm#V51'>Həv. 13:51</a></span></p>
<p class="f" id="FN4"><span class="notemark">*</span><a class="notebackref" href="#V11">6:11</a>
<span class="fq">Tozunu çırpın </span><span class="ft">– bəzi əlyazmalarda </span><span class="fq">tozunu çırpın. Sizə doğrusunu deyirəm: qiyamət günü Sodom və Homorranın halı o şəhərin halından daha asan olacaq </span><span class="ft">(<a href='MAT10.htm#V15'>Mat. 10:15</a>).</span></p>
<p class="x" id="FN5"><span class="notemark">*</span><a class="notebackref" href="#V13">6:13</a>
<span class="xt"><a href='JAS05.htm#V14'>Yaq. 5:14</a></span></p>
<p class="x" id="FN6"><span class="notemark">*</span><a class="notebackref" href="#V14">6:14</a>
<span class="xt"><a href='MAT16.htm#V14'>Mat. 16:14</a>; <a href='MRK08.htm#V28'>Mark 8:28</a>; <a href='LUK09.htm#V19'>Luka 9:19</a></span></p>
<p class="x" id="FN7"><span class="notemark">*</span><a class="notebackref" href="#V17">6:17</a>
<span class="xt"><a href='LUK03.htm#V19'>Luka 3:19-20</a></span></p>
<p class="f" id="FN8"><span class="notemark">†</span><a class="notebackref" href="#V20">6:20</a>
<span class="fq">Çaşqınlığa düşdü </span><span class="ft">– bəzi əlyazmalarda </span><span class="fq">çox məşğul idi.</span></p>
<p class="f" id="FN9"><span class="notemark">‡</span><a class="notebackref" href="#V22">6:22</a>
<span class="fq">Hirodiyanın qızı </span><span class="ft">– bəzi əlyazmalarda </span><span class="fq">Hirodun qızı Hirodiya.</span></p>
<p class="f" id="FN10"><span class="notemark">§</span><a class="notebackref" href="#V33">6:33</a>
<span class="fq">Çatdılar </span><span class="ft">– bəzi əlyazmalarda </span><span class="fq">çatdılar və İsanın başına yığıldılar.</span></p>
<p class="x" id="FN11"><span class="notemark">*</span><a class="notebackref" href="#V34">6:34</a>
<span class="xt"><a href='NUM27.htm#V17'>Say. 27:17</a>; <a href='1KI22.htm#V17'>1Pad. 22:17</a>; <a href='2CH18.htm#V16'>2Saln. 18:16</a>; <a href='EZK34.htm#V5'>Yez. 34:5</a>; <a href='ZEC10.htm#V2'>Zək. 10:2</a>; <a href='MAT09.htm#V36'>Mat. 9:36</a></span></p>
<p class="f" id="FN12"><span class="notemark">**</span><a class="notebackref" href="#V36">6:36</a>
<span class="fq">Özlərinə bir şey alıb yesinlər </span><span class="ft">– bəzi əlyazmalarda </span><span class="fq">özlərinə çörək alsın, çünki yeməyə bir şeyləri yoxdur.</span></p>
<p class="f" id="FN13"><span class="notemark">††</span><a class="notebackref" href="#V48">6:48</a>
<span class="fq">Gecənin dördüncü növbəsi </span><span class="ft">– hazırkı vaxtla səhər saat üç ilə altı arası.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
