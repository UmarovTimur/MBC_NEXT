<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 59</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA58.htm'>&lt;</a></li>
<li><a href='ISA.htm'>59</a></li>
<li><a href='ISA60.htm'>&gt;</a></li>
</ul>
<div class="main">
 
<div class='chapterlabel' id="V0"> 59</div><div class='s'>Günah və etiraf </div> <div class='q'> <span class="verse" id="V1">1&#160;</span>Ah, Rəbbin əli qısa deyil ki, xilas edə bilməsin,  </div><div class='q'>Qulağı kar deyil ki, eşidə bilməsin.   </div><div class='q'> <span class="verse" id="V2">2&#160;</span>Lakin şər əməlləriniz  </div><div class='q'>Allahınızla sizin aranızda ayrılıq saldı.  </div><div class='q'>Günahlarınıza görə Onun üzü sizdən döndü,  </div><div class='q'>O səsinizi eşitmir.   </div><div class='q'> <span class="verse" id="V3">3&#160;</span>Çünki əlləriniz qanla,  </div><div class='q'>Barmaqlarınız şər əməllərlə murdarlanıb.  </div><div class='q'>Dodaqlarınız yalan danışır,  </div><div class='q'>Diliniz pislik söyləyir.   </div><div class='q'> <span class="verse" id="V4">4&#160;</span><a href="#FN1" class="notemark">*<span class="popup">Əyy. 15:35; Zəb. 7:14</span></a> Məhkəmədə ədalətlə işə baxan yoxdur,  </div><div class='q'>Doğruluqla özünü müdafiə edən yoxdur,  </div><div class='q'>Boş sözlərə güvənirlər, aldadırlar,  </div><div class='q'>Əziyyətə hamilə olub pislik doğurlar.   </div><div class='b'> &#160; </div> <div class='q'> <span class="verse" id="V5">5&#160;</span>Gürzə yumurtalarına qırt yatırlar,  </div><div class='q'>Hörümçək toru toxuyurlar.  </div><div class='q'>O yumurtalardan yeyən ölür,  </div><div class='q'>Qırılan yumurtalardan əfi ilan çıxır.   </div><div class='q'> <span class="verse" id="V6">6&#160;</span>Onların toxuduğu hörümçək torundan paltar çıxmaz,  </div><div class='q'>Toxuduqları parça ilə özlərini örtə bilmirlər.  </div><div class='q'>Elədikləri əməllər şər əməllərdir,  </div><div class='q'>Əllərində zorakılıq işləri var.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Sül. 1:16; Rom. 3:15-17</span></a> Ayaqları pis işlər etməyə tələsir,  </div><div class='q'>Günahsız qan tökməyə cəlddir.  </div><div class='q'>Fikirləri, niyyətləri şər əməllərdir,  </div><div class='q'>Yollarında viranəlik, qırğın var.   </div><div class='q'> <span class="verse" id="V8">8&#160;</span>Əmin-amanlıq yolu nədir, onlar bilmirlər,  </div><div class='q'>Getdikləri yolda ədalət yoxdur,  </div><div class='q'>Özlərinə əyri yol seçdilər,  </div><div class='q'>O yoldan gedənlərin heç biri  </div><div class='q'>Əmin-amanlıq nədir bilmir.   </div><div class='b'> &#160; </div> <div class='q'> <span class="verse" id="V9">9&#160;</span>Buna görə ədalət bizdən uzaqlaşıb,  </div><div class='q'>Salehliyə çata bilmirik.  </div><div class='q'>İşıq ümidindəyik, lakin qaranlıqdayıq,  </div><div class='q'>Aydınlıq gözləyirik, zülmətdə yeriyirik.   </div><div class='q'> <span class="verse" id="V10">10&#160;</span>Kor kimi əllərimizlə divarı yoxlayırıq,  </div><div class='q'>Gözü görməyənlər tək yol axtarırıq.  </div><div class='q'>Günorta çağı gecə vaxtı olduğu kimi büdrəyirik,  </div><div class='q'>Güclülər arasında ölülər kimiyik.   </div><div class='q'> <span class="verse" id="V11">11&#160;</span>Hamımız ayı kimi nərildəyirik,  </div><div class='q'>Göyərçin tək inildəyirik.  </div><div class='q'>Ədalət gözləyirik, lakin heç bir şey yoxdur.  </div><div class='q'>Qurtuluş gözləyirik, amma bizdən uzaqdır.   </div><div class='q'> <span class="verse" id="V12">12&#160;</span>Çünki Önündə üsyankarlığımız böyükdür,  </div><div class='q'>Günahlarımız bizə qarşı şəhadət edir.  </div><div class='q'>Üsyankarlığımız bizi dövrəyə alıb,  </div><div class='q'>Şər əməllərimizdən xəbərdarıq.   </div><div class='q'> <span class="verse" id="V13">13&#160;</span>Üsyankar olub Rəbbi rədd etdik,  </div><div class='q'>Allahımızın ardınca getmədik,  </div><div class='q'>Zorakılıq, xəyanətlə dolu sözlər danışdıq,  </div><div class='q'>Yalan kəlmələri ürəyimizdə gizlətdik,  </div><div class='q'>Sonra aşkara çıxartdıq.   </div><div class='q'> <span class="verse" id="V14">14&#160;</span>Ədalət geri çəkildi,  </div><div class='q'>Salehlik uzaqda durdu,  </div><div class='q'>Çünki həqiqət şəhər meydanında yıxıldı,  </div><div class='q'>Dürüstlük aramıza daxil ola bilmir.   </div><div class='q'> <span class="verse" id="V15">15&#160;</span>Həqiqət heç bir yerdə yoxdur,  </div><div class='q'>Şərdən uzaq duran talan olunur.  </div><div class='s'>Rəbb xalqını qurtaracaq </div> <div class='q'>Rəbb bunları gördü,  </div><div class='q'>Ədalətin yoxluğu Onun xoşuna gəlmədi.   </div><div class='q'> <span class="verse" id="V16">16&#160;</span><a href="#FN3" class="notemark">*<span class="popup">Yeş. 63:5</span></a> Rəbb gördü ki, heç kim yoxdur,  </div><div class='q'>Havadarın olmadığına görə O mat qaldı.  </div><div class='q'>Onda Onun qolu Ona zəfər gətirdi,  </div><div class='q'>Salehliyi Ona dayaq oldu.   </div><div class='q'> <span class="verse" id="V17">17&#160;</span><a href="#FN4" class="notemark">*<span class="popup">Ef. 6:14</span></a> <a href="#FN5" class="notemark">*<span class="popup">Ef. 6:17; 1Sal. 5:8 </span></a> O, salehliyi zireh kimi geydi,  </div><div class='q'>Qurtuluş dəbilqəsini başına taxdı.  </div><div class='q'>Qisas geyimlərini geydi,  </div><div class='q'>Qeyrət libasına büründü.   </div><div class='q'> <span class="verse" id="V18">18&#160;</span>O hər kəsə əməllərinə görə əvəz verəcək.  </div><div class='q'>Düşmənlərinə qəzəblə, yağılarına,  </div><div class='q'>Uzaq diyarlara qisasla əvəz verəcək.   </div><div class='q'> <span class="verse" id="V19">19&#160;</span>Beləcə qərbdən şərqədək adamlar  </div><div class='q'>Rəbbin adından və əzəmətindən qorxacaq.  </div><div class='q'>Çünki düşmən azğın bir çay kimi gəldikdə  </div><div class='q'>Rəbbin nəfəsi onu qovacaq.   </div><div class='b'> &#160; </div> <div class='q'> <span class="verse" id="V20">20&#160;</span><a href="#FN6" class="notemark">*<span class="popup">Rom. 11:26-27</span></a> Rəbb bəyan edir: «Satınalan Siona gələcək,  </div><div class='q'>Yaqub nəslinin üsyankarlıqdan dönənlərinin yanına gələcək».   </div><div class='p'> <span class="verse" id="V21">21&#160;</span>«Mənim onlarla bağladığım əhd budur: üzərindəki Ruhum, ağzına qoyduğum sözlərim indidən sonsuzadək sənin, övladlarının, nəvə-nəticələrinin ağzından düşməyəcək». Bunu Allah deyir.   </div><ul class='tnav'>
<li><a href='index.htm'>YEŞAYA</a></li>
<li><a href='ISA58.htm'>&lt;</a></li>
<li><a href='ISA.htm'>59</a></li>
<li><a href='ISA60.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">59:4</a>
<span class="xt"><a href='JOB15.htm#V35'>Əyy. 15:35</a>; <a href='PSA007.htm#V14'>Zəb. 7:14</a></span></p>
<p class="x" id="FN2"><span class="notemark">*</span><a class="notebackref" href="#V7">59:7</a>
<span class="xt"><a href='PRO01.htm#V16'>Sül. 1:16</a>; <a href='ROM03.htm#V15'>Rom. 3:15-17</a></span></p>
<p class="x" id="FN3"><span class="notemark">*</span><a class="notebackref" href="#V16">59:16</a>
<span class="xt"><a href='ISA63.htm#V5'>Yeş. 63:5</a></span></p>
<p class="x" id="FN4"><span class="notemark">*</span><a class="notebackref" href="#V17">59:17</a>
<span class="xt"><a href='EPH06.htm#V14'>Ef. 6:14</a></span></p>
<p class="x" id="FN5"><span class="notemark">*</span><a class="notebackref" href="#V17">59:17</a>
<span class="xt"><a href='EPH06.htm#V17'>Ef. 6:17</a>; <a href='1TH05.htm#V8'>1Sal. 5:8</a> </span></p>
<p class="x" id="FN6"><span class="notemark">*</span><a class="notebackref" href="#V20">59:20</a>
<span class="xt"><a href='ROM11.htm#V26'>Rom. 11:26-27</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
