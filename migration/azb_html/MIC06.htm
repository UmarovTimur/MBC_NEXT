<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MİKEYA 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MİKEYA</a></li>
<li><a href='MIC05.htm'>&lt;</a></li>
<li><a href='MIC.htm'>6</a></li>
<li><a href='MIC07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Rəbbin İsrailə qarşı ittihamı </div> <div class='q'> <span class="verse" id="V1">1&#160;</span>Rəbbin nə dediyini indi dinləyin:  </div><div class='q'>«Məhkəmə qarşısında durun,  </div><div class='q'>Qoy dağlar bunun şahidi olsun,  </div><div class='q'>Qoy təpələr səsinizi eşitsin!   </div><div class='q'> <span class="verse" id="V2">2&#160;</span>Ey dağlar və yerin sarsılmaz təməlləri,  </div><div class='q'>Rəbbin ittihamını eşidin!  </div><div class='q'>Rəbb Öz xalqını ittiham edir,  </div><div class='q'>İsraili məhkəməyə verir.   </div><div class='b'> &#160; </div> <div class='q'> <span class="verse" id="V3">3&#160;</span>Ey xalqım, nə etmişəm sənə?  </div><div class='q'>Nə ilə yormuşam səni?  </div><div class='q'>Mənə cavab ver!   </div><div class='q'> <span class="verse" id="V4">4&#160;</span><a href="#FN1" class="notemark">*<span class="popup">Çıx. 12:50-51</span></a> <a href="#FN2" class="notemark">*<span class="popup">Çıx. 4:10-16; 15:20 </span></a> Səni Misir torpağından çıxaran,  </div><div class='q'>Köləlik diyarından sizi satın alan,  </div><div class='q'>Musanı, Harunu, Məryəmi,  </div><div class='q'>Sənin qabağına göndərən Mən oldum.   </div><div class='q'> <span class="verse" id="V5">5&#160;</span><a href="#FN3" class="notemark">*<span class="popup">Say. 22:2–24:25</span></a> <a href="#FN4" class="notemark">*<span class="popup">Yeşua 3:1–4:19 </span></a> Ey xalqım, sənə qarşı  </div><div class='q'>Moav padşahı Balaqın niyyətlərini,  </div><div class='q'>Beor oğlu Bilamın ona nə cavab verdiyini xatırla,  </div><div class='q'>Şittimdən Qilqala gedəndə yolda nə baş verdiyini xatırla ki,  </div><div class='q'>Rəbbin sənə göstərdiyi sədaqətini biləsən».   </div><div class='s'>Rəbbin adamlardan istəyi </div> <div class='q'> <span class="verse" id="V6">6&#160;</span>Rəbbin hüzuruna nə ilə gedim?  </div><div class='q'>Uca Allaha necə səcdə edim?  </div><div class='q'>Önünə yandırma qurbanları ilə –  </div><div class='q'>Birillik danalarla çıxımmı?   </div><div class='q'> <span class="verse" id="V7">7&#160;</span>Minlərlə qoç qurbanı,  </div><div class='q'>Zeytun yağının on minlərlə seli Rəbbin xoşuna gələrmi?  </div><div class='q'>Üsyankarlığıma görə ilk oğlumu,  </div><div class='q'>Günahım üçün öz övladımı verimmi?   </div><div class='q'> <span class="verse" id="V8">8&#160;</span>Ey insan, Allah sənə yaxşı olanı bildirdi;  </div><div class='q'>Ədalət yaratmaqdan, məhəbbət göstərməyi sevməkdən,  </div><div class='q'>İtaətkarcasına Allahınla bir yol getməkdən başqa  </div><div class='q'>Rəbb səndən nə istəyir ki?   </div><div class='b'> &#160; </div> <div class='q'> <span class="verse" id="V9">9&#160;</span>Rəbbin səsi şəhərə nida edir,  </div><div class='q'>Onun adından qorxmaq hikmətdir.  </div><div class='q'>«Ey şəhərdə toplanan camaat, eşidin!  </div><div class='q'>Ey şəhər sakinləri, dinləyin!   </div><div class='q'> <span class="verse" id="V10">10&#160;</span>Məgər pislərin evindəki haram mal-dövlətdən,  </div><div class='q'>Lənətli əskik ölçülərdən xəbərim yoxdur?   </div><div class='q'> <span class="verse" id="V11">11&#160;</span>Saxta tərəzi və aldadıcı çəki daşlarından  </div><div class='q'>İstifadə edəni haqlı sayarammı?   </div><div class='q'> <span class="verse" id="V12">12&#160;</span>Şəhərin varlıları zorakılıq edir,  </div><div class='q'>Sakinləri adamları aldadır –  </div><div class='q'>Yalanla nəfəs alır.   </div><div class='q'> <span class="verse" id="V13">13&#160;</span>Buna görə Mən sizi vurmağa,  </div><div class='q'>Günahlarınıza görə əzab verməyə başladım.   </div><div class='q'> <span class="verse" id="V14">14&#160;</span>Yeyəcəksiniz, amma doymayacaqsınız,  </div><div class='q'>Qarınlarınız boş qalacaq.  </div><div class='q'>Sərvət yığacaqsınız, amma saxlamayacaqsınız,  </div><div class='q'>Qılıncla topladığınızı məhv edəcəyəm.   </div><div class='q'> <span class="verse" id="V15">15&#160;</span>Siz əkəcəksiniz, amma biçməyəcəksiniz,  </div><div class='q'>Zeytun sıxacaqsınız, yağından ətir düzəltməyəcəksiniz,  </div><div class='q'>Üzüm sıxacaqsınız, şərab içməyəcəksiniz.   </div><div class='q'> <span class="verse" id="V16">16&#160;</span><a href="#FN5" class="notemark">*<span class="popup">1Pad. 16:23-28</span></a> <a href="#FN6" class="notemark">*<span class="popup">1Pad. 16:29-34; 21:25-26 </span></a> Axı padşah Omrinin qaydalarına riayət etmisiniz,  </div><div class='q'>Axav sülaləsinin adətlərinə uymusunuz,  </div><div class='q'>Onların məsləhətinə görə getmisiniz,  </div><div class='q'>Buna görə də sizi viranəliyə döndərəcəyəm,  </div><div class='q'>Sakinlərinizi rişxənd hədəfinə çevirəcəyəm,  </div><div class='q'>Xalqım olduğunuz üçün rüsvay ediləcəksiniz».   </div><ul class='tnav'>
<li><a href='index.htm'>MİKEYA</a></li>
<li><a href='MIC05.htm'>&lt;</a></li>
<li><a href='MIC.htm'>6</a></li>
<li><a href='MIC07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">6:4</a>
<span class="xt"><a href='EXO12.htm#V50'>Çıx. 12:50-51</a></span></p>
<p class="x" id="FN2"><span class="notemark">*</span><a class="notebackref" href="#V4">6:4</a>
<span class="xt"><a href='EXO04.htm#V10'>Çıx. 4:10-16</a>; <a href='EXO15.htm#V20'>15:20</a> </span></p>
<p class="x" id="FN3"><span class="notemark">*</span><a class="notebackref" href="#V5">6:5</a>
<span class="xt"><a href='NUM22.htm#V2'>Say. 22:2</a>–<a href='NUM24.htm#V25'>24:25</a></span></p>
<p class="x" id="FN4"><span class="notemark">*</span><a class="notebackref" href="#V5">6:5</a>
<span class="xt"><a href='JOS03.htm#V1'>Yeşua 3:1</a>–<a href='JOS04.htm#V19'>4:19</a> </span></p>
<p class="x" id="FN5"><span class="notemark">*</span><a class="notebackref" href="#V16">6:16</a>
<span class="xt"><a href='1KI16.htm#V23'>1Pad. 16:23-28</a></span></p>
<p class="x" id="FN6"><span class="notemark">*</span><a class="notebackref" href="#V16">6:16</a>
<span class="xt"><a href='1KI16.htm#V29'>1Pad. 16:29-34</a>; <a href='1KI21.htm#V25'>21:25-26</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
