<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO04.htm'>&lt;</a></li>
<li><a href='1CO.htm'>5</a></li>
<li><a href='1CO06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>İmanlılar arasındakı əxlaqsızlıq </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Lev. 18:8; 20:11; Qanun. 22:30; 27:20</span></a>Danışırlar ki, aranızda cinsi əxlaqsızlıq baş verir: sizdən bir nəfər ögey anası ilə yaşayır. Belə cinsi əxlaqsızlığa hətta bütpərəstlər arasında da rast gəlmək mümkün deyil!   <span class="verse" id="V2">2&#160;</span>Siz hələ lovğa-lovğa danışırsınız! Bunun əvəzinə yas tutmalı idiniz. Belə əməlin sahibi aranızdan qovulmalıdır.   <span class="verse" id="V3">3&#160;</span>Mənsə cismən uzaqda olub ruhən aranızdayam və bu adam barəsində sanki aranızda olduğum üçün artıq hökm çıxarmışam:   <span class="verse" id="V4">4&#160;</span>siz Rəbbimiz İsanın adı ilə toplaşanda, mən də ruhən və Rəbbimiz İsanın qüdrəti ilə aranızda olanda,   <span class="verse" id="V5">5&#160;</span>həmin adamı Şeytana təslim edin ki, cismani təbiəti yox olsun, ruhu isə Rəbbin günündə xilas olsun.   <span class="verse" id="V6">6&#160;</span><a href="#FN2" class="notemark">*<span class="popup">Qal. 5:9</span></a>Sizin öyünməyiniz yaxşı deyil. Məgər bilmirsiniz ki, azacıq maya bütün xəmiri acıdır?   <span class="verse" id="V7">7&#160;</span><a href="#FN3" class="notemark">*<span class="popup">Çıx. 12:5</span></a>Əslində mayasız olduğunuz kimi köhnə mayadan təmizlənin ki, təzə xəmir olasınız. Çünki bizim Pasxa quzumuz olan Məsih qurban<a href="#FN4" class="notemark">*<span class="popup">Qurban – bəzi əlyazmalarda bizdən ötrü qurban.</span></a> verildi.   <span class="verse" id="V8">8&#160;</span><a href="#FN5" class="notemark">*<span class="popup">Çıx. 13:7; Qanun. 16:3</span></a>Buna görə köhnə maya ilə, kin və pislik mayası ilə yox, amma səmimiyyətin və həqiqətin mayasız çörəyi ilə bayram edək.   </div><div class='p'> <span class="verse" id="V9">9&#160;</span>Mən əvvəlki məktubumda sizə əxlaqsızlıq edənlərlə ünsiyyətdə olmamağı yazmışdım.   <span class="verse" id="V10">10&#160;</span>Amma mən demək istəmədim ki, bu dünyanın əxlaqsızları, tamahkarları, soyğunçu və yaxud bütpərəstləri ilə ünsiyyətdə olmayın. Belə olsaydı, siz bu dünyanı tərk etməyə məcbur olardınız!   <span class="verse" id="V11">11&#160;</span>Əslində mən sizə yazmışdım ki, siz özünü bacı-qardaş adlandırıb, lakin əxlaqsızlıq, tamahkarlıq, bütpərəstlik, böhtançılıq, əyyaşlıq və yaxud soyğunçuluq edənlə ünsiyyətdə olmayın. Belələri ilə bir yerdə çörək belə, yeməyin.   <span class="verse" id="V12">12&#160;</span>Çünki cəmiyyətdən kənardakıları mühakimə etməyə mənim nə ixtiyarım var? Məgər sizin mühakimə etməli olduqlarınız cəmiyyətdəkilər deyilmi?   <span class="verse" id="V13">13&#160;</span><a href="#FN6" class="notemark">*<span class="popup">Qanun. 13:5; 17:7</span></a>Cəmiyyətdən kənardakıları Allah mühakimə edəcək. Siz isə öz aranızdan pis adamı atın.   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO04.htm'>&lt;</a></li>
<li><a href='1CO.htm'>5</a></li>
<li><a href='1CO06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">5:1</a>
<span class="xt"><a href='LEV18.htm#V8'>Lev. 18:8</a>; <a href='LEV20.htm#V11'>20:11</a>; <a href='DEU22.htm#V30'>Qanun. 22:30</a>; <a href='DEU27.htm#V20'>27:20</a></span></p>
<p class="x" id="FN2"><span class="notemark">*</span><a class="notebackref" href="#V6">5:6</a>
<span class="xt"><a href='GAL05.htm#V9'>Qal. 5:9</a></span></p>
<p class="x" id="FN3"><span class="notemark">*</span><a class="notebackref" href="#V7">5:7</a>
<span class="xt"><a href='EXO12.htm#V5'>Çıx. 12:5</a></span></p>
<p class="f" id="FN4"><span class="notemark">*</span><a class="notebackref" href="#V7">5:7</a>
<span class="fq">Qurban </span><span class="ft">– bəzi əlyazmalarda </span><span class="fq">bizdən ötrü qurban.</span></p>
<p class="x" id="FN5"><span class="notemark">*</span><a class="notebackref" href="#V8">5:8</a>
<span class="xt"><a href='EXO13.htm#V7'>Çıx. 13:7</a>; <a href='DEU16.htm#V3'>Qanun. 16:3</a></span></p>
<p class="x" id="FN6"><span class="notemark">*</span><a class="notebackref" href="#V13">5:13</a>
<span class="xt"><a href='DEU13.htm#V5'>Qanun. 13:5</a>; <a href='DEU17.htm#V7'>17:7</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
