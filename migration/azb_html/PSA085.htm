<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 85</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA084.htm'>&lt;</a></li>
<li><a href='PSA.htm'>85</a></li>
<li><a href='PSA086.htm'>&gt;</a></li>
</ul>
<div class="main">
 
<div class='chapterlabel' id="V0"> 85</div><div class='s'>Məzmur 85 </div> <div class='d'>Musiqi rəhbəri üçün. Qorah övladlarının məzmuru. </div> <div class='q'> <span class="verse" id="V1">1&#160;</span>Ya Rəbb, ölkədən razı qaldın,  </div><div class='q'>Yaqub nəslini bəxtəvər günlərə qaytardın.   </div><div class='q'> <span class="verse" id="V2">2&#160;</span>Xalqının təqsirlərini bağışladın,  </div><div class='q'>Bütün günahlarını əfv etdin. </div><div class='qs'>Sela</div>   <div class='q'> <span class="verse" id="V3">3&#160;</span>Sən bütün hirsini uddun,  </div><div class='q'>Qızğın qəzəbini yatırdın.   </div><div class='b'> &#160; </div> <div class='q'> <span class="verse" id="V4">4&#160;</span>Ey bizi qurtaran Allah,  </div><div class='q'>Bizə bəxtəvər günlərimizi qaytar.  </div><div class='q'>Bizə qarşı hiddətindən əl çək.   </div><div class='q'> <span class="verse" id="V5">5&#160;</span>Əbədilikmi bizə acığın tutacaq?  </div><div class='q'>Qəzəbin nəsildən-nəslə qədərmi uzanacaq?   </div><div class='q'> <span class="verse" id="V6">6&#160;</span>Xalqın Səndən sevinc alsın deyə  </div><div class='q'>Bizi yenə dirçəltməyəcəksənmi?   </div><div class='q'> <span class="verse" id="V7">7&#160;</span>Ya Rəbb, bizə məhəbbətini göstər,  </div><div class='q'>Bizi xilas et.   </div><div class='b'> &#160; </div> <div class='q'> <span class="verse" id="V8">8&#160;</span>Rəbb Allah nə söyləsə, dinləyirəm.  </div><div class='q'>Sözləri xalqına, möminlərinə sülh bəyan edər ki,  </div><div class='q'>Onlar öz cəhalətlərinə dönməsinlər.   </div><div class='q'> <span class="verse" id="V9">9&#160;</span>Bəli, Rəbb Ondan qorxanları qurtarmaq üçün,  </div><div class='q'>Ehtişamını ölkəmizdə saxlamaq üçün yaxınlaşır!   </div><div class='b'> &#160; </div> <div class='q'> <span class="verse" id="V10">10&#160;</span>Məhəbbətlə həqiqət bir-birinə qovuşacaq,  </div><div class='q'>Salehliklə əmin-amanlıq bir-biri ilə öpüşəcək.   </div><div class='q'> <span class="verse" id="V11">11&#160;</span>Həqiqət yerdə bitib-göyərəcək,  </div><div class='q'>Ədalət göylərdən baxacaq.   </div><div class='q'> <span class="verse" id="V12">12&#160;</span>Bəli, Rəbb ən yaxşı şeyləri göndərəcək,  </div><div class='q'>Torpağımız bol məhsul verəcək.   </div><div class='q'> <span class="verse" id="V13">13&#160;</span>Ədalət Rəbbin önündə addımlayar,  </div><div class='q'>Qədəmləri üçün cığır salar.   </div><ul class='tnav'>
<li><a href='index.htm'>ZƏBUR</a></li>
<li><a href='PSA084.htm'>&lt;</a></li>
<li><a href='PSA.htm'>85</a></li>
<li><a href='PSA086.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
