<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM02.htm'>&lt;</a></li>
<li><a href='ROM.htm'>3</a></li>
<li><a href='ROM04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Allahın sədaqəti </div> <div class='p'> <span class="verse" id="V1">1&#160;</span>Bəs Yəhudi olmağın nə üstünlüyü var? Sünnətin faydası nədir?   <span class="verse" id="V2">2&#160;</span>Hər cəhətdən böyük üstünlüyü var. Hər şeydən əvvəl, Allahın sözləri Yəhudilərə əmanət edilib.   <span class="verse" id="V3">3&#160;</span>Əgər onlardan bəzisi iman etmədisə, onda nə olacaq? Məgər onların imansızlığı Allahın sədaqətini ləğv edə bilər?   <span class="verse" id="V4">4&#160;</span><a href="#FN1" class="notemark">*<span class="popup">Zəb. 51:4</span></a>Əsla! Bütün insanlar yalançı olsa da, Allah haqlıdır. Necə ki yazılıb:  </div><div class='q'>«Sən Öz sözlərində haqlı çıxacaqsan,  </div><div class='q'>Mühakimə etdiyin zaman qalib gələcəksən».   </div><div class='m'> <span class="verse" id="V5">5&#160;</span>Bəs bizim haqsızlığımız Allahın ədalətli olduğunu üzə çıxarırsa, onda nə deyə bilərik? İnsanların düşündüyü kimi soruşuram: Allah üzərimizə qəzəbini gətirən zaman haqsızdırmı?   <span class="verse" id="V6">6&#160;</span>Əsla, haqlıdır! Bəs Allah dünyanı başqa cür necə mühakimə edə bilər?   <span class="verse" id="V7">7&#160;</span>«Bəs mənim yalanım Allahın həqiqətini ucaldıb Ona izzət gətirirsə, nə üçün mən üstəlik bir günahkar kimi mühakimə olunmalıyam?» deyə soruşa bilərlər.   <span class="verse" id="V8">8&#160;</span>Belə isə, «gəlin pislik edək ki, bundan yaxşılıq əmələ gəlsin» deyə bilərikmi? Bəzi adamlar bizə böhtan atıb söyləyir ki, biz belə öyrədirik. Belə söyləyənlər haqlı olaraq cəza alacaq.   </div><div class='s'>Saleh olan yoxdur </div> <div class='p'> <span class="verse" id="V9">9&#160;</span>Bəs nə deyək? Biz Yəhudilərin üstünlüyü varmı? Əlbəttə, yox! Çünki biz artıq həm Yəhudiləri, həm də Yunanları təqsirləndirdik ki, onların hamısı günahın hökmü altındadır.   <span class="verse" id="V10">10&#160;</span><a href="#FN2" class="notemark">*<span class="popup">Zəb. 14:1-3; 53:1-3</span></a>Necə ki yazılıb:  </div><div class='q'>«Saleh olan yoxdur,  </div><div class='q'>Bir nəfər belə, yoxdur.   </div><div class='q'> <span class="verse" id="V11">11&#160;</span>Dərk edən bir kəs yoxdur,  </div><div class='q'>Allahı axtaran yoxdur.   </div><div class='q'> <span class="verse" id="V12">12&#160;</span>Hamısı yoldan azıb,  </div><div class='q'>Onlardan fayda yoxdur.  </div><div class='q'>Bir nəfər də olsun  </div><div class='q'>Yaxşı iş görən yoxdur».   </div><div class='q'> <span class="verse" id="V13">13&#160;</span><a href="#FN3" class="notemark">*<span class="popup">Zəb. 5:9; 140:3</span></a>«Boğazları açıq qəbirdir,  </div><div class='q'>Dilləri yalan danışır».  </div><div class='q'>«Dodaqlarında gürzə zəhəri var».   </div><div class='q'> <span class="verse" id="V14">14&#160;</span><a href="#FN4" class="notemark">*<span class="popup">Zəb. 10:7</span></a>«Ağızları lənət və acı sözlərlə doludur».   </div><div class='q'> <span class="verse" id="V15">15&#160;</span><a href="#FN5" class="notemark">*<span class="popup">Sül. 1:16; Yeş. 59:7-8</span></a>«Ayaqları qan tökməyə tələsir,   </div><div class='q'> <span class="verse" id="V16">16&#160;</span>Yollarında viranəlik və fəlakət var,   </div><div class='q'> <span class="verse" id="V17">17&#160;</span>Əmin-amanlıq yolu nədir, bilmirlər».   </div><div class='q'> <span class="verse" id="V18">18&#160;</span><a href="#FN6" class="notemark">*<span class="popup">Zəb. 36:1</span></a>«Onların gözündə Allah qorxusu yoxdur».   </div><div class='p'> <span class="verse" id="V19">19&#160;</span>Biz bilirik ki, Qanunda deyilənlərin hamısı Qanunun hökmü altında olanlara aiddir; belə ki bütün dillər sussun və bütün dünya Allahın hökmünə məruz qalsın.   <span class="verse" id="V20">20&#160;</span><a href="#FN7" class="notemark">*<span class="popup">Zəb. 143:2; Qal. 2:16</span></a>Beləliklə, Qanuna əməl etməklə heç bir insan Allahın önündə saleh sayılmayacaq. Çünki Qanun vasitəsilə günah dərk olunur.   </div><div class='s'>İman və salehlik </div> <div class='p'> <span class="verse" id="V21">21&#160;</span>Amma indi Qanuna bağlı olmayaraq Allahdan gələn salehlik zahir olub. Buna Qanun da, Peyğəmbərlərin yazıları da şəhadət edir.   <span class="verse" id="V22">22&#160;</span><a href="#FN8" class="notemark">*<span class="popup">Qal. 2:16</span></a>Allahdan gələn bu salehlik İsa Məsihə iman vasitəsilə Ona iman gətirənlərin hamısına verilir. Heç kəsə fərq qoyulmur.   <span class="verse" id="V23">23&#160;</span>Çünki hamı günah edib, Allahın izzətindən məhrum olub   <span class="verse" id="V24">24&#160;</span>və Onun lütfü ilə də Məsih İsada satın alınmağa nail olaraq bir hədiyyə kimi saleh sayılır.   <span class="verse" id="V25">25&#160;</span>Allah İsanı kəffarə qurbanı olaraq təqdim etdi ki, iman edənlərin günahları Onun qanı vasitəsilə bağışlansın. Bunu Öz salehliyini göstərmək üçün etdi. Çünki səbirli olub qabaqca edilən günahları cəzasız qoymuşdu.   <span class="verse" id="V26">26&#160;</span>Bunu etdi ki, indiki zamanda salehliyini zahir etsin; beləcə Özü ədalətli olsun, İsaya olan imana əsaslananı da saleh saysın.   </div><div class='p'> <span class="verse" id="V27">27&#160;</span>Bəs biz nə ilə öyünə bilərik? Heç bir şeylə. Hansı ehkama əsaslana bilərik? Qanuna əməl etmək ehkamınamı? Xeyr, yalnız iman ehkamına!   <span class="verse" id="V28">28&#160;</span>Çünki bu nəticəyə gəlirik ki, insan Qanuna əməl etməklə deyil, iman vasitəsilə saleh sayılır.   <span class="verse" id="V29">29&#160;</span>Məgər Allah yalnız Yəhudilərin Allahıdır? Başqa millətlərin də Allahı deyilmi? Əlbəttə, başqa millətlərin də Allahıdır.   <span class="verse" id="V30">30&#160;</span><a href="#FN9" class="notemark">*<span class="popup">Qanun. 6:4; Qal. 3:20</span></a>Çünki yalnız bir Allah var və O, sünnətliləri imanla, sünnətsizləri də iman vasitəsilə saleh sayacaq.   <span class="verse" id="V31">31&#160;</span>Onda biz iman vasitəsilə Qanunu ləğv edirikmi? Əsla! Əksinə, onu bir daha təsdiq edirik.   </div><ul class='tnav'>
<li><a href='index.htm'>ROMALILARA</a></li>
<li><a href='ROM02.htm'>&lt;</a></li>
<li><a href='ROM.htm'>3</a></li>
<li><a href='ROM04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">3:4</a>
<span class="xt"><a href='PSA051.htm#V4'>Zəb. 51:4</a></span></p>
<p class="x" id="FN2"><span class="notemark">*</span><a class="notebackref" href="#V10">3:10</a>
<span class="xt"><a href='PSA014.htm#V1'>Zəb. 14:1-3</a>; <a href='PSA053.htm#V1'>53:1-3</a></span></p>
<p class="x" id="FN3"><span class="notemark">*</span><a class="notebackref" href="#V13">3:13</a>
<span class="xt"><a href='PSA005.htm#V9'>Zəb. 5:9</a>; <a href='PSA140.htm#V3'>140:3</a></span></p>
<p class="x" id="FN4"><span class="notemark">*</span><a class="notebackref" href="#V14">3:14</a>
<span class="xt"><a href='PSA010.htm#V7'>Zəb. 10:7</a></span></p>
<p class="x" id="FN5"><span class="notemark">*</span><a class="notebackref" href="#V15">3:15</a>
<span class="xt"><a href='PRO01.htm#V16'>Sül. 1:16</a>; <a href='ISA59.htm#V7'>Yeş. 59:7-8</a></span></p>
<p class="x" id="FN6"><span class="notemark">*</span><a class="notebackref" href="#V18">3:18</a>
<span class="xt"><a href='PSA036.htm#V1'>Zəb. 36:1</a></span></p>
<p class="x" id="FN7"><span class="notemark">*</span><a class="notebackref" href="#V20">3:20</a>
<span class="xt"><a href='PSA143.htm#V2'>Zəb. 143:2</a>; <a href='GAL02.htm#V16'>Qal. 2:16</a></span></p>
<p class="x" id="FN8"><span class="notemark">*</span><a class="notebackref" href="#V22">3:22</a>
<span class="xt"><a href='GAL02.htm#V16'>Qal. 2:16</a></span></p>
<p class="x" id="FN9"><span class="notemark">*</span><a class="notebackref" href="#V30">3:30</a>
<span class="xt"><a href='DEU06.htm#V4'>Qanun. 6:4</a>; <a href='GAL03.htm#V20'>Qal. 3:20</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
