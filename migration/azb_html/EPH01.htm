<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EFESLİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EFESLİLƏRƏ</a></li>
<li><a href='GAL06.htm'>&lt;</a></li>
<li><a href='EPH.htm'>1</a></li>
<li><a href='EPH02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>EFESLİLƏRƏ MƏKTUBU  </div><div class='imt'>GİRİŞ  </div><div class='im'>Paulun <span class='bk'>«Efeslilərə Məktubu»</span>nun mövzusu əsasən məktubun 1:10-cu ayəsinin ətrafındadır:  </div><div class='imq'>«Vaxt tamam olanda isə bu niyyətini yerinə yetirərək həm göylərdə, həm də yerdə olan hər şeyi Məsihdə birləşdirəcək».  </div><div class='ip'>Bu həm də Allahın xalqına bir xahişdir ki, onlar Allahın böyük planına uyğun olaraq yaşayıb insanları İsa Məsihdə birliyə çatdırsınlar.  </div><div class='ip'>Məktubun birinci hissəsində müəllif Ata Allahın Öz xalqını seçməsi, onların günahlarını Oğlu İsa Məsih vasitəsilə bağışlaması və Allahın Müqəddəs Ruh tərəfindən zəmanət verilmiş vədi barədə danışır. Məktubun ikinci hissəsində Paul oxucularından xahiş edir ki, onların Məsihdəki birliyi yaşadığı həyatları ilə uyğun olsun.  </div><div class='ip'>Paul bu məktubu yazarkən məcazi mənada ifadələr işlədir. Bunu Allahın xalqının Məsihdə birliyini nümayiş etdirmək üçün edir. Məsələn, imanlı cəmiyyəti insan bədəninə, Məsih isə bu bədənin başına yaxud imanlılar binaya, Məsih isə guşədaşına bənzədilir. Paul həm də burada Məsihdə Allahın verdiyi lütfdən çox danışır. Hər bir şey Məsihin məhəbbətinin, bağışlamasının, lütfünün və paklığının nurunda göstərilir.  </div><div class='iot'>Kitabın məzmunu:  </div><div class='io2'>1:1-2 Giriş  </div><div class='io2'>1:3–3:21 Məsih və imanlılar cəmiyyəti  </div><div class='io2'>4:1–6:20 Məsihdə yeni həyat  </div><div class='io2'>6:21-24 Son salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 18:19-21; 19:1</span></a>Allahın iradəsi ilə Məsih İsanın həvarisi olan mən Pauldan Məsih İsada sadiq qalan Efesdəki müqəddəslərə salam!   <span class="verse" id="V2">2&#160;</span>Atamız Allahdan və Rəbb İsa Məsihdən sizə lütf və sülh olsun!   </div><div class='s'>Məsihdə bizə bəxş olunan bəxtiyarlıq </div> <div class='p'> <span class="verse" id="V3">3&#160;</span>Bizə Məsihdə səmadakı hər cür ruhani nemətlə xeyir-dua verən Allaha – Rəbbimiz İsa Məsihin Atasına alqış olsun!   <span class="verse" id="V4">4&#160;</span>O, dünya yaranmazdan qabaq bizi Məsihdə seçdi ki, biz məhəbbətdə Onun qarşısında müqəddəs və nöqsansız olaq.   <span class="verse" id="V5">5&#160;</span>Öz iradəsinin xoş məramına görə İsa Məsih vasitəsilə bizi əvvəlcədən təyin etdi ki, Özü üçün övladlığa götürsün.   <span class="verse" id="V6">6&#160;</span>Belə ki sevimli Oğlunda bizə bəxş etdiyi Öz lütfünün izzətini mədh edək.   <span class="verse" id="V7">7-8&#160;</span><a href="#FN2" class="notemark">*<span class="popup">Kol. 1:14</span></a>Tam hikmət və dərrakə ilə bizə bol-bol göstərdiyi Öz zəngin lütfünə görə biz Oğlunda, Onun qanı vasitəsilə satınalınmaya – təqsirlərimizin bağışlanmasına malikik.   <span class="verse" id="V9">9&#160;</span>Allah əvvəlcə sirr olaraq saxladığı iradəsini xoş məramına görə bizə bildirdi. Bu məramını O, Məsihdə əvvəlcədən təyin etmişdi.   <span class="verse" id="V10">10&#160;</span>Vaxt tamam olanda isə bu niyyətini yerinə yetirərək həm göylərdə, həm də yerdə olan hər şeyi Məsihdə birləşdirəcək.   </div><div class='p'> <span class="verse" id="V11">11&#160;</span>Hər şeyi Öz iradəsindən yaranan qərarı ilə yerinə yetirən Allahın məqsədinə görə biz əvvəlcədən təyin edilərək Məsihdə irs aldıq ki,   <span class="verse" id="V12">12&#160;</span>qabaqcadan Məsihə ümid bəsləyən bizlər Allahın izzətinin mədhi üçün mövcud olaq.   <span class="verse" id="V13">13&#160;</span>Həqiqət kəlamını, xilasınızın Müjdəsini eşidib Məsihə iman edən zaman siz də vəd olunmuş Müqəddəs Ruhla Onda möhürləndiniz.   <span class="verse" id="V14">14&#160;</span>Müqəddəs Ruh Allaha məxsus olanların satın alınmasından ötrü irsimiz üçün qoyulan girovdur. Belə ki Allahın izzətini mədh edək.   </div><div class='s'>Paulun imanlılar üçün duası </div> <div class='p'> <span class="verse" id="V15">15&#160;</span>Bundan ötrü mən də Rəbb İsaya olan imanınız və bütün müqəddəslərə göstərdiyiniz məhəbbət barədə eşidib   <span class="verse" id="V16">16&#160;</span>sizi dualarımda yada salaraq durmadan sizin üçün şükür edirəm.   <span class="verse" id="V17">17&#160;</span>Dua edirəm ki, Rəbbimiz İsa Məsihin Allahı olan izzətli Ata Özünü sizə tanıtmaq üçün hikmət və vəhy ruhunu versin.   <span class="verse" id="V18">18&#160;</span><a href="#FN3" class="notemark">*<span class="popup">Zəb. 110:1</span></a>Qoy O, qəlbinizin gözünü nurlandırsın ki, Onun çağırışından yaranan ümidin nə olduğunu, müqəddəslərə verdiyi irsin izzətinin necə zəngin olduğunu,   <span class="verse" id="V19">19&#160;</span>Onun böyük qüvvəsinin fəaliyyətinə görə iman edən bizlərə sərf etdiyi qüdrətinin hədsiz böyüklüyünün nə olduğunu görəsiniz.   <span class="verse" id="V20">20&#160;</span>Allah bu qüdrətlə Məsihdə elə fəaliyyət göstərdi ki, Onu ölülər arasından dirildib səmada Öz sağında oturtdu   <span class="verse" id="V21">21&#160;</span>və hər başçı, hakim, qüvvə və ağadan, yalnız bu dövrdə deyil, gələcək dövrdə də çəkiləcək hər addan Onu çox yüksəltdi.   <span class="verse" id="V22">22&#160;</span><a href="#FN4" class="notemark">*<span class="popup">Zəb. 8:6</span></a><a href="#FN5" class="notemark">*<span class="popup">Kol. 1:18</span></a>Hər şeyi Ona tabe edərək ayaqlarının altına qoydu və Onu hər şey üzərində baş olsun deyə imanlılar cəmiyyətinə verdi.   <span class="verse" id="V23">23&#160;</span>Bu cəmiyyət Onun bədənidir və hər şeyi hərtərəfli Bütövləşdirənin bütövlüyüdür.   </div><ul class='tnav'>
<li><a href='index.htm'>EFESLİLƏRƏ</a></li>
<li><a href='GAL06.htm'>&lt;</a></li>
<li><a href='EPH.htm'>1</a></li>
<li><a href='EPH02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT18.htm#V19'>Həv. 18:19-21</a>; <a href='ACT19.htm#V1'>19:1</a></span></p>
<p class="x" id="FN2"><span class="notemark">*</span><a class="notebackref" href="#V7">1:7-8</a>
<span class="xt"><a href='COL01.htm#V14'>Kol. 1:14</a></span></p>
<p class="x" id="FN3"><span class="notemark">*</span><a class="notebackref" href="#V18">1:18</a>
<span class="xt"><a href='PSA110.htm#V1'>Zəb. 110:1</a></span></p>
<p class="x" id="FN4"><span class="notemark">*</span><a class="notebackref" href="#V22">1:22</a>
<span class="xt"><a href='PSA008.htm#V6'>Zəb. 8:6</a></span></p>
<p class="x" id="FN5"><span class="notemark">*</span><a class="notebackref" href="#V22">1:22</a>
<span class="xt"><a href='COL01.htm#V18'>Kol. 1:18</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
