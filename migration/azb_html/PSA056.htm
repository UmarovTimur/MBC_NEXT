<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 56</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA055.htm'>&lt;</a></li>
<li><a href='PSA.htm'>56</a></li>
<li><a href='PSA057.htm'>&gt;</a></li>
</ul>
<div class="main">
 
<div class='chapterlabel' id="V0"> 56</div><div class='s'>Məzmur 56 </div> <div class='d'>Musiqi rəhbəri üçün. Davudun «Yonat elem rexoqim» üstə oxunan miktamı. </div> <div class='d'><a href="#FN1" class="notemark">*<span class="popup">1Şam. 21:13-15 </span></a> Filiştlilər onu Qat şəhərində yaxalayanda. </div> <div class='q'> <span class="verse" id="V1">1&#160;</span>Rəhm et mənə, ey Allah,  </div><div class='q'>İnsanlar sel kimi üstümə cumur,  </div><div class='q'>Gün boyu döyüşərək məni sıxışdırırlar.   </div><div class='q'> <span class="verse" id="V2">2&#160;</span>Gün boyu düşmənlərim sel kimi üstümə cumur,  </div><div class='q'>Əleyhimə qalxan məğrur döyüşçülər çoxdur.   </div><div class='q'> <span class="verse" id="V3">3&#160;</span>Bu dəhşətli gündə  </div><div class='q'>Mən yalnız Sənə güvənirəm.   </div><div class='q'> <span class="verse" id="V4">4&#160;</span>Vədinə görə Allaha həmd edirəm,  </div><div class='q'>Mən Allaha güvənirəm, qorxmuram;  </div><div class='q'>Fani insan mənə nə edə bilər?   </div><div class='b'> &#160; </div> <div class='q'> <span class="verse" id="V5">5&#160;</span>Hər işimə onlar ziyan vururlar,  </div><div class='q'>Həmişə mənə qəsd-qərəz qururlar.   </div><div class='q'> <span class="verse" id="V6">6&#160;</span>Xəlvət bir yerə yığılıb hər addımımı izləyirlər,  </div><div class='q'>Pusqu qurub canımı almaq üçün gözləyirlər.   </div><div class='q'> <span class="verse" id="V7">7&#160;</span>Günahlarına görə onları cəzalandır,  </div><div class='q'>Ey Allah, qəzəblə bu xalqları yerlə yeksan et.   </div><div class='b'> &#160; </div> <div class='q'> <span class="verse" id="V8">8&#160;</span>Dərdlərimi saydın,  </div><div class='q'>Göz yaşlarımı tuluğuna yığ.  </div><div class='q'>Bunlar Sənin kitabında yazılmayıbmı?   </div><div class='q'> <span class="verse" id="V9">9&#160;</span>Mən Səni çağıranda düşmənlərim geri dönür,  </div><div class='q'>Bunu bilirəm, Allah mənim tərəfimdədir.   </div><div class='q'> <span class="verse" id="V10">10&#160;</span>Vədinə görə həmd etdiyim Allaha,  </div><div class='q'>Vədinə görə həmd etdiyim Rəbbə,   </div><div class='q'> <span class="verse" id="V11">11&#160;</span>Allaha güvənirəm və qorxmuram;  </div><div class='q'>Fani insan mənə nə edə bilər?   </div><div class='b'> &#160; </div> <div class='q'> <span class="verse" id="V12">12&#160;</span>Ey Allah, Sənə olan əhdlərimə əməl etməliyəm,  </div><div class='q'>Sənə şükür qurbanı təqdim edəcəyəm.   </div><div class='q'> <span class="verse" id="V13">13&#160;</span>Çünki canımı ölümdən qurtardın,  </div><div class='q'>Ayaqlarımı büdrəməyə qoymadın,  </div><div class='q'>Belə ki Allahın hüzurunda,  </div><div class='q'>Həyatın nurunda dolanım.   </div><ul class='tnav'>
<li><a href='index.htm'>ZƏBUR</a></li>
<li><a href='PSA055.htm'>&lt;</a></li>
<li><a href='PSA.htm'>56</a></li>
<li><a href='PSA057.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">^</a>
<span class="xt"><a href='1SA21.htm#V13'>1Şam. 21:13-15</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
