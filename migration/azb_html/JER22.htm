<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER21.htm'>&lt;</a></li>
<li><a href='JER.htm'>22</a></li>
<li><a href='JER23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Allahın padşah sülaləsinə müraciəti </div> <div class='p'> <span class="verse" id="V1">1&#160;</span>Rəbb belə dedi: «Yəhuda padşahının sarayına get, orada bu sözü bildirib söylə ki,   <span class="verse" id="V2">2&#160;</span>ey Davudun taxtı üzərində oturan Yəhuda padşahı, ey bu darvazalardan girən əyanlarla xalq, Rəbbin sözünü eşidin.   <span class="verse" id="V3">3&#160;</span>Rəbb belə deyir: “Ədalət və salehliklə rəftar edin. Məzlumu zalımın əlindən qurtarın. Qəribə, yetimə və dul qadına haqsızlıq etməyin, zorakılıq etməyin, bu yerdə günahsız qan tökməyin.   <span class="verse" id="V4">4&#160;</span>Əgər siz bu əmrə, həqiqətən, əməl etsəniz, o zaman Davudun taxtında oturan padşahlar döyüş arabalarına və atlara minib əyanları və xalqları ilə birgə bu sarayın darvazalarından girəcək.   <span class="verse" id="V5">5&#160;</span>Lakin bu sözləri eşitməsəniz, Öz varlığıma and içirəm ki, bu ev viran qalacaq” Rəbb belə bəyan edir.   <span class="verse" id="V6">6&#160;</span>Bəli, Yəhuda padşahının sarayı barədə Rəbb belə deyir:  </div><div class='q'>“Sən Mənim üçün Gilead,  </div><div class='q'>Livanın zirvəsi kimisən.  </div><div class='q'>Ancaq Mən hökmən səni bir çölə,  </div><div class='q'>Kimsənin yaşamadığı şəhərlərə çevirəcəyəm.   </div><div class='q'> <span class="verse" id="V7">7&#160;</span>Sənə qarşı həlak edənlər təyin edəcəyəm,  </div><div class='q'>Hamısının əlində silah olacaq.  </div><div class='q'>Sənin ən yaxşı sidr ağaclarını kəsəcəklər,  </div><div class='q'>Onları oda atacaqlar.   </div><div class='p'> <span class="verse" id="V8">8&#160;</span><a href="#FN1" class="notemark">*<span class="popup">Qanun. 29:24-26</span></a> Bir çox millətlər bu şəhərin yanından keçib bir-birlərindən soruşacaq: ‹Bu böyük şəhəri Rəbb niyə belə xaraba qoydu?›   <span class="verse" id="V9">9&#160;</span>Onda deyəcəklər: ‹Çünki özlərinin Allahı Rəbbin əhdini tərk etdilər, başqa allahlara səcdə və qulluq etdilər›”».   </div><div class='s'>Padşah Şallum barədə vəhy </div> <div class='q'> <span class="verse" id="V10">10&#160;</span>Ölən padşah üçün ağlamayın,  </div><div class='q'>Yas tutmayın.  </div><div class='q'>Ancaq sürgünə gedən üçün acı-acı ağlayın,  </div><div class='q'>Çünki daha qayıtmayacaq,  </div><div class='q'>Doğma vətənini görməyəcək.   </div><div class='p'> <span class="verse" id="V11">11&#160;</span>Bəli, atası Yoşiyanın yerinə Yəhuda padşahı olan və buradan çıxıb gedən Yoşiya oğlu Şallum barədə Rəbb deyir: «O daha bura qayıtmayacaq,   <span class="verse" id="V12">12&#160;</span>sürgün olunduğu yerdə öləcək və artıq bu ölkəni görməyəcək.   </div><div class='s'>Padşah Yehoyaqim barədə vəhy </div> <div class='q'> <span class="verse" id="V13">13&#160;</span>Vay o adamın halına ki,  </div><div class='q'>Sarayını haqsızlıqla,  </div><div class='q'>Yuxarı otaqlarını ədalətsizliklə tikir,  </div><div class='q'>Öz soydaşını müftə işlədir,  </div><div class='q'>Ona muzdunu vermir.   </div><div class='q'> <span class="verse" id="V14">14&#160;</span>Vay o adamın halına ki,  </div><div class='q'>“Özümə geniş yuxarı otaqları olan  </div><div class='q'>Böyük bir saray tikdirəcəyəm” deyib  </div><div class='q'>Oraya pəncərələr açır,  </div><div class='q'>Ətrafını sidr ağacı ilə örtür.  </div><div class='q'>Qırmızı rənglə boyayır.   </div><div class='q'> <span class="verse" id="V15">15&#160;</span>Çoxlu sidr ağacın olduğu üçünmü  </div><div class='q'>Özünü padşah sanırsan?  </div><div class='q'>Atan da doyunca yeyib-içirdi,  </div><div class='q'>Ədalət və salehliklə rəftar edirdi.  </div><div class='q'>Ona görə də işləri uğurlu oldu.   </div><div class='q'> <span class="verse" id="V16">16&#160;</span>Məhkəmədə məzlum, yoxsul adamın işinə baxırdı,  </div><div class='q'>Ona görə də işləri uğurlu oldu».  </div><div class='q'>Rəbb bəyan edir: «Məni tanımaq  </div><div class='q'>Elə bu deyilmi?   </div><div class='q'> <span class="verse" id="V17">17&#160;</span>Ancaq sənin gözlərin və ürəyin  </div><div class='q'>Öz haram qazancında,  </div><div class='q'>Tökmək istədiyin günahsız qanda,  </div><div class='q'>Etmək istədiyin qəddarlıqda,  </div><div class='q'>Zorakılıqda qalıb».   </div><div class='p'> <span class="verse" id="V18">18&#160;</span><a href="#FN2" class="notemark">*<span class="popup">2Pad. 23:36–24:6; 2Saln. 36:5-7</span></a> Buna görə də Yəhuda padşahı Yoşiya oğlu Yehoyaqim barədə Rəbb belə deyir:  </div><div class='q'>«Onun üçün “vay qardaşım, vay bacım” söyləyib yas tutmayacaqlar,  </div><div class='q'>“Vay ağam, heyf onun izzəti” söyləyib yas tutmayacaqlar.   </div><div class='q'> <span class="verse" id="V19">19&#160;</span>Onu sürüyüb Yerusəlim darvazalarından kənara atacaqlar,  </div><div class='q'>Eşşək basdırılan kimi basdırılacaq».   </div><div class='s'>Yerusəlim barədə vəhy </div> <div class='q'> <span class="verse" id="V20">20&#160;</span>«Livana qalxıb fəryad et,  </div><div class='q'>Başanda səsini ucalt,  </div><div class='q'>Avarimdən nalə çək,  </div><div class='q'>Çünki bütün müttəfiqlərin əzildi.   </div><div class='q'> <span class="verse" id="V21">21&#160;</span>Hər şeyin əmin-amanlıqda olanda  </div><div class='q'>Sənə nəsihət etdim,  </div><div class='q'>Ancaq “qulaq asmayacağam” dedin.  </div><div class='q'>Uşaqlığından xasiyyətin belədir,  </div><div class='q'>Sözümə qulaq asan deyilsən.   </div><div class='q'> <span class="verse" id="V22">22&#160;</span>Külək bütün başçılarını alıb-aparacaq,  </div><div class='q'>Müttəfiqlərin sürgünə gedəcək.  </div><div class='q'>O zaman etdiyin bütün pisliklərdən ötrü  </div><div class='q'>Utanıb rüsvay olacaqsan.   </div><div class='q'> <span class="verse" id="V23">23&#160;</span>Ey sən “Livanda” <a href="#FN3" class="notemark">*<span class="popup">Livan – Yerusəlimdəki padşah sarayının adı. Bax: 1Pad. 7:2.</span></a> yaşayan,  </div><div class='q'>Yuvasını sidr ağacından quran!  </div><div class='q'>Sənə hamilə qadın kimi  </div><div class='q'>Ağrılar, sancılar gələndə  </div><div class='q'>Necə ah-zar edəcəksən!»   </div><div class='s'>Padşah Yehoyakin barədə vəhy </div> <div class='p'> <span class="verse" id="V24">24&#160;</span><a href="#FN4" class="notemark">*<span class="popup">2Pad. 24:8-15; 2Saln. 36:9-10</span></a> Rəbb bəyan edir: «Varlığıma and olsun ki, ey Yəhuda padşahı Yehoyaqim oğlu Yehoyakin, sağ əlimdəki möhür üzüyü olsan da, səni çıxarıb atardım.   <span class="verse" id="V25">25&#160;</span>Canını almaq istəyənlərə, qorxduğun adamlara, Babil padşahı Navuxodonosora və Xaldeylilərə səni təslim edəcəyəm.   <span class="verse" id="V26">26&#160;</span>Özünü, səni doğan ananı doğulmadığınız yad bir ölkəyə atacağam və orada öləcəksiniz.   <span class="verse" id="V27">27&#160;</span>Qayıtmağa can atdığınız ölkəyə bir daha qayıtmayacaqsınız».   </div><div class='p'> <span class="verse" id="V28">28&#160;</span>Bu adam – Yehoyakin xor baxılan qırıq bir kasa, heç kəsin bəyənmədiyi bir qabdırmı? Bəs nə üçün özü də, övladları da aparılıb tanımadıqları bir ölkəyə atıldı?   <span class="verse" id="V29">29&#160;</span>Ölkə, ey ölkə, Rəbbin sözünü eşit, ey ölkə!   <span class="verse" id="V30">30&#160;</span>Rəbb deyir: «Bu adamı övladsız, ömründə işləri uğurlu olmayan bir kişi hesab edin. Çünki nəslindən heç kim uğur qazanmayacaq. Nəslindən heç kim Davudun taxtında oturmayacaq, Yəhudada bir daha padşahlıq etməyəcək».   </div><ul class='tnav'>
<li><a href='index.htm'>YEREMYA</a></li>
<li><a href='JER21.htm'>&lt;</a></li>
<li><a href='JER.htm'>22</a></li>
<li><a href='JER23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">22:8</a>
<span class="xt"><a href='DEU29.htm#V24'>Qanun. 29:24-26</a></span></p>
<p class="x" id="FN2"><span class="notemark">*</span><a class="notebackref" href="#V18">22:18</a>
<span class="xt"><a href='2KI23.htm#V36'>2Pad. 23:36</a>–<a href='2KI24.htm#V6'>24:6</a>; <a href='2CH36.htm#V5'>2Saln. 36:5-7</a></span></p>
<p class="f" id="FN3"><span class="notemark">*</span><a class="notebackref" href="#V23">22:23</a>
<span class="fq">Livan </span><span class="ft">– Yerusəlimdəki padşah sarayının adı. Bax: <a href='1KI07.htm#V2'>1Pad. 7:2</a>.</span></p>
<p class="x" id="FN4"><span class="notemark">*</span><a class="notebackref" href="#V24">22:24</a>
<span class="xt"><a href='2KI24.htm#V8'>2Pad. 24:8-15</a>; <a href='2CH36.htm#V9'>2Saln. 36:9-10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
