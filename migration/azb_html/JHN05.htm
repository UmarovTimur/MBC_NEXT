<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN04.htm'>&lt;</a></li>
<li><a href='JHN.htm'>5</a></li>
<li><a href='JHN06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Hovuz kənarındakı xəstənin şəfa tapması </div> <div class='p'> <span class="verse" id="V1">1&#160;</span>Bu hadisələrdən sonra Yəhudilərin bir bayramı oldu və İsa Yerusəlimə getdi.   <span class="verse" id="V2">2&#160;</span>Yerusəlimdəki Qoyun darvazasının yanında, ibranicə Bet-Xasda adlanan beş eyvanlı bir hovuz var.   <span class="verse" id="V3">3&#160;</span>Bu eyvanlarda çoxlu xəstə, kor, topal və iflic adam yatardı.   <span class="verse" id="V4">4&#160;</span><a href="#FN1" class="notemark">*<span class="popup">Yatardı – bəzi əlyazmalarda yatardı və suyun çalxalanmasını gözləyərdi. 4 Çünki Rəbbin bir mələyi hərdən hovuzun içinə enib suyu çalxalayardı. Suyun çalxalanmasından sonra oraya girən ilk adam, hansı xəstəliyi olursa-olsun, sağlam olardı.</span></a>  <span class="verse" id="V5">5&#160;</span>Otuz səkkiz il xəstə olan bir adam da orada idi.   <span class="verse" id="V6">6&#160;</span>İsa onun yatdığını görəndə çoxdan xəstə olduğunu bilərək ondan soruşdu: «Sağalmaq istəyirsənmi?»   <span class="verse" id="V7">7&#160;</span>Xəstə Ona cavab verdi: «Ağa, yanımda bir adam yoxdur ki, su çalxalanan zaman məni hovuza salsın. Mən çatınca başqası məndən əvvəl oraya enir».   <span class="verse" id="V8">8&#160;</span>İsa ona dedi: «Qalx, döşəyini götür və yeri!»   <span class="verse" id="V9">9&#160;</span>O adam həmin anda sağaldı və döşəyini götürüb yeridi.  </div><div class='p'>O gün Şənbə günü idi.   <span class="verse" id="V10">10&#160;</span><a href="#FN2" class="notemark">*<span class="popup">Neh. 13:19; Yer. 17:21</span></a>Buna görə də Yəhudi başçıları şəfa tapan adama dedilər: «Bu gün Şənbə günüdür, döşəyini daşımaq sənə qadağandır».   <span class="verse" id="V11">11&#160;</span>O adam onlara cavab verdi: «Məni sağaldan Şəxs mənə “döşəyini götür və yeri” dedi».   <span class="verse" id="V12">12&#160;</span>Ondan soruşdular: «Sənə “götür və yeri” deyən Adam kimdir?»   <span class="verse" id="V13">13&#160;</span>Lakin sağalan adam Onun kim olduğunu bilmirdi, çünki İsa o yerdə olan izdihama qarışmışdı.   <span class="verse" id="V14">14&#160;</span>Bir az sonra İsa məbəddə həmin adamı tapıb dedi: «Bax sən sağaldın, bir də günah etmə ki, başına daha pis iş gəlməsin».   <span class="verse" id="V15">15&#160;</span>O adam gedib onu sağaldan Şəxsin İsa olduğunu Yəhudi başçılarına bildirdi.   <span class="verse" id="V16">16&#160;</span>Buna görə Yəhudi başçıları İsanı təqib etməyə başladılar,<a href="#FN3" class="notemark">†<span class="popup">Başladılar – bəzi əlyazmalarda başladılar və Onu öldürməyə çalışdılar.</span></a> çünki bunları Şənbə günü edirdi.   <span class="verse" id="V17">17&#160;</span>Lakin İsa onlara dedi: «Mənim Atam indiyə qədər iş görür, Mən də iş görürəm».   <span class="verse" id="V18">18&#160;</span>Bundan sonra Yəhudi başçıları daha da səylə Onu öldürməyə çalışırdılar, çünki İsa yalnız Şənbə gününü pozmadı, həm də Allahın Öz Atası olduğunu söyləyərək Özünü Allaha bərabər saydı.   </div><div class='s'>İsanın səlahiyyəti </div> <div class='p'> <span class="verse" id="V19">19&#160;</span>Beləcə İsa onlara dedi: «Doğrusunu, doğrusunu sizə deyirəm: Oğul Atanın nə etdiyini görməsə, Özündən bir şey etməz. Çünki Ata nə edərsə, Oğul da onu edər.   <span class="verse" id="V20">20&#160;</span>Ona görə ki Ata Oğulu sevir və Özünün etdiyi hər şeyi Ona göstərir. Ona bunlardan da böyük işlər göstərəcək ki, siz heyrətlənəsiniz.   <span class="verse" id="V21">21&#160;</span>Ata ölüləri dirildib onlara həyat verdiyi kimi Oğul da istədiyi şəxslərə həyat verir.   <span class="verse" id="V22">22&#160;</span>Ata heç kəsi mühakimə etmir, lakin hökm çıxarmağı Oğulun ixtiyarına verib ki,   <span class="verse" id="V23">23&#160;</span>hər kəs Ataya hörmət etdiyi kimi Oğula da hörmət etsin. Oğula hörmət etməyən Onu göndərən Ataya da hörmət etmir.   </div><div class='p'> <span class="verse" id="V24">24&#160;</span>Doğrusunu, doğrusunu sizə deyirəm: Mənim sözümə qulaq asıb Məni Göndərənə inanan şəxs əbədi həyata malikdir və ona hökm çıxarılmayacaq, əksinə, ölümdən həyata keçib.   <span class="verse" id="V25">25&#160;</span>Doğrusunu, doğrusunu sizə deyirəm: Allah Oğlunun səsini ölülərin eşitdiyi zaman gəlir və artıq gəlib; bunu eşidənlər yaşayacaq.   <span class="verse" id="V26">26&#160;</span>Çünki Atanın Özündə həyat olduğu kimi Oğula da Özündə həyat olmağı bəxş etdi.   <span class="verse" id="V27">27&#160;</span>Hökm çıxarmaq səlahiyyətini də Ona verdi, çünki O, Bəşər Oğludur.   <span class="verse" id="V28">28&#160;</span>Buna heyrət etməyin, çünki elə bir zaman gəlir ki, qəbirdə yatanların hamısı Onun səsini eşidib   <span class="verse" id="V29">29&#160;</span><a href="#FN4" class="notemark">*<span class="popup">Dan. 12:2</span></a>qəbirlərindən çıxacaq, yaxşılıq edənlər həyat üçün diriləcək, pislik edənlərsə hökm üçün diriləcək.   </div><div class='p'> <span class="verse" id="V30">30&#160;</span>Mən Özümdən heç nə edə bilmərəm, eşitdiyim kimi mühakimə edərəm və Mənim verdiyim hökm ədalətlidir. Çünki məqsədim Öz iradəmi deyil, Məni Göndərənin iradəsini yerinə yetirməkdir.   </div><div class='s'>İsaya şəhadət </div> <div class='p'> <span class="verse" id="V31">31&#160;</span>Əgər Mən Özüm barədə şəhadət etsəydim, şəhadətim etibarlı olmazdı.   <span class="verse" id="V32">32&#160;</span>Lakin Mənim barəmdə şəhadət edən başqasıdır və Mənim barəmdə etdiyi şəhadətin etibarlı olduğunu bilirəm.   <span class="verse" id="V33">33&#160;</span><a href="#FN5" class="notemark">*<span class="popup">Yəh. 1:19-27; 3:27-30</span></a>Siz Yəhyanın yanına adamlar göndərdiniz və o, həqiqətə şəhadət etdi.   <span class="verse" id="V34">34&#160;</span>Lakin insandan şəhadət qəbul etdiyim üçün deyil, yalnız sizin xilas olmağınız üçün bunları söyləyirəm.   <span class="verse" id="V35">35&#160;</span>Yəhya yanan və nur saçan bir çıraq idi, siz bir müddət onun işığında sevinmək istədiniz.   <span class="verse" id="V36">36&#160;</span>Amma Mənim barəmdə olan şəhadət Yəhyanın şəhadətindən üstündür. Çünki Atanın Mənə tam yerinə yetirmək üçün tapşırdığı işlər – indi etdiyim bu işlər Mənim barəmdə şəhadət edir ki, Ata Məni göndərib.   <span class="verse" id="V37">37&#160;</span><a href="#FN6" class="notemark">*<span class="popup">Mat. 3:17; Mark 1:11; Luka 3:22</span></a>Məni göndərən Atanın Özü də Mənim barəmdə şəhadət etdi. Siz heç vaxt nə Onun səsini eşitmisiniz, nə də surətini görmüsünüz.   <span class="verse" id="V38">38&#160;</span>Onun kəlamının da sizdə qalmasına imkan vermirsiniz, çünki Onun göndərdiyi Şəxsə inanmırsınız.   <span class="verse" id="V39">39&#160;</span>Siz Müqəddəs Yazıları araşdırırsınız. Çünki düşünürsünüz ki, onların vasitəsilə əbədi həyata malik olacaqsınız. Lakin onlar da Mənim barəmdə şəhadət edir,   <span class="verse" id="V40">40&#160;</span>sizsə həyata malik olmaq üçün Mənə tərəf gəlmək istəmirsiniz.   </div><div class='p'> <span class="verse" id="V41">41&#160;</span>İnsanlardan izzət qəbul etmirəm.   <span class="verse" id="V42">42&#160;</span>Ancaq sizi tanıyıb bilirəm ki, ürəyinizdə Allah məhəbbəti yoxdur.   <span class="verse" id="V43">43&#160;</span>Mən Atamın adı ilə gəlmişəm, amma siz Məni qəbul etmirsiniz. Əgər bir başqası öz adı ilə gəlsə, onu qəbul edərsiniz.   <span class="verse" id="V44">44&#160;</span>Siz bir-birinizdən izzət qəbul edirsiniz, bir olan Allahdan gələn izzəti isə axtarmırsınız. Bəs onda necə iman edə bilərsiniz?   <span class="verse" id="V45">45&#160;</span>Güman etməyin ki, Mən sizi Atanın önündə ittiham edəcəyəm. Sizi ittiham edən ümid bağladığınız Musadır.   <span class="verse" id="V46">46&#160;</span>Əgər siz Musaya inansaydınız, Mənə də inanardınız, çünki o Mənim barəmdə yazıb.   <span class="verse" id="V47">47&#160;</span>Lakin onun yazdıqlarına inanmırsınızsa, Mənim sözlərimə necə inanacaqsınız?»   </div><ul class='tnav'>
<li><a href='index.htm'>YƏHYA</a></li>
<li><a href='JHN04.htm'>&lt;</a></li>
<li><a href='JHN.htm'>5</a></li>
<li><a href='JHN06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V4">5:4</a>
<span class="fq">Yatardı </span><span class="ft">– bəzi əlyazmalarda </span><span class="fq">yatardı və suyun çalxalanmasını gözləyərdi. </span><span class="fv">4 </span><span class="fq">Çünki Rəbbin bir mələyi hərdən hovuzun içinə enib suyu çalxalayardı. Suyun çalxalanmasından sonra oraya girən ilk adam, hansı xəstəliyi olursa-olsun, sağlam olardı.</span></p>
<p class="x" id="FN2"><span class="notemark">*</span><a class="notebackref" href="#V10">5:10</a>
<span class="xt"><a href='NEH13.htm#V19'>Neh. 13:19</a>; <a href='JER17.htm#V21'>Yer. 17:21</a></span></p>
<p class="f" id="FN3"><span class="notemark">†</span><a class="notebackref" href="#V16">5:16</a>
<span class="fq">Başladılar </span><span class="ft">– bəzi əlyazmalarda </span><span class="fq">başladılar və Onu öldürməyə çalışdılar.</span></p>
<p class="x" id="FN4"><span class="notemark">*</span><a class="notebackref" href="#V29">5:29</a>
<span class="xt"><a href='DAN12.htm#V2'>Dan. 12:2</a></span></p>
<p class="x" id="FN5"><span class="notemark">*</span><a class="notebackref" href="#V33">5:33</a>
<span class="xt"><a href='JHN01.htm#V19'>Yəh. 1:19-27</a>; <a href='JHN03.htm#V27'>3:27-30</a></span></p>
<p class="x" id="FN6"><span class="notemark">*</span><a class="notebackref" href="#V37">5:37</a>
<span class="xt"><a href='MAT03.htm#V17'>Mat. 3:17</a>; <a href='MRK01.htm#V11'>Mark 1:11</a>; <a href='LUK03.htm#V22'>Luka 3:22</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
