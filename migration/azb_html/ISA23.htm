<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 23</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA22.htm'>&lt;</a></li>
<li><a href='ISA.htm'>23</a></li>
<li><a href='ISA24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>Sur şəhəri barəsində görüntü </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yez. 26:1–28:19; Yoel 3:4-8; Amos 1:9-10; Zək. 9:2-4; Mat. 11:20-22; Luka 10:13-14</span></a> Sur barəsində xəbərdarlıq:  </div><div class='q'>Ey Tarşiş gəmiləri, fəryad edin,  </div><div class='q'>Çünki Sur şəhəri evləri ilə, limanları ilə birlikdə dağıldı,  </div><div class='q'>Kittim torpağından onlara xəbər gəldi.   </div><div class='b'> &#160; </div> <div class='q'> <span class="verse" id="V2">2&#160;</span>Ey sahil sakinləri, dənizçilərin sayəsində varlanan Sidon tacirləri, susun!   </div><div class='q'> <span class="verse" id="V3">3&#160;</span>Şixorun taxılı, Nilin məhsulu  </div><div class='q'>Dəniz yolundan gələn gəliriniz idi.  </div><div class='q'>Bütün şəhər millətlərin alver yeri idi!   </div><div class='b'> &#160; </div> <div class='q'> <span class="verse" id="V4">4&#160;</span>Utan, ey Sidon, dəniz sahilində yerləşən qala!  </div><div class='q'>Çünki dəniz belə deyir:  </div><div class='q'>«Mən heç doğuş ağrısı çəkmədim, doğmadım,  </div><div class='q'>Nə oğlanlar yetişdirdim, nə də qızlar böyütdüm».   </div><div class='q'> <span class="verse" id="V5">5&#160;</span>Sur haqqında xəbər Misirə çatanda  </div><div class='q'>Misirlilərin ürəkləri üzüləcək.   </div><div class='b'> &#160; </div> <div class='q'> <span class="verse" id="V6">6&#160;</span>Ey sahil sakinləri, Tarşişə doğru gedin, fəryad edin!   </div><div class='q'> <span class="verse" id="V7">7&#160;</span>Uzaq ölkələri müstəmləkə etmiş,  </div><div class='q'>Əylənib keflənən sakinləri olan  </div><div class='q'>Qədim şəhər bu imiş?   </div><div class='q'> <span class="verse" id="V8">8&#160;</span>Taclar geyindirən Sura qarşı  </div><div class='q'>Bunları kim hazırladı?  </div><div class='q'>Axı bu şəhərin tacirləri şahzadə idi,  </div><div class='q'>Ticarətçiləri dünyanın ən hörmətli adamları idi.   </div><div class='q'> <span class="verse" id="V9">9&#160;</span>Ordular Rəbbi bunu hazırladı ki,  </div><div class='q'>Hər cür gözəlliyin qürurunu qırsın,  </div><div class='q'>Yer üzünün hörmətli adamlarını utandırsın.   </div><div class='b'> &#160; </div> <div class='q'> <span class="verse" id="V10">10&#160;</span>Ey Tarşiş qızı, öz torpaqlarından Nil kimi keç,  </div><div class='q'>Artıq maneçilik yoxdur.   </div><div class='q'> <span class="verse" id="V11">11&#160;</span>Rəbb dənizin üzərinə əlini uzatdı,  </div><div class='q'>Padşahlıqları titrətdi,  </div><div class='q'>Kənanın istehkamlarının dağılması haqqında əmr verdi.   </div><div class='q'> <span class="verse" id="V12">12&#160;</span>Onda Rəbb dedi:  </div><div class='q'>«Ey zorlanmış bakirə Sidon qızı,  </div><div class='q'>Sən bir daha sevinməyəcəksən!  </div><div class='q'>Qalx, Kittimə yollan,  </div><div class='q'>Amma orada da canına rahatlıq tapmayacaqsan».   </div><div class='b'> &#160; </div> <div class='q'> <span class="verse" id="V13">13&#160;</span>Xaldey ölkəsinə bax!  </div><div class='q'>O xalq artıq yoxdur.  </div><div class='q'>Aşşurlular o ölkəni  </div><div class='q'>Vəhşi heyvanların məskəninə döndərdi.  </div><div class='q'>Onlar hücum etmək üçün qüllələri tikdi,  </div><div class='q'>Sarayları dağıtdılar,  </div><div class='q'>Bu diyarı viranəliyə çevirdi.   </div><div class='q'> <span class="verse" id="V14">14&#160;</span><a href="#FN2" class="notemark">*<span class="popup">Vəhy 18:17-19</span></a> Fəryad edin, ey Tarşiş gəmiləri,  </div><div class='q'>Çünki istehkamınız dağılıb.   </div><div class='p'> <span class="verse" id="V15">15&#160;</span>Bundan sonra Sur şəhəri yetmiş il ərzində bir padşahın ömrü qədər unudulacaq. Yetmiş il keçdikdən sonra Surun da başına fahişə qadın üçün bəstələdiyi nəğmədəki kimi belə gələcək:   </div><div class='q'> <span class="verse" id="V16">16&#160;</span>«Ey unudulmuş fahişə,  </div><div class='q'>Əlinə bir lira al, şəhəri dolan!  </div><div class='q'>Gözəl havalar çal, çoxlu nəğmələr oxu,  </div><div class='q'>Qoy səni yada salsınlar!»   </div><div class='p'> <span class="verse" id="V17">17&#160;</span><a href="#FN3" class="notemark">*<span class="popup">Vəhy 17:2; 18:3</span></a> Yetmişinci ilin sonunda Rəbb Sur şəhərini yada salacaq. Bu şəhər yenə də ticarətə başlayacaq. Dünyanın bütün padşahlıqları ilə fahişəlik edəcək.   <span class="verse" id="V18">18&#160;</span>Amma Surun ticarətdən gələn gəliri Rəbbə həsr olunacaq. Ticarətdən qazanılmış pullar xəzinələrə qoyulmayacaq, gizlədilməyəcək. Bu gəlir Rəbbin hüzurunda gəzən adamların yeməyini və gözəl geyimini təmin edəcək.   </div><ul class='tnav'>
<li><a href='index.htm'>YEŞAYA</a></li>
<li><a href='ISA22.htm'>&lt;</a></li>
<li><a href='ISA.htm'>23</a></li>
<li><a href='ISA24.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">23:1</a>
<span class="xt"><a href='EZK26.htm#V1'>Yez. 26:1</a>–<a href='EZK28.htm#V19'>28:19</a>; <a href='JOL03.htm#V4'>Yoel 3:4-8</a>; <a href='AMO01.htm#V9'>Amos 1:9-10</a>; <a href='ZEC09.htm#V2'>Zək. 9:2-4</a>; <a href='MAT11.htm#V20'>Mat. 11:20-22</a>; <a href='LUK10.htm#V13'>Luka 10:13-14</a></span></p>
<p class="x" id="FN2"><span class="notemark">*</span><a class="notebackref" href="#V14">23:14</a>
<span class="xt"><a href='REV18.htm#V17'>Vəhy 18:17-19</a></span></p>
<p class="x" id="FN3"><span class="notemark">*</span><a class="notebackref" href="#V17">23:17</a>
<span class="xt"><a href='REV17.htm#V2'>Vəhy 17:2</a>; <a href='REV18.htm#V3'>18:3</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
