<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 46</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA45.htm'>&lt;</a></li>
<li><a href='ISA.htm'>46</a></li>
<li><a href='ISA47.htm'>&gt;</a></li>
</ul>
<div class="main">
 
<div class='chapterlabel' id="V0"> 46</div><div class='q'> <span class="verse" id="V1">1&#160;</span>«Bel allahı diz çökdü,  </div><div class='q'>Nevo allahı əyildi,  </div><div class='q'>Babilin bütləri heyvanlara, öküzlərə yükləndi,  </div><div class='q'>Daşınan əşyalar heyvanlara ağır yük oldu.   </div><div class='q'> <span class="verse" id="V2">2&#160;</span>Onlar birgə əyildilər, diz çökdülər,  </div><div class='q'>Yük oldular, bundan qurtula bilməyib əsirliyə aparıldılar.   </div><div class='b'> &#160; </div> <div class='q'> <span class="verse" id="V3">3&#160;</span>Qulaq asın Mənə, ey Yaqub nəsli,  </div><div class='q'>Ey bütün İsrail nəslinin sağ qalanları!  </div><div class='q'>Anadan olandan sizi aparıram,  </div><div class='q'>Bətndən çıxandan sizi daşıyıram.   </div><div class='q'> <span class="verse" id="V4">4&#160;</span>Siz qocalanacan Mən Oyam,  </div><div class='q'>Saçlarınıza dən düşənəcən  </div><div class='q'>Mən sizi aparacağam,  </div><div class='q'>Sizi Mən yaratdım, Mən daşıyacağam.  </div><div class='q'>Bəli, Mən sizi aparacağam və xilas edəcəyəm.   </div><div class='b'> &#160; </div> <div class='q'> <span class="verse" id="V5">5&#160;</span>Məni kimə bənzədəcəksiniz, kimə oxşadacaqsınız,  </div><div class='q'>Kiminlə müqayisə edəcəksiniz ki, biz oxşar olaq?   </div><div class='q'> <span class="verse" id="V6">6&#160;</span>Kimsə pul kisəsindən qızıl çıxarır,  </div><div class='q'>Tərəzidə gümüş çəkir,  </div><div class='q'>Bu puldan zərgərə büt düzəltdirir,  </div><div class='q'>Sonra önündə yerə sərilib səcdə edir!   </div><div class='q'> <span class="verse" id="V7">7&#160;</span>Onu çiyinlərinə yükləyib daşıyırlar, yerinə qoyurlar.  </div><div class='q'>Beləcə büt durur, yerindən tərpənmir.  </div><div class='q'>Ona yalvarırlar, o cavab vermir,  </div><div class='q'>Heç bir bəladan qurtarmır.   </div><div class='b'> &#160; </div> <div class='q'> <span class="verse" id="V8">8&#160;</span>Ey üsyankar insanlar, bunu xatırlayın,  </div><div class='q'>Mərd olun, yadınızdan çıxarmayın!   </div><div class='q'> <span class="verse" id="V9">9&#160;</span>Qədimdən bəri olan hadisələri xatırlayın,  </div><div class='q'>Çünki Allah Mənəm, başqası yoxdur,  </div><div class='q'>Mənəm Allah, Mənə bənzəri yoxdur!   </div><div class='q'> <span class="verse" id="V10">10&#160;</span>Axırı əvvəldən,  </div><div class='q'>Baş verməmiş hadisələri əzəldən bildirən,  </div><div class='q'>“Niyyətim baş tutacaq,  </div><div class='q'>İstədiyim hər şeyi edəcəyəm” deyən Mənəm.   </div><div class='q'> <span class="verse" id="V11">11&#160;</span>Şərqdən bir yırtıcı quşu,  </div><div class='q'>Uzaq diyardan niyyətimi yerinə yetirən adamı çağıran Mənəm.  </div><div class='q'>Mən bunları dedim,  </div><div class='q'>Mütləq yerinə yetirəcəyəm,  </div><div class='q'>Mən niyyət etmişəm, bunu icra edəcəyəm.   </div><div class='b'> &#160; </div> <div class='q'> <span class="verse" id="V12">12&#160;</span>Ey salehlikdən uzaq olan dikbaş insanlar!  </div><div class='q'>Məni dinləyin!   </div><div class='q'> <span class="verse" id="V13">13&#160;</span>Salehliyiniz yaxındır, uzaq deyil,  </div><div class='q'>Qurtuluşum ləngiməyəcək.  </div><div class='q'>Siona xilası, İsrailə izzətimi bəxş edəcəyəm.   </div><ul class='tnav'>
<li><a href='index.htm'>YEŞAYA</a></li>
<li><a href='ISA45.htm'>&lt;</a></li>
<li><a href='ISA.htm'>46</a></li>
<li><a href='ISA47.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
