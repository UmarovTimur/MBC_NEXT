<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 41</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB40.htm'>&lt;</a></li>
<li><a href='JOB.htm'>41</a></li>
<li><a href='JOB42.htm'>&gt;</a></li>
</ul>
<div class="main">
 
<div class='chapterlabel' id="V0"> 41</div><div class='q'> <span class="verse" id="V1">1&#160;</span>Məgər sən Livyatanı <a href="#FN1" class="notemark">*<span class="popup">Livyatan – bu gün bizə məlum olmayan nəhəng su heyvanı.</span></a> qarmaqla çəkə bilərsənmi?  </div><div class='q'>Dilinə qaytan vura bilərsənmi?   </div><div class='q'> <span class="verse" id="V2">2&#160;</span>Burnuna ip taxa bilərsənmi?  </div><div class='q'>Qıra ilə çənəsini deşə bilərsənmi?   </div><div class='q'> <span class="verse" id="V3">3&#160;</span>Sənə yalvarıb-yaxararmı,  </div><div class='q'>Səninlə şirin-şirin danışarmı?   </div><div class='q'> <span class="verse" id="V4">4&#160;</span>Əbədi qulun olmaq üçün  </div><div class='q'>Səninlə əhd kəsərmi?   </div><div class='q'> <span class="verse" id="V5">5&#160;</span>Quşla oynadığın kimi onunla oynaya bilərsənmi?  </div><div class='q'>Boynuna ip bağlayıb onu qızların üçün apara bilərsənmi?   </div><div class='q'> <span class="verse" id="V6">6&#160;</span>Məgər tacirlər onu alıb-satarlarmı?  </div><div class='q'>Aralarında bölə bilərlərmi?   </div><div class='q'> <span class="verse" id="V7">7&#160;</span>Yabalarla dərisini,  </div><div class='q'>Balıqçı neştərləri ilə başını doldura bilərsənmi?   </div><div class='q'> <span class="verse" id="V8">8&#160;</span>Əlini onun üstünə qoy, nə cəncələ düşəcəyini təsəvvür et,  </div><div class='q'>Onda bu işi bir daha görməzsən.   </div><div class='q'> <span class="verse" id="V9">9&#160;</span>Onu tutmaq ümidin boş istəkdir.  </div><div class='q'>Onun görkəmi adamı yıxmırmı?   </div><div class='q'> <span class="verse" id="V10">10&#160;</span>Onu oyatmaq üçün heç kimdə cəsarət yoxdur.  </div><div class='q'>Bəs Mənim qarşımda kim dayana bilər?   </div><div class='q'> <span class="verse" id="V11">11&#160;</span><a href="#FN2" class="notemark">*<span class="popup">Rom. 11:35 </span></a> Kim Mənə bir şey verib ki, ona geri qaytarım?  </div><div class='q'>Bax göylər altında hər şey Mənimdir.   </div><div class='b'> &#160; </div> <div class='q'> <span class="verse" id="V12">12&#160;</span>Sözümü kəsməyib onun əzalarından,  </div><div class='q'>Möhkəm gücündən və gözəl görünüşündən deyəcəyəm.   </div><div class='q'> <span class="verse" id="V13">13&#160;</span>Üstündəki paltarı kim çıxara bilər?  </div><div class='q'>Qoşa cilovla kim ona yaxınlaşa bilər?   </div><div class='q'> <span class="verse" id="V14">14&#160;</span>Ağzının qapılarını kim aça bilər?  </div><div class='q'>Çünki damağındakı dişlər dəhşətlidir.   </div><div class='q'> <span class="verse" id="V15">15&#160;</span>Kürəyi nizamla düzülmüş qalxanlara oxşayır,  </div><div class='q'>Onlar bir-birinə möhkəm bağlanıb,   </div><div class='q'> <span class="verse" id="V16">16&#160;</span>Bir-birlərinə elə bağlanıb ki,  </div><div class='q'>Arasından hava keçməz.   </div><div class='q'> <span class="verse" id="V17">17&#160;</span>Bir-birlərinə elə yapışıb ki,  </div><div class='q'>Birdir, ayrılmaz.   </div><div class='q'> <span class="verse" id="V18">18&#160;</span>Asqıranda od sıçrayır,  </div><div class='q'>Gözləri səhər işığı tək par-par yanır.   </div><div class='q'> <span class="verse" id="V19">19&#160;</span>Ağzından alovlu məşəllər çıxır,  </div><div class='q'>Qığılcımlar saçılır.   </div><div class='q'> <span class="verse" id="V20">20&#160;</span>Burnunun deşiklərindən tüstü çıxır,  </div><div class='q'>Elə bil qazan qaynayır, qamış yanır.   </div><div class='q'> <span class="verse" id="V21">21&#160;</span>Nəfəsindən kömürlər közərir,  </div><div class='q'>Ağzından alov çıxır.   </div><div class='q'> <span class="verse" id="V22">22&#160;</span>Boynunda qüvvət yaşayır,  </div><div class='q'>Qabağında dəhşət oynayır.   </div><div class='q'> <span class="verse" id="V23">23&#160;</span>Ətinin qatları bir-birinə bitişib,  </div><div class='q'>Oradan tərpənə bilməz, üstünə bərk yapışıb.   </div><div class='q'> <span class="verse" id="V24">24&#160;</span>Ürəyi daş kimi möhkəmdir,  </div><div class='q'>Dəyirmanın alt daşı kimi bərkdir.   </div><div class='q'> <span class="verse" id="V25">25&#160;</span>Qalxanda güclülər lərzəyə gəlir,  </div><div class='q'>Qorxub ürəkləri gedir.   </div><div class='q'> <span class="verse" id="V26">26&#160;</span>Üstünə qılınc çəkməyin faydasızdır,  </div><div class='q'>Nizə, tir, mizraqdan kar aşmır.   </div><div class='q'> <span class="verse" id="V27">27&#160;</span>Dəmiri saman çöpü,  </div><div class='q'>Tuncu çürük odun sayır.   </div><div class='q'> <span class="verse" id="V28">28&#160;</span>O, oxlardan qaçmır,  </div><div class='q'>Sapanddan daş atsan, elə bilər ki, çöpdür.   </div><div class='q'> <span class="verse" id="V29">29&#160;</span>Dəyənəkləri küləş qırıntısı sanır,  </div><div class='q'>Mizraqın vıyıltısına gülür.   </div><div class='q'> <span class="verse" id="V30">30&#160;</span>Qarnının altı sərt saxsıya oxşayır,  </div><div class='q'>Palçıq üstə vəl kimi iz qoyur.   </div><div class='q'> <span class="verse" id="V31">31&#160;</span>Dərin suları bir qazan kimi qaynadır,  </div><div class='q'>Dənizi ətir küpünə döndərir,   </div><div class='q'> <span class="verse" id="V32">32&#160;</span>Arxasınca parlaq bir iz buraxır,  </div><div class='q'>İnsan bu dərinliyi ağaran saça oxşadır.   </div><div class='q'> <span class="verse" id="V33">33&#160;</span>Yer üzündə misli-bərabəri yoxdur,  </div><div class='q'>Qorxu bilməyən məxluqdur.   </div><div class='q'> <span class="verse" id="V34">34&#160;</span>Hər lovğalanana xor baxır,  </div><div class='q'>Bütün məğrur heyvanların hakimidir».   </div><ul class='tnav'>
<li><a href='index.htm'>ƏYYUB</a></li>
<li><a href='JOB40.htm'>&lt;</a></li>
<li><a href='JOB.htm'>41</a></li>
<li><a href='JOB42.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">41:1</a>
<span class="fq">Livyatan </span><span class="ft">– bu gün bizə məlum olmayan nəhəng su heyvanı.</span></p>
<p class="x" id="FN2"><span class="notemark">*</span><a class="notebackref" href="#V11">41:11</a>
<span class="xt"><a href='ROM11.htm#V35'>Rom. 11:35</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
