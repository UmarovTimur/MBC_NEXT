<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK02.htm'>&lt;</a></li>
<li><a href='LUK.htm'>3</a></li>
<li><a href='LUK04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Vəftizçi Yəhyanın gəlişi </div> <div class='r'>(Mat. 3:1-12; Mark 1:1-8; Yəh. 1:19-28)  </div><div class='p'> <span class="verse" id="V1">1&#160;</span>Qeysər Tiberinin hakimiyyətinin on beşinci ili idi. O dövrdə Ponti Pilat Yəhudeyanın valisi idi. Hirod<a href="#FN1" class="notemark">*<span class="popup">Hirod – bu Hirod İsanın anadan olan vaxtında hökmranlıq edən padşah Hirodun oğludur.</span></a> Qalileyada, qardaşı Filip İtureya və Traxonitis bölgəsində, Lisaniya Abileniyada hökmranlıq edirdi.   <span class="verse" id="V2">2&#160;</span>Xananla Qayafa baş kahin idi. O vaxt çöldə Zəkəriyyənin oğlu Yəhyaya Allahın kəlamı nazil oldu.   <span class="verse" id="V3">3&#160;</span>O da İordan çayının ətrafındakı bütün bölgəni dolaşaraq insanların öz günahlarının bağışlanması üçün tövbə edib vəftiz olunmasını vəz edirdi.   <span class="verse" id="V4">4&#160;</span><a href="#FN2" class="notemark">*<span class="popup">Yeş. 40:3-5</span></a>Necə ki Yeşaya peyğəmbərin kitabında yazılıb:  </div><div class='q'>«Səhrada nida edənin səsi gəlir:  </div><div class='q'>“Rəbbin yolunu hazırlayın,  </div><div class='q'>Onun keçəcəyi yerləri düz edin.   </div><div class='q'> <span class="verse" id="V5">5&#160;</span>Hər dərə yüksəldiləcək,  </div><div class='q'>Hər dağ və təpə aşağı endiriləcək,  </div><div class='q'>Yoldakı əyriliklər düzələcək,  </div><div class='q'>Kələ-kötür yerlər hamar ediləcək.   </div><div class='q'> <span class="verse" id="V6">6&#160;</span>Bütün bəşər Allahın xilasını görəcək”».   </div><div class='p'> <span class="verse" id="V7">7&#160;</span><a href="#FN3" class="notemark">*<span class="popup">Mat. 12:34; 23:33</span></a>Yəhya vəftiz olunmaq üçün yanına gələn camaata deyirdi: «Ey gürzələr nəsli! Üzərinizə gələcək qəzəbdən canınızı qurtarmağı sizin beyninizə kim yeridib?   <span class="verse" id="V8">8&#160;</span><a href="#FN4" class="notemark">*<span class="popup">Yəh. 8:33</span></a>İndi isə tövbəyə layiq bəhrələr verin. Ürəyinizdə “atamız İbrahimdir” deməyə başlamayın. Mən sizə deyirəm ki, Allah bu daşlardan İbrahimə övlad yaratmağa qadirdir.   <span class="verse" id="V9">9&#160;</span><a href="#FN5" class="notemark">*<span class="popup">Mat. 7:19</span></a>Artıq balta ağacların dibində yatır. Beləliklə, yaxşı bəhrə verməyən hər ağac kəsilir və oda atılır».   </div><div class='p'> <span class="verse" id="V10">10&#160;</span>Camaat ondan soruşurdu: «Bəs biz nə edək?»   <span class="verse" id="V11">11&#160;</span>Yəhya onlara belə cavab verdi: «İki köynəyi olan birini köynəyi olmayana versin. Həmçinin yeməyi olan adam da olmayanla bölüşsün».   <span class="verse" id="V12">12&#160;</span><a href="#FN6" class="notemark">*<span class="popup">Luka 7:29</span></a>Vergiyığanlar da vəftiz olunmaq üçün onun yanına gəlib soruşdular: «Müəllim, biz nə edək?»   <span class="verse" id="V13">13&#160;</span>Yəhya onlara dedi: «Sizə tapşırılan məbləğdən artıq vergi yığmayın».   <span class="verse" id="V14">14&#160;</span>Bəzi əsgərlər də gəlib ondan soruşdular: «Bəs biz nə etməliyik?» Yəhya da onlara cavab verdi: «Heç kimdən zorla pul almayın, nahaq yerə ittiham etməyin, aldığınız maaşla kifayətlənin».   </div><div class='p'> <span class="verse" id="V15">15&#160;</span>Xalq ümidlə gözləyirdi və hamı ürəyində Yəhya haqqında öz-özündən soruşurdu: «Görəsən bu, Məsihdirmi?»   <span class="verse" id="V16">16&#160;</span>Yəhya onların hamısına belə cavab verdi: «Mən sizi su ilə vəftiz edirəm, amma məndən daha Qüdrətlisi gəlir. Mən Onun çarıqlarının bağını açmağa belə, layiq deyiləm. O sizi Müqəddəs Ruhla və odla vəftiz edəcək.   <span class="verse" id="V17">17&#160;</span>Öz xırmanını sovurmaq və taxılı anbarına toplamaq üçün kürəyi əlində hazırdır. Küləşi isə sönməz odda yandıracaq».   </div><div class='p'> <span class="verse" id="V18">18&#160;</span>Yəhya çoxlu başqa öyüd-nəsihət verərək xalqa Müjdəni vəz edirdi.   <span class="verse" id="V19">19&#160;</span><a href="#FN7" class="notemark">*<span class="popup">Mat. 14:3-4; Mark 6:17-18</span></a>Amma Yəhya hökmdar Hirodu qardaşı arvadı Hirodiyanı aldığına və etdiyi hər cür pis işlərə görə məzəmmət etdikdə   <span class="verse" id="V20">20&#160;</span>Hirod etdiyi bütün pis işlərə bunu da əlavə edərək Yəhyanı zindana saldırdı.   </div><div class='s'>İsanın vəftiz olunması </div> <div class='r'>(Mat. 3:13-17; Mark 1:9-11)  </div><div class='p'> <span class="verse" id="V21">21&#160;</span><a href="#FN8" class="notemark">*<span class="popup">Yar. 22:2; Zəb. 2:7; Yeş. 42:1; Mat. 3:17; Mark 1:11; Luka 9:35</span></a>Bütün xalq vəftiz olunanda İsa da vəftiz olundu. O dua edərkən göy yarıldı,   <span class="verse" id="V22">22&#160;</span>Müqəddəs Ruh bədəncə göyərçin şəklində Onun üzərinə endi. Göydən bir səda gəldi: «Sən Mənim sevimli Oğlumsan, Səndən razıyam».   </div><div class='s'>İsanın nəsil şəcərəsi </div> <div class='r'>(Mat. 1:1-17)  </div><div class='p'> <span class="verse" id="V23">23&#160;</span>İsa Öz xidmətinə başlayanda təxminən otuz yaşında idi. İnsanların zənnincə, O bu nəsildən idi: Yusif Oğlu Eli oğlu   <span class="verse" id="V24">24&#160;</span>Mattat oğlu Levi oğlu Melki oğlu Yannay oğlu Yusif oğlu   <span class="verse" id="V25">25&#160;</span>Mattitya oğlu Amos oğlu Nahum oğlu Hasli oğlu Naqqay oğlu   <span class="verse" id="V26">26&#160;</span>Mahat oğlu Mattitya oğlu Şimi oğlu Yoseh oğlu Yoda oğlu   <span class="verse" id="V27">27&#160;</span>Yoxanan oğlu Reşa oğlu Zerubbabil oğlu Şealtiel oğlu Neri oğlu   <span class="verse" id="V28">28&#160;</span>Melki oğlu Addi oğlu Kosam oğlu Elmadam oğlu Er oğlu   <span class="verse" id="V29">29&#160;</span>Yeşua oğlu Eliezer oğlu Yorim oğlu Mattat oğlu Levi oğlu   <span class="verse" id="V30">30&#160;</span>Şimeon oğlu Yəhuda oğlu Yusif oğlu Yonam oğlu Elyaqim oğlu   <span class="verse" id="V31">31&#160;</span>Melea oğlu Menna oğlu Mattata oğlu Natan oğlu Davud oğlu   <span class="verse" id="V32">32&#160;</span>Yessey oğlu Oved oğlu Boaz oğlu Salmon oğlu Naxşon oğlu   <span class="verse" id="V33">33&#160;</span>Amminadav oğlu Admin oğlu Arni oğlu<a href="#FN9" class="notemark">†<span class="popup">Admin oğlu Arni oğlu – bəzi əlyazmalarda Ram oğlu.</span></a> Xesron oğlu Peres oğlu Yəhuda oğlu   <span class="verse" id="V34">34&#160;</span>Yaqub oğlu İshaq oğlu İbrahim oğlu Terah oğlu Naxor oğlu   <span class="verse" id="V35">35&#160;</span>Seruq oğlu Reu oğlu Peleq oğlu Ever oğlu Şelah oğlu   <span class="verse" id="V36">36&#160;</span>Qenan oğlu Arpakşad oğlu Sam oğlu Nuh oğlu Lemek oğlu   <span class="verse" id="V37">37&#160;</span>Metuşelah oğlu Xanok oğlu Yered oğlu Mahalalel oğlu Qenan oğlu   <span class="verse" id="V38">38&#160;</span>Enoş oğlu Şet oğlu Adəm oğlu Allah oğlu.   </div><ul class='tnav'>
<li><a href='index.htm'>LUKA</a></li>
<li><a href='LUK02.htm'>&lt;</a></li>
<li><a href='LUK.htm'>3</a></li>
<li><a href='LUK04.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">3:1</a>
<span class="fq">Hirod </span><span class="ft">– bu Hirod İsanın anadan olan vaxtında hökmranlıq edən padşah Hirodun oğludur.</span></p>
<p class="x" id="FN2"><span class="notemark">*</span><a class="notebackref" href="#V4">3:4</a>
<span class="xt"><a href='ISA40.htm#V3'>Yeş. 40:3-5</a></span></p>
<p class="x" id="FN3"><span class="notemark">*</span><a class="notebackref" href="#V7">3:7</a>
<span class="xt"><a href='MAT12.htm#V34'>Mat. 12:34</a>; <a href='MAT23.htm#V33'>23:33</a></span></p>
<p class="x" id="FN4"><span class="notemark">*</span><a class="notebackref" href="#V8">3:8</a>
<span class="xt"><a href='JHN08.htm#V33'>Yəh. 8:33</a></span></p>
<p class="x" id="FN5"><span class="notemark">*</span><a class="notebackref" href="#V9">3:9</a>
<span class="xt"><a href='MAT07.htm#V19'>Mat. 7:19</a></span></p>
<p class="x" id="FN6"><span class="notemark">*</span><a class="notebackref" href="#V12">3:12</a>
<span class="xt"><a href='LUK07.htm#V29'>Luka 7:29</a></span></p>
<p class="x" id="FN7"><span class="notemark">*</span><a class="notebackref" href="#V19">3:19</a>
<span class="xt"><a href='MAT14.htm#V3'>Mat. 14:3-4</a>; <a href='MRK06.htm#V17'>Mark 6:17-18</a></span></p>
<p class="x" id="FN8"><span class="notemark">*</span><a class="notebackref" href="#V21">3:21</a>
<span class="xt"><a href='GEN22.htm#V2'>Yar. 22:2</a>; <a href='PSA002.htm#V7'>Zəb. 2:7</a>; <a href='ISA42.htm#V1'>Yeş. 42:1</a>; <a href='MAT03.htm#V17'>Mat. 3:17</a>; <a href='MRK01.htm#V11'>Mark 1:11</a>; <a href='LUK09.htm#V35'>Luka 9:35</a></span></p>
<p class="f" id="FN9"><span class="notemark">†</span><a class="notebackref" href="#V33">3:33</a>
<span class="fq">Admin oğlu Arni oğlu </span><span class="ft">– bəzi əlyazmalarda </span><span class="fq">Ram oğlu.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
