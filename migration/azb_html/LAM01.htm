<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MƏRSİYƏLƏR 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MƏRSİYƏLƏR</a></li>
<li><a href='JER52.htm'>&lt;</a></li>
<li><a href='LAM.htm'>1</a></li>
<li><a href='LAM02.htm'>&gt;</a></li>
</ul>
<div class="main">
 <div class='mt'>MƏRSİYƏLƏR  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«Mərsiyələr»</span> Kitabı beş mərsiyədən ibarətdir. Miladdan əvvəl 586-cı ildə Yerusəlimin dağıdılıb əhalinin əsir aparılmasından sonra bu mərsiyələrin Yeremya peyğəmbər tərəfindən yazıldığı ehtimal olunur. Bu kitabın 1-4-cü fəslə qədər olan hissəsi akrostix şəklində yazılmışdır, yəni ayələrin sırası ibrani əlifbasının hərfləri ilə başlayır. Yalnız üçüncü fəsildə üç ayə eyni hərflə başlayır.  </div><div class='ip'>Bu kitab mərsiyə ruhunda yazılsa da, burada Allaha inam və gələcəyə ümid əhval-ruhiyyəsi də özünü göstərir. Bütün bu dəhşətli hadisələrə baxmayaraq, Yeremya peyğəmbər Allaha sonsuz dərəcədə etibar edib belə deyir:  </div><div class='iq'>«Amma bunları yada salarkən  </div><div class='iq'>Məndə ümid yaranır.  </div><div class='iq'>Rəbbin məhəbbətinə görə məhv olmadıq,  </div><div class='iq'>Çünki mərhəməti tükənməzdir.  </div><div class='iq'>Hər səhər bunlar təzələnir,  </div><div class='iq'>Sənin sədaqətin böyükdür.  </div><div class='iq'>Öz-özümə deyirəm: “Rəbb mənim nəsibimdir”,  </div><div class='iq'>Ona görə Rəbbə ümid bəsləyirəm» (3:21-24).  </div><div class='ip'>Miladdan əvvəl 586-cı ildə İsraillilərin başına gələn milli fəlakətin xatirinə yəhudilər hər il tutduqları oruc günlərində ibadət zamanı <span class='bk'>«Mərsiyələr»</span> Kitabından istifadə edirlər.  </div><div class='iot'>Kitabın məzmunu:  </div><div class='io2'>1:1-22 Yerusəlim dərdi  </div><div class='io2'>2:1-22 Yerusəlimin cəzası  </div><div class='io2'>3:1-66 Cəza və ümid  </div><div class='io2'>4:1-22 Dağılmış Yerusəlim  </div><div class='io2'>5:1-22 Mərhəmət duası   
</div><div class='chapterlabel' id="V0"> 1</div><div class='s'>Yerusəlim dərdi </div> <div class='p'> <span class="verse" id="V1">1&#160;</span>Yerusəlim şəhəri necə də boş qalıb,  </div><div class='q'>Bir zaman insanlarla dolu idi,  </div><div class='q'>İndi dul qadına bənzəyir –  </div><div class='q'>Millətlər arasında ulu sayılan,  </div><div class='q'>Ellər arasında mələkə olan,  </div><div class='q'>Bu şəhər nökərçilik edir.   </div><div class='b'> &#160; </div> <div class='q'> <span class="verse" id="V2">2&#160;</span>Gecələr acı-acı ağlar,  </div><div class='q'>Göz yaşları ilə yanağı islanar,  </div><div class='q'>Məşuqlarının arasından  </div><div class='q'>Ona təsəlli verən yoxdur.  </div><div class='q'>Bütün dostları ona xəyanət etdi, düşmən oldu.   </div><div class='b'> &#160; </div> <div class='q'> <span class="verse" id="V3">3&#160;</span>Yəhuda dərdə, ağır zillətə düşüb,  </div><div class='q'>İndi sürgünə gedir.  </div><div class='q'>O, millətlər arasında yaşayır,  </div><div class='q'>O torpaqlarda rahatlıq tapmır,  </div><div class='q'>Yəhuda bu iztiraba düşəndə,  </div><div class='q'>Təqibçilər ona çatdılar.   </div><div class='b'> &#160; </div> <div class='q'> <span class="verse" id="V4">4&#160;</span>Siona gedən yollar yas tutur,  </div><div class='q'>Çünki bayramlarına gələn yoxdur,  </div><div class='q'>Buranın bütün darvazaları kimsəsiz qalıb,  </div><div class='q'>Kahinləri ah-zar edir.  </div><div class='q'>Bu şəhərin qızları əzab-əziyyət çəkir,  </div><div class='q'>Buranın aqibəti acıdır,   </div><div class='b'> &#160; </div> <div class='q'> <span class="verse" id="V5">5&#160;</span>İndi düşmənlər bu şəhərin üstündə hökmrandır,  </div><div class='q'>Bu yağılar gör necə firavan yaşayır.  </div><div class='q'>Çox üsyankar olduqlarına görə  </div><div class='q'>Rəbb onları bu zülmə saldı,  </div><div class='q'>Övladları düşmən önündə əsir aparıldı.   </div><div class='b'> &#160; </div> <div class='q'> <span class="verse" id="V6">6&#160;</span>Sion qızının cah-calalı yox oldu,  </div><div class='q'>Onların başçıları otlaqsız maral kimi oldu,  </div><div class='q'>Onlar təqib edənlərin qarşısından  </div><div class='q'>Taqətsiz qaçırlar.   </div><div class='b'> &#160; </div> <div class='q'> <span class="verse" id="V7">7&#160;</span>Yerusəlim sıxıntı içində avara gəzərkən  </div><div class='q'>Ötən günlərdə olan bütün sərvətini xatırlayır,  </div><div class='q'>Xalqı düşmənlərinə təslim olanda köməyinə çatan yoxdur.  </div><div class='q'>Düşmənləri ona baxır,  </div><div class='q'>Yıxılmağına gülür.   </div><div class='b'> &#160; </div> <div class='q'> <span class="verse" id="V8">8&#160;</span>Yerusəlim böyük günah işlətdi,  </div><div class='q'>Ona görə özünü murdar etdi.  </div><div class='q'>Yerusəlimə hörmət edənlərin hər biri  </div><div class='q'>İndi ona xor baxır,  </div><div class='q'>Çünki onu çılpaq görürlər,  </div><div class='q'>O da üzünü yana çevirib inləyir.   </div><div class='b'> &#160; </div> <div class='q'> <span class="verse" id="V9">9&#160;</span>Ətəyində ləkələr qaldı,  </div><div class='q'>Sonunu düşünməz oldu,  </div><div class='q'>Ona görə qorxunc surətdə yıxıldı,  </div><div class='q'>Ona təsəlli verən yoxdur,  </div><div class='q'>Ya Rəbb, gör bu əzabımı,  </div><div class='q'>Çünki düşmən zəfər çaldı.   </div><div class='b'> &#160; </div> <div class='q'> <span class="verse" id="V10">10&#160;</span>Onun bütün sərvətini talamaq üçün  </div><div class='q'>Düşmən əlini uzatdı.  </div><div class='q'>Göz önündəcə millətlər,  </div><div class='q'>Camaatın arasına girməsini qadağan etdiyin  </div><div class='q'>Müqəddəs məkanına soxuldu.   </div><div class='q'> <span class="verse" id="V11">11&#160;</span>Oranın bütün xalqı zarıyır, çörək axtarır,  </div><div class='q'>Canlarını taqətə gətirmək üçün  </div><div class='q'>Sərvətlərinin əvəzinə azuqə alır.  </div><div class='q'>«Ya Rəbb, indi bax, halımı gör,  </div><div class='q'>Bir səfilə dönmüşəm».   </div><div class='b'> &#160; </div> <div class='q'> <span class="verse" id="V12">12&#160;</span>Ey yoldan keçənlərin hamısı,  </div><div class='q'>Bu iş sizin üçün boşdurmu?  </div><div class='q'>Baxın dərdimə, bunun kimisi varmı,  </div><div class='q'>Mənim başıma gətirilən dərd başqasında olarmı?  </div><div class='q'>Rəbb qəzəbdən alovlananda  </div><div class='q'>Bu dərdi başıma tökdü.   </div><div class='b'> &#160; </div> <div class='q'> <span class="verse" id="V13">13&#160;</span>Yuxarıdan od göndərdi,  </div><div class='q'>Sümüklərimədək bu odu yeritdi.  </div><div class='q'>Ayaqlarım üçün tor qurdu,  </div><div class='q'>Məni geri qaytardı.  </div><div class='q'>Gün boyu məni yalqız qoydu, taqətdən saldı.   </div><div class='b'> &#160; </div> <div class='q'> <span class="verse" id="V14">14&#160;</span>Xudavənd günahlarımı mənə boyunduruq etdi,  </div><div class='q'>Əli ilə bir-birinə hördü,  </div><div class='q'>Onları boynuma keçirtdi,  </div><div class='q'>Taqətimi tükəndirdi.  </div><div class='q'>Məni qarşısında dura bilmədiyim  </div><div class='q'>İnsanlara təslim etdi.   </div><div class='b'> &#160; </div> <div class='q'> <span class="verse" id="V15">15&#160;</span>Məni müdafiə edən cəngavərlər vardı,  </div><div class='q'>Hamısı Xudavənd tərəfindən atıldı.  </div><div class='q'>Mənə qarşı bir ordu göndərdi,  </div><div class='q'>Seçmə igidlərimi qırıb tapdalatdı.  </div><div class='q'>Bakirə Yəhuda qızını üzümsıxanda əzdi.   </div><div class='b'> &#160; </div> <div class='q'> <span class="verse" id="V16">16&#160;</span>Bunlar üçün ağlayıram,  </div><div class='q'>Gözlərimdən yaş axır.  </div><div class='q'>Təsəlli verən məndən uzaqdır,  </div><div class='q'>Məni dirçəldən uzaqdır.  </div><div class='q'>Övladlarım yalqız qalıb,  </div><div class='q'>Çünki düşmən zəfər çalıb.   </div><div class='b'> &#160; </div> <div class='q'> <span class="verse" id="V17">17&#160;</span>Sion əl açıb,  </div><div class='q'>Amma ona təsəlli verən yoxdur.  </div><div class='q'>Rəbb Yaqub nəslinə qarşı bu əmrini verib:  </div><div class='q'>«Qoy qonşuları onun düşməni olsun,  </div><div class='q'>Çünki Yerusəlim onlar üçün murdar əskiyə çevrilib».   </div><div class='b'> &#160; </div> <div class='q'> <span class="verse" id="V18">18&#160;</span>Rəbb adildir, mən isə əmrinə qarşı çıxdım,  </div><div class='q'>Ey bütün xalqlar, siz mənə qulaq asın!  </div><div class='q'>Mənim çəkdiyim bu dərdə baxın,  </div><div class='q'>Bakirə qızlarım, igidlərim sürgünə gedib.   </div><div class='b'> &#160; </div> <div class='q'> <span class="verse" id="V19">19&#160;</span>Müttəfiqlərimi çağırdım,  </div><div class='q'>Lakin məni aldatdılar,  </div><div class='q'>Kahinlərim, ağsaqqallarım cana gəlmək üçün  </div><div class='q'>Yemək axtardılar,  </div><div class='q'>Amma şəhərin içindəcə canlarını tapşırdılar.   </div><div class='b'> &#160; </div> <div class='q'> <span class="verse" id="V20">20&#160;</span>Ya Rəbb, bax dara düşmüşəm,  </div><div class='q'>Canım əzabdan yanır.  </div><div class='q'>Çox üsyankarlıq etmişəm,  </div><div class='q'>Buna görə ürəyim üzülür.  </div><div class='q'>Bayırdakı qılınc məni övladsız qoyur,  </div><div class='q'>Ölüm evimi içəridən bəzəyir.   </div><div class='b'> &#160; </div> <div class='q'> <span class="verse" id="V21">21&#160;</span>Necə ah-zar çəkdiyimi eşidiblər,  </div><div class='q'>Amma mənə təsəlli verən yoxdur,  </div><div class='q'>Düşmənlərim bu əziyyətimdən xəbər tutdu,  </div><div class='q'>Onlar başıma gələnlərə sevinir,  </div><div class='q'>Elan etdiyin günü yetir!  </div><div class='q'>Qoy onlar mənim vəziyyətimə düşsün.   </div><div class='b'> &#160; </div> <div class='q'> <span class="verse" id="V22">22&#160;</span>Etdikləri pislikləri yada sal,  </div><div class='q'>Üsyankarlığıma görə mənə etdiyini onlara da et,  </div><div class='q'>Çox ah-nalə çəkirəm,  </div><div class='q'>Ürəyim taqətdən düşüb.   </div><ul class='tnav'>
<li><a href='index.htm'>MƏRSİYƏLƏR</a></li>
<li><a href='JER52.htm'>&lt;</a></li>
<li><a href='LAM.htm'>1</a></li>
<li><a href='LAM02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
