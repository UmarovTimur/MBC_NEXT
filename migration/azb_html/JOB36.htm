<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 36</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB35.htm'>&lt;</a></li>
<li><a href='JOB.htm'>36</a></li>
<li><a href='JOB37.htm'>&gt;</a></li>
</ul>
<div class="main">
 
<div class='chapterlabel' id="V0"> 36</div><div class='p'> <span class="verse" id="V1">1&#160;</span>Elihu sözünü belə davam etdirdi:   </div><div class='q'> <span class="verse" id="V2">2&#160;</span>«Bir az səbir elə, sənə izah edəcəyəm,  </div><div class='q'>Çünki Allah barədə deyiləcək çox sözüm var.   </div><div class='q'> <span class="verse" id="V3">3&#160;</span>Geniş məlumat toplayacağam,  </div><div class='q'>Yaradanıma haqq verəcəyəm.   </div><div class='q'> <span class="verse" id="V4">4&#160;</span>Dediyimin heç biri, şübhəsiz, yalan deyil,  </div><div class='q'>Qarşında dayanan kamil bilicidir.   </div><div class='b'> &#160; </div> <div class='q'> <span class="verse" id="V5">5&#160;</span>Allah güclüdür, kimsəyə xor baxmaz,  </div><div class='q'>Güclüdür, dərin şüura malikdir.   </div><div class='q'> <span class="verse" id="V6">6&#160;</span>Pis adamları yaşatmaz,  </div><div class='q'>Fəqirlərin haqqını verər.   </div><div class='q'> <span class="verse" id="V7">7&#160;</span>Salehdən gözünü çəkməz,  </div><div class='q'>Onu padşahlarla birgə taxtda oturdar,  </div><div class='q'>Əbədilik ucaldar.   </div><div class='q'> <span class="verse" id="V8">8&#160;</span>Amma əgər insanlar zəncirlənib  </div><div class='q'>Təzyiq altında saxlanarsa,   </div><div class='q'> <span class="verse" id="V9">9&#160;</span>Onlara əməllərini, günahlarını göstərər,  </div><div class='q'>Təkəbbürlü rəftar etdiklərini bildirər.   </div><div class='q'> <span class="verse" id="V10">10&#160;</span>Öyüdlərini eşitdirər,  </div><div class='q'>Pislikdən dönmələrini əmr edər.   </div><div class='q'> <span class="verse" id="V11">11&#160;</span>Əgər Ona qulaq asıb qulluq edərlərsə,  </div><div class='q'>Qalan günlərini bolluq içində yaşarlar,  </div><div class='q'>Qalan illərini əmin-amanlıqda yaşarlar.   </div><div class='q'> <span class="verse" id="V12">12&#160;</span>Qulaq asmazlarsa, qılıncdan keçirilərlər,  </div><div class='q'>Cəhalət içində canları çıxar.   </div><div class='b'> &#160; </div> <div class='q'> <span class="verse" id="V13">13&#160;</span>Allahsızlar ürəklərində kin saxlayırlar,  </div><div class='q'>Allah onları qandallayanda belə, Onu çağırmırlar.   </div><div class='q'> <span class="verse" id="V14">14&#160;</span>Vaxtsız ölüb gedərlər,  </div><div class='q'>Şərəfsiz ömür sürərlər.   </div><div class='q'> <span class="verse" id="V15">15&#160;</span>Amma Allah əzabkeşləri əzablarından xilas edər,  </div><div class='q'>Dara düşəndə onlara səsini eşitdirər.   </div><div class='q'> <span class="verse" id="V16">16&#160;</span>Bəli, O səni çətinlikdən  </div><div class='q'>Darısqal olmayan geniş yerə,  </div><div class='q'>Yağlı yeməklərlə bəzənmiş süfrəyə çıxarar.   </div><div class='q'> <span class="verse" id="V17">17&#160;</span>Amma şərin hökmü vücuduna dolar,  </div><div class='q'>Haqq-ədalət isə yaxandan tutar.   </div><div class='q'> <span class="verse" id="V18">18&#160;</span>Ehtiyatlı ol, qoy pul səni başdan çıxarmasın,  </div><div class='q'>Rüşvətin böyüklüyünü görüb azmayasan.   </div><div class='q'> <span class="verse" id="V19">19&#160;</span>Səni dardan qurtarmağa,  </div><div class='q'>Varının, yoxsa qüdrətinin gücü çatarmı?   </div><div class='q'> <span class="verse" id="V20">20&#160;</span>Xalqların öz yerlərindən  </div><div class='q'>Yox edildiyi gecənin həsrətini çəkmə.   </div><div class='q'> <span class="verse" id="V21">21&#160;</span>Ehtiyatlı ol ki, şərə tərəf dönməyəsən,  </div><div class='q'>Çünki zəlil olmaqdan çox bunu seçmisən.   </div><div class='b'> &#160; </div> <div class='q'> <span class="verse" id="V22">22&#160;</span>Budur, Allah əzəməti ilə ucalır,  </div><div class='q'>Onun kimi müəllim haradadır?   </div><div class='q'> <span class="verse" id="V23">23&#160;</span>Kim Ona nə etməsinin lazım olduğunu söyləyə bilər?  </div><div class='q'>Kim Ona “haqsızsan” deyə bilər?   </div><div class='b'> &#160; </div> <div class='q'> <span class="verse" id="V24">24&#160;</span>Onun işlərini yada sal,  </div><div class='q'>İnsanların ilahilərlə tərənnüm etdiyi işləri mədh etməlisən.   </div><div class='q'> <span class="verse" id="V25">25&#160;</span>Bütün insanlar bunu görür,  </div><div class='q'>Hamı bu işləri uzaqdan seyr edir.   </div><div class='q'> <span class="verse" id="V26">26&#160;</span>Bəli, Allah çox böyükdür, Onu tanıya bilmirik,  </div><div class='q'>İllərinin sayını araşdıran yoxdur.   </div><div class='q'> <span class="verse" id="V27">27&#160;</span>Su damcılarını yuxarı qaldırır,  </div><div class='q'>Buxarlandırır, yağış yağdırır.   </div><div class='q'> <span class="verse" id="V28">28&#160;</span>Bu yağışlar buludlardan tökülür,  </div><div class='q'>İnsanların üstünə bol yağışlar səpilir.   </div><div class='q'> <span class="verse" id="V29">29&#160;</span>Buludların necə yayılmasını,  </div><div class='q'>Göylərin çadırında guruldamasını  </div><div class='q'>Kim dərk edə bilər?   </div><div class='q'> <span class="verse" id="V30">30&#160;</span>Baxın, ətrafında şimşəkləri çaxdırır,  </div><div class='q'>Dənizin dərinliklərini doldurur.   </div><div class='q'> <span class="verse" id="V31">31&#160;</span>Allah xalqlara rəhbərlik edir,  </div><div class='q'>Onları bol ərzaqla təmin edir.   </div><div class='q'> <span class="verse" id="V32">32&#160;</span>Şimşəyi əlləri ilə tutur,  </div><div class='q'>Hədəfə vurmasını buyurur.   </div><div class='q'> <span class="verse" id="V33">33&#160;</span>Gurultusu qasırğadan xəbər verir,  </div><div class='q'>Qasırğanın qopacağını öküzlərə belə, bildirir.   </div><div class='b'> &#160; </div> <ul class='tnav'>
<li><a href='index.htm'>ƏYYUB</a></li>
<li><a href='JOB35.htm'>&lt;</a></li>
<li><a href='JOB.htm'>36</a></li>
<li><a href='JOB37.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
