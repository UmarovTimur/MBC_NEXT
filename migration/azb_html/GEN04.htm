<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN03.htm'>&lt;</a></li>
<li><a href='GEN.htm'>4</a></li>
<li><a href='GEN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Qabil və Habil </div> <div class='p'> <span class="verse" id="V1">1&#160;</span>Adəm arvadı Həvva ilə yaxınlıq etdi və Həvva hamilə olub Qabili<a href="#FN1" class="notemark">*<span class="popup">Qabil – ibrani mətnində <span class='tl'>qayin</span> sözü olub qazanma deməkdir.</span></a> doğdu. Həvva dedi: «Rəbbin köməyi ilə bir insan qazandım».   <span class="verse" id="V2">2&#160;</span>Sonra o, Qabilin qardaşı Habili doğdu. Habil çoban oldu, Qabil isə əkinçi.   </div><div class='p'> <span class="verse" id="V3">3&#160;</span>Bir müddət keçəndən sonra Qabil torpağın bəhrəsindən Rəbb Allaha təqdim gətirdi.   <span class="verse" id="V4">4&#160;</span><a href="#FN2" class="notemark">*<span class="popup">İbr. 11:4</span></a> Habil də sürüsündə ilk doğulan heyvanlardan bir neçəsini və onların piyini təqdim etdi. Rəbb Habili və onun təqdimini qəbul etdi,   <span class="verse" id="V5">5&#160;</span>ancaq Qabili və onun təqdimini qəbul etmədi. Buna görə də Qabil bərk qəzəblənib qaşqabağını salladı.   <span class="verse" id="V6">6&#160;</span>Rəbb Qabilə dedi: «Niyə qəzəblənmisən? Niyə qaşqabağını sallamısan?   <span class="verse" id="V7">7&#160;</span>Əgər yaxşı iş görürsənsə, Mən qəbul etmərəmmi? Əgər yaxşı iş görmürsənsə, günah qapının ağzında durub. Onun meyli sənədir, ancaq sən ona üstün gəlməlisən».   </div><div class='p'> <span class="verse" id="V8">8&#160;</span><a href="#FN3" class="notemark">*<span class="popup">Mat. 23:35; Luka 11:51; 1Yəh. 3:12</span></a> Sonra Qabil qardaşı Habilə bir söz dedi və onlar çölə getdilər. Orada Qabil qardaşı Habilin üstünə hücum çəkib onu öldürdü.   <span class="verse" id="V9">9&#160;</span>Sonra Rəbb Qabildən soruşdu: «Qardaşın Habil haradadır?» O dedi: «Bilmirəm, məgər mən qardaşımın keşikçisiyəm?»   <span class="verse" id="V10">10&#160;</span><a href="#FN4" class="notemark">*<span class="popup">İbr. 12:22-24</span></a> Rəbb dedi: «Sən nə etdin? Qardaşının qanının səsi torpaqdan Mənə fəryad edir.   <span class="verse" id="V11">11&#160;</span>İndi sən torpaqdan lənət aldın; o torpaq ki sənin əlinlə tökülən qardaş qanını udmaq üçün ağzını açdı.   <span class="verse" id="V12">12&#160;</span>Torpağı becərdiyin zaman o daha gücünü sənə verməyəcək. Yer üzündə qaçaq və sərgərdan olacaqsan».   <span class="verse" id="V13">13&#160;</span>Qabil Rəbbə dedi: «Cəzam çəkə biləcəyimdən daha artıqdır.   <span class="verse" id="V14">14&#160;</span>Bax bu gün Sən məni torpaqdan qovursan. Mən də Sənin hüzurundan gizlənib yer üzündə qaçaq və sərgərdan olacağam. Ancaq kim mənə rast gəlsə, məni öldürəcək».   <span class="verse" id="V15">15&#160;</span>Rəbb ona dedi: «Xeyr! Kim Qabili öldürsə, ondan yeddi qat intiqam alınacaq». Rəbb Qabilə bir əlamət qoydu ki, ona rast gələn kəs onu öldürməsin.   <span class="verse" id="V16">16&#160;</span>Beləcə Qabil Rəbbin hüzurunu tərk etdi və Eden bağından şərqdə – Nod torpağında yaşamağa başladı.   </div><div class='s'>Qabilin nəsli </div> <div class='p'> <span class="verse" id="V17">17&#160;</span>Qabil arvadı ilə yaxınlıq etdi və arvadı hamilə olub Xanoku doğdu. O zaman o, bir şəhər tikdi, şəhərə oğlu Xanokun adını verdi.   <span class="verse" id="V18">18&#160;</span>Xanokdan İrad törədi. İraddan Mehuyael törədi. Mehuyaeldən Metuşael törədi. Metuşaeldən Lemek törədi.   <span class="verse" id="V19">19&#160;</span>Lemek iki arvad aldı: birinin adı Ada, o birinin adı Silla idi.   <span class="verse" id="V20">20&#160;</span>Ada Yavalı doğdu. Yaval çadırda yaşamağın və sürü saxlamağın əsasını qoydu.   <span class="verse" id="V21">21&#160;</span>Onun qardaşının adı Yuval idi. O hər cür lira və tütək çalmağın əsasını qoydu.   <span class="verse" id="V22">22&#160;</span>Silla isə Tuval-Qayini doğdu. Tuval-Qayin tuncdan və dəmirdən hər cür kəsici alətlər düzəldərdi. Onun Naama adlı bacısı var idi.   </div><div class='p'> <span class="verse" id="V23">23&#160;</span>Bir dəfə Lemek arvadlarına dedi:  </div><div class='q'>«Ey Ada və Silla, səsimi eşidin,  </div><div class='q'>Ey Lemekin arvadları, sözümə qulaq asın:  </div><div class='q'>Məni yaraladığı üçün  </div><div class='q'>Bir adam öldürdüm,  </div><div class='q'>Məni zədələdiyi üçün  </div><div class='q'>Bir cavan öldürdüm.   </div><div class='q'> <span class="verse" id="V24">24&#160;</span>Qabil üçün yeddi qat qisas alınacaqsa,  </div><div class='q'>Lemek üçün yetmiş yeddi qat alınacaq».   </div><div class='s'>Şet və Enoş </div> <div class='p'> <span class="verse" id="V25">25&#160;</span>Adəm yenə arvadı ilə yaxınlıq etdi və Həvva bir oğlan doğub adını Şet <a href="#FN5" class="notemark">†<span class="popup">Şet – ibrani dilində bəxş etmək.</span></a> qoyaraq dedi: «Qabilin öldürdüyü Habilin yerinə Allah mənə başqa bir oğul bəxş etdi».   <span class="verse" id="V26">26&#160;</span>Şetin də bir oğlu oldu və adını Enoş qoydu. O zaman insanlar Rəbbin adını çağırmağa başladı.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN03.htm'>&lt;</a></li>
<li><a href='GEN.htm'>4</a></li>
<li><a href='GEN05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">4:1</a>
<span class="fq">Qabil </span><span class="ft">– ibrani mətnində qayin sözü olub </span><span class="fq">qazanma </span><span class="ft">deməkdir.</span></p>
<p class="x" id="FN2"><span class="notemark">*</span><a class="notebackref" href="#V4">4:4</a>
<span class="xt"><a href='HEB11.htm#V4'>İbr. 11:4</a></span></p>
<p class="x" id="FN3"><span class="notemark">*</span><a class="notebackref" href="#V8">4:8</a>
<span class="xt"><a href='MAT23.htm#V35'>Mat. 23:35</a>; <a href='LUK11.htm#V51'>Luka 11:51</a>; <a href='1JN03.htm#V12'>1Yəh. 3:12</a></span></p>
<p class="x" id="FN4"><span class="notemark">*</span><a class="notebackref" href="#V10">4:10</a>
<span class="xt"><a href='HEB12.htm#V22'>İbr. 12:22-24</a></span></p>
<p class="f" id="FN5"><span class="notemark">†</span><a class="notebackref" href="#V25">4:25</a>
<span class="fq">Şet </span><span class="ft">– ibrani dilində </span><span class="fq">bəxş etmək.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
