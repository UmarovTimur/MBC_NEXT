<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 64</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA063.htm'>&lt;</a></li>
<li><a href='PSA.htm'>64</a></li>
<li><a href='PSA065.htm'>&gt;</a></li>
</ul>
<div class="main">
 
<div class='chapterlabel' id="V0"> 64</div><div class='s'>Məzmur 64 </div> <div class='d'>Musiqi rəhbəri üçün. Davudun məzmuru. </div> <div class='q'> <span class="verse" id="V1">1&#160;</span>Ey Allah, eşit səsimi, Sənə şikayət edirəm,  </div><div class='q'>Həyatımı düşmən vahiməsindən qoru.   </div><div class='q'> <span class="verse" id="V2">2&#160;</span>Pislərin fəndlərindən,  </div><div class='q'>Şər iş görənlərin vəlvələsindən  </div><div class='q'>Məni qoru.   </div><div class='q'> <span class="verse" id="V3">3&#160;</span>Onlar qılınc kimi dillərini itiləyirlər,  </div><div class='q'>Kamanın üstünə ox kimi acı sözlərini qoyurlar,   </div><div class='q'> <span class="verse" id="V4">4&#160;</span>Günahsız insana pusqu qurduqları yerlərdən  </div><div class='q'>Qəfildən, çəkinmədən atırlar.   </div><div class='q'> <span class="verse" id="V5">5&#160;</span>Bir-birlərini şər iş görməkdə cəsarətləndirirlər,  </div><div class='q'>Gizlənib tələ qurmaq üçün məsləhət edirlər,  </div><div class='q'>«Bunu kim görəcək?» deyirlər.   </div><div class='q'> <span class="verse" id="V6">6&#160;</span>Fitnəkarlıqla qəsd qururlar və belə deyirlər:  </div><div class='q'>«Ustalıqla fənd işlətdik».  </div><div class='q'>İnsanın daxili, qəlbi görünməz.   </div><div class='b'> &#160; </div> <div class='q'> <span class="verse" id="V7">7&#160;</span>Lakin Allah onlara ox atacaq,  </div><div class='q'>Onlar qəflətən yaralanacaq.   </div><div class='q'> <span class="verse" id="V8">8&#160;</span>Öz dilləri özlərini yıxacaq,  </div><div class='q'>Onları görənlər başını bulayıb xor baxacaq.   </div><div class='q'> <span class="verse" id="V9">9&#160;</span>Bütün insanlar qorxacaq,  </div><div class='q'>Allahın əməllərini bəyan edəcək,  </div><div class='q'>Onun işləri barədə düşünəcək.   </div><div class='q'> <span class="verse" id="V10">10&#160;</span>Saleh insan Rəbbə görə sevinəcək,  </div><div class='q'>Ona pənah gətirəcək.  </div><div class='q'>Bütün ürəyidüz insanlar Rəbbə həmd edəcək!   </div><ul class='tnav'>
<li><a href='index.htm'>ZƏBUR</a></li>
<li><a href='PSA063.htm'>&lt;</a></li>
<li><a href='PSA.htm'>64</a></li>
<li><a href='PSA065.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
