<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='MRK16.htm'>&lt;</a></li>
<li><a href='LUK.htm'>1</a></li>
<li><a href='LUK02.htm'>&gt;</a></li>
</ul>
<div class="main">
 <div class='mt'>LUKANIN  </div><div class='mt2'>NƏQL ETDİYİ MÜJDƏ  </div><div class='imt'>GİRİŞ  </div><div class='im'><span class='bk'>«Lukanın nəql etdiyi Müjdə»</span> İsa Məsihi həm İsrailin, həm də bütün bəşəriyyətin vəd olunmuş Xilaskarı olaraq təqdim edir. Luka yazır ki, İsa «fəqirlərə müjdəni bildirmək üçün» göndərilmişdi. Bu Müjdə insan ehtiyaclarını aradan qaldırma yollarını göstərən və insanların qayğısına qalan fikirlərlə doludur. Lukanın nəql etdiyi Müjdənin xüsusi keyfiyyətlərindən biri də burada olan sevinc əhval-ruhiyyəsidir. Bu, xüsusilə, Müjdənin başlanğıcında İsanın gəlişini və sonda İsanın göyə qaldırılmasını bəyan edən fəsillərdə təsvir olunur. İsanın göyə qaldırılmasından sonra məsihçi imanının artıb-yayılması həmin müəllif tərəfindən <span class='bk'>«Həvarilərin İşləri»</span> kitabında yazılmışdır.  </div><div class='ip'>Buraya daxil olan iki hissə (1-2 və 9-19-cu fəsillər) yalnız bu kitabda təsvir olunur. Onlardan biri mələklərin nəğməsi və İsa anadan olanda çobanların Onun yanına gəlməsidir. Bu hissələrə həmçinin yeniyetmə İsanın məbəddə olması, xeyirxah Samariyalı və itmiş oğul məsəlləri də daxildir.  </div><div class='ip'>Bu Müjdədə dua, Müqəddəs Ruhun fəaliyyəti, İsanın xidmətində qadınların rolu və Allahın günahları bağışlaması xüsusilə vurğulanır.  </div><div class='iot'>Kitabın məzmunu:  </div><div class='io2'>1:1-4 Kitabın Teofilə həsr olunması  </div><div class='io2'>1:5–2:52 Vəftizçi Yəhyanın və İsa Məsihin doğulması  </div><div class='io2'>3:1-20 Vəftizçi Yəhyanın xidməti  </div><div class='io2'>3:21–4:13 İsanın vəftizi və sınağa çəkilməsi  </div><div class='io2'>4:14–9:50 İsanın Qalileyada ictimai xidməti  </div><div class='io2'>9:51–19:27 Qalileyadan Yerusəlimə  </div><div class='io2'>19:28–23:56 Yerusəlimdəki son günlər  </div><div class='io2'>24:1-53 Rəbbin dirilməsi, görünməsi və göyə qaldırılması   
</div><div class='chapterlabel' id="V0"> 1</div><div class='s'>Kitabın Teofilə həsr olunması </div> <div class='p'> <span class="verse" id="V1">1&#160;</span>Hörmətli Teofil, çoxları aramızda baş vermiş hadisələrin tarixçəsini yazmağa cəhd göstərib.   <span class="verse" id="V2">2&#160;</span>Əvvəldən bəri Kəlamı öz gözləri ilə görənlər və Ona xidmət edənlər bu hadisələri bizə nəql etdiyi kimi   <span class="verse" id="V3">3&#160;</span>mən də əvvəlcədən hər şeyi diqqətlə araşdırıb bunları sənə ardıcıllıqla yazmağı münasib bildim.   <span class="verse" id="V4">4&#160;</span>Belə ki sən öyrəndiyin şeylərin doğru olduğunu biləsən.   </div><div class='s'>Vəftizçi Yəhyanın doğulması əvvəlcədən bildirilir </div> <div class='p'> <span class="verse" id="V5">5&#160;</span>Yəhudeya padşahı Hirodun dövründə Aviya bölüyündən<a href="#FN1" class="notemark">*<span class="popup">Aviya bölüyü – məbəd ibadətində xidmət edən kahinlərin 24 bölüyündən biri idi. Bax: 1Saln. 24:10.</span></a> olan Zəkəriyyə adlı bir kahin var idi. Arvadı da Harun nəslindən idi, adı Elizavet idi.   <span class="verse" id="V6">6&#160;</span>Onların hər ikisi Allahın gözündə saleh idi və Rəbbin qoyduğu əmr və qaydaların hamısına nöqsansız əməl edirdilər.   <span class="verse" id="V7">7&#160;</span>Amma Elizavet sonsuz olduğuna görə onların övladı yox idi. Hər ikisinin yaşı çox idi.   </div><div class='p'> <span class="verse" id="V8">8&#160;</span>Bir gün Zəkəriyyə öz bölüyünün növbəsində Allahın önündə kahinlik xidmətini icra edirdi.   <span class="verse" id="V9">9&#160;</span>Rəbbin məbədinə daxil olub buxur yandırmaq üçün kahinlik adətinə görə atılan püşk ona düşdü.   <span class="verse" id="V10">10&#160;</span>Buxur yandırma zamanı bütün camaat məbəddən kənarda dua edirdi.   <span class="verse" id="V11">11&#160;</span>Bu vaxt Rəbbin bir mələyi buxur qurbangahının sağında durub Zəkəriyyəyə göründü.   <span class="verse" id="V12">12&#160;</span>Zəkəriyyə bunu görüb təlaşa düşdü və çox qorxdu.   <span class="verse" id="V13">13&#160;</span>Mələk isə ona dedi: «Qorxma, Zəkəriyyə! Sənin duan eşidildi. Arvadın Elizavet sənə bir oğul doğacaq. Sən də onun adını Yəhya<a href="#FN2" class="notemark">†<span class="popup">Yəhya – ibrani dilində Rəbb lütf edir.</span></a> qoy.   <span class="verse" id="V14">14&#160;</span>Sən sevinib şadlanacaqsan. Çox adam onun dünyaya gəlməsinə görə sevinəcək.   <span class="verse" id="V15">15&#160;</span><a href="#FN3" class="notemark">*<span class="popup">Say. 6:3</span></a>Çünki o, Rəbbin gözündə böyük olacaq. O, şərab və başqa kefləndirici içki içməyəcək; hələ ana bətnində olarkən Müqəddəs Ruhla dolu olacaq.   <span class="verse" id="V16">16&#160;</span>O, İsrail övladlarının çoxunu Allahı Rəbb tərəfə döndərəcək.   <span class="verse" id="V17">17&#160;</span><a href="#FN4" class="notemark">*<span class="popup">Mal. 4:5-6</span></a>Ataların ürəklərini övladlarına, itaətsiz adamları salehlərin düşüncə tərzinə yönəltmək və Rəbbə hazırlanmış xalqı yetişdirmək üçün İlyasın ruhu və qüdrəti ilə Rəbbin önündə gedəcək».   <span class="verse" id="V18">18&#160;</span>Zəkəriyyə mələyə dedi: «Mən bunu necə bilərəm? Axı mən çox yaşlıyam, elə arvadımın da yaşı ötüb».   <span class="verse" id="V19">19&#160;</span><a href="#FN5" class="notemark">*<span class="popup">Dan. 8:16; 9:21</span></a>Mələk ona cavab verdi: «Mən Allahın önündə dayanan Cəbrayılam və səninlə danışıb bu müjdəni sənə çatdırmaq üçün göndərilmişəm.   <span class="verse" id="V20">20&#160;</span>Budur, vaxtında həyata keçəcək sözlərimə inanmadığına görə bu yerinə yetən günədək sən lal olub danışa bilməyəcəksən».   </div><div class='p'> <span class="verse" id="V21">21&#160;</span>Bu vaxt camaat Zəkəriyyəni gözləyirdi və onun məbəddə ləngiməsinə heyrət edirdi.   <span class="verse" id="V22">22&#160;</span>O isə məbəddən çıxıb xalqla danışa bilmədi. Onlar da Zəkəriyyənin məbəddə görüntü gördüyünü başa düşdülər. Zəkəriyyə xalqa işarə edirdi və lal olaraq qaldı.   </div><div class='p'> <span class="verse" id="V23">23&#160;</span>Zəkəriyyə xidmət vaxtı qurtaranda evinə qayıtdı.   <span class="verse" id="V24">24&#160;</span>Bu vaxtdan sonra arvadı Elizavet uşağa qaldı və beş ay evindən çıxmadı.   <span class="verse" id="V25">25&#160;</span>O deyirdi: «Bunu mənim üçün Rəbb etdi. Bu vaxt O mənə nəzər salıb məni el arasında xəcalətdən qurtardı».   </div><div class='s'>İsanın doğulması əvvəlcədən bildirilir </div> <div class='p'> <span class="verse" id="V26">26&#160;</span><a href="#FN6" class="notemark">*<span class="popup">Mat. 1:18</span></a>Elizavetin hamiləliyinin altıncı ayında mələk Cəbrayıl Allah tərəfindən Qalileyadakı Nazaret adlanan şəhərə,   <span class="verse" id="V27">27&#160;</span>Davudun nəslindən olan Yusif adlı bir kişiyə nişanlanan bakirə qızın yanına göndərildi. Həmin qızın adı Məryəm idi.   <span class="verse" id="V28">28&#160;</span>Mələk onun yanına gəlib dedi: «Salam, ey lütfə nail olmuş qız! Rəbb səninlədir».<a href="#FN7" class="notemark">‡<span class="popup">Rəbb səninlədir – bəzi əlyazmalarda Rəbb səninlədir. Sən qadınlar arasında xeyir-dualısan (Luka 1:42).</span></a>   <span class="verse" id="V29">29&#160;</span>Məryəm bu sözlərdən tam lərzəyə gəldi və ürəyində bu salamın nə demək olduğu barədə düşünməyə başladı.   <span class="verse" id="V30">30&#160;</span>Mələk ona dedi: «Qorxma, Məryəm, çünki sən Allahın lütfünə nail oldun.   <span class="verse" id="V31">31&#160;</span><a href="#FN8" class="notemark">*<span class="popup">Mat. 1:21</span></a>Sən hamilə olub bir Oğul doğacaqsan. Onun adını İsa qoy.   <span class="verse" id="V32">32&#160;</span><a href="#FN9" class="notemark">*<span class="popup">2Şam. 7:12-16; Yeş. 9:7</span></a>O, böyük olacaq və Haqq-Taalanın Oğlu adlanacaq. Rəbb Allah Ona atası Davudun taxtını verəcək.   <span class="verse" id="V33">33&#160;</span>O, Yaqub nəslinin üzərində əbədi olaraq Padşah olacaq və Onun Padşahlığının sonu olmayacaq».   <span class="verse" id="V34">34&#160;</span>Məryəm mələyə dedi: «Bu necə olacaq? Mən heç kişi üzü görməmişəm».   <span class="verse" id="V35">35&#160;</span>Mələk cavabında ona dedi: «Müqəddəs Ruh sənin üzərinə enəcək, Haqq-Taalanın qüdrəti üstünə kölgə salacaq. Buna görə də doğulacaq müqəddəs Övlad Allahın Oğlu adlanacaq.   <span class="verse" id="V36">36&#160;</span>Bax qohumun Elizavetin də yaşlı vaxtında bətninə oğlan uşağı düşüb. Onu sonsuz adlandırırdılar, amma o artıq altı aydır ki, hamilədir.   <span class="verse" id="V37">37&#160;</span><a href="#FN10" class="notemark">*<span class="popup">Yar. 18:14</span></a>Çünki Allah üçün mümkün olmayan şey yoxdur».   <span class="verse" id="V38">38&#160;</span>Onda Məryəm dedi: «Mən Rəbbin quluyam, qoy mənə sənin dediyin kimi olsun». Mələk onu tərk edib getdi.   </div><div class='s'>Məryəmlə Elizavetin görüşü </div> <div class='p'> <span class="verse" id="V39">39&#160;</span>O vaxt Məryəm tələsik qalxıb Yəhudanın dağlıq bölgəsindəki bir şəhərə yollandı.   <span class="verse" id="V40">40&#160;</span>O, Zəkəriyyənin evinə girib Elizaveti salamladı.   <span class="verse" id="V41">41&#160;</span>Elizavet Məryəmin salamını eşidəndə bətnindəki körpə tərpəndi. Elizavet də Müqəddəs Ruhla dolub   <span class="verse" id="V42">42&#160;</span>uca səslə çığırdı: «Sən qadınlar arasında xeyir-dualısan, sənin bətninin bəhrəsi də xeyir-dualıdır!   <span class="verse" id="V43">43&#160;</span>Bu necə oldu ki, Rəbbimin anası yanıma gəlib?   <span class="verse" id="V44">44&#160;</span>Bax sənin salamının səsi qulağıma çatanda bətnimdəki körpə sevinclə tərpəndi.   <span class="verse" id="V45">45&#160;</span>Rəbbin ona dediyi sözlərin yerinə yetəcəyinə inanan qadın nə bəxtiyardır!»   </div><div class='s'>Məryəmin həmd ilahisi </div> <div class='p'> <span class="verse" id="V46">46&#160;</span><a href="#FN11" class="notemark">*<span class="popup">1Şam. 2:1-10</span></a>Məryəm isə dedi:   </div><div class='q'> <span class="verse" id="V47">47&#160;</span>«Qəlbim Rəbbi ucaldır,  </div><div class='q'>Ruhum Xilaskarım Allaha görə şadlanır,   </div><div class='q'> <span class="verse" id="V48">48&#160;</span>Çünki O Öz qulunun yazıq halını gördü.  </div><div class='q'>Bundan sonra bütün nəsillər məni bəxtiyar sayacaq,   </div><div class='q'> <span class="verse" id="V49">49&#160;</span>Çünki Qadir Olan mənim üçün böyük işlər etdi,  </div><div class='q'>Onun adı müqəddəsdir!   </div><div class='q'> <span class="verse" id="V50">50&#160;</span>Onun mərhəməti də nəsildən-nəslə  </div><div class='q'>Ondan qorxanlara göstərilər.   </div><div class='q'> <span class="verse" id="V51">51&#160;</span>O, qolu ilə qüdrətli işlər gördü,  </div><div class='q'>Ürəklərində qürurla düşünənləri pərən-pərən saldı.   </div><div class='q'> <span class="verse" id="V52">52&#160;</span>Hökmdarları taxtlarından endirdi,  </div><div class='q'>Məzlumları yüksəltdi.   </div><div class='q'> <span class="verse" id="V53">53&#160;</span>Acları nemətlərlə doydurdu,  </div><div class='q'>Varlıları isə əliboş yola saldı.   </div><div class='q'> <span class="verse" id="V54">54-55&#160;</span><a href="#FN12" class="notemark">*<span class="popup">Yar. 17:7</span></a>Rəbb qulu İsrailin imdadına çatdı,  </div><div class='q'>Ata-babalarımıza vəd etdiyi kimi  </div><div class='q'>İbrahimə və onun nəslinə əbədilik  </div><div class='q'>Mərhəmət göstərməyi yada saldı».   </div><div class='p'> <span class="verse" id="V56">56&#160;</span>Məryəm Elizavetin yanında üç aya yaxın qalıb evinə qayıtdı.   </div><div class='s'>Vəftizçi Yəhyanın doğulması </div> <div class='p'> <span class="verse" id="V57">57&#160;</span>Elizavetin doğmaq vaxtı çatdı. O, bir oğlan doğdu.   <span class="verse" id="V58">58&#160;</span>Onun qohum-qonşuları Rəbbin ona böyük mərhəmət göstərdiyini eşidəndə onunla birgə sevindilər.   <span class="verse" id="V59">59&#160;</span><a href="#FN13" class="notemark">*<span class="popup">Lev. 12:3</span></a>Səkkizinci gün körpəni sünnət etməyə gəldilər. Ona atası Zəkəriyyənin adını qoymaq istədilər.   <span class="verse" id="V60">60&#160;</span>Körpənin anası isə dedi: «Yox, onun adı Yəhya olacaq».   <span class="verse" id="V61">61&#160;</span>Ona dedilər: «Axı qohumların arasında belə adı olan bir kəs yoxdur».   <span class="verse" id="V62">62&#160;</span>Körpənin atasından körpəyə nə ad qoyulmasını işarə ilə soruşdular.   <span class="verse" id="V63">63&#160;</span>O, bir yazı lövhəciyi istəyib yazdı: «Onun adı Yəhyadır». Hamı heyrətə gəldi.   <span class="verse" id="V64">64&#160;</span>Həmin o anda Zəkəriyyənin dili açıldı. O, Allaha alqış etməyə başladı.   <span class="verse" id="V65">65&#160;</span>Qonşuların hamısı qorxuya düşdü. Bütün bu hadisələr haqqında Yəhudeyanın dağlıq bölgəsinin hər yerində danışırdılar.   <span class="verse" id="V66">66&#160;</span>Bu barədə eşidən hər bir kəs fikrə gedib deyərdi: «Bu körpə böyüyüb nə olacaq?» Çünki Rəbbin əli onun üzərində idi.   </div><div class='s'>Zəkəriyyənin peyğəmbərliyi </div> <div class='p'> <span class="verse" id="V67">67&#160;</span>Körpənin atası Zəkəriyyə Müqəddəs Ruhla dolub belə peyğəmbərlik etdi:   </div><div class='q'> <span class="verse" id="V68">68&#160;</span>«Alqış olsun İsrailin Allahı Rəbbə!  </div><div class='q'>Çünki Öz xalqına nəzər salıb onları satın aldı.   </div><div class='q'> <span class="verse" id="V69">69&#160;</span>O, qulu Davudun nəslindən  </div><div class='q'>Bizə qüdrətli Xilaskar yetirdi.<a href="#FN14" class="notemark">§<span class="popup">Bizə qüdrətli Xilaskar yetirdi – hərfi tərcümədə Bizə xilas buynuzunu qaldırdı.</span></a>   </div><div class='q'> <span class="verse" id="V70">70&#160;</span>Qədimdən bəri Öz müqəddəs peyğəmbərlərinin vasitəsilə bildirdiyi kimi   </div><div class='q'> <span class="verse" id="V71">71&#160;</span>Düşmənlərimizdən və bizə nifrət edənlərin əlindən bizi xilas etdi.   </div><div class='q'> <span class="verse" id="V72">72&#160;</span>Beləcə ata-babalarımıza mərhəmət göstərib  </div><div class='q'>Öz müqəddəs Əhdini xatırladı.   </div><div class='q'> <span class="verse" id="V73">73&#160;</span>Atamız İbrahimə and içdiyi kimi  </div><div class='q'>Bizə elə güc verdi ki,   </div><div class='q'> <span class="verse" id="V74">74-75&#160;</span>Düşmənlərimizin əlindən qurtulub  </div><div class='q'>Həyatımız boyu qorxmadan Rəbbin önündə  </div><div class='q'>Müqəddəslik və salehliklə Ona ibadət edək.   </div><div class='q'> <span class="verse" id="V76">76&#160;</span><a href="#FN15" class="notemark">*<span class="popup">Mal. 3:1</span></a>Ey körpə, sən Haqq-Taalanın peyğəmbəri adlanacaqsan,  </div><div class='q'>Çünki Rəbbin önündə gedəcəksən,  </div><div class='q'>Onun yolunu hazırlayacaqsan.   </div><div class='q'> <span class="verse" id="V77">77&#160;</span>Onun xalqına günahlarının bağışlanması ilə  </div><div class='q'>Xilas olunmaları barədə bildirəcəksən.   </div><div class='q'> <span class="verse" id="V78">78&#160;</span><a href="#FN16" class="notemark">*<span class="popup">Yeş. 9:2</span></a>Axı Allahımızın ürəyi mərhəmətlidir,  </div><div class='q'>Onun bu mərhəmətinə görə  </div><div class='q'>Ucalarda bizim üçün Günəş<a href="#FN17" class="notemark">**<span class="popup">Günəş – yəni Məsih.</span></a> doğacaq ki,   </div><div class='q'> <span class="verse" id="V79">79&#160;</span>Zülmətdə və ölüm kölgəsində oturanların üzərinə nur saçsın,  </div><div class='q'>Ayaqlarımızı sülh yoluna yönəltsin».   </div><div class='p'> <span class="verse" id="V80">80&#160;</span>Körpə isə böyüyüb ruhən qüvvətlənirdi və İsrail xalqına görünən günədək çöldə qaldı.   </div><ul class='tnav'>
<li><a href='index.htm'>LUKA</a></li>
<li><a href='MRK16.htm'>&lt;</a></li>
<li><a href='LUK.htm'>1</a></li>
<li><a href='LUK02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">1:5</a>
<span class="fq">Aviya bölüyü </span><span class="ft">– məbəd ibadətində xidmət edən kahinlərin 24 bölüyündən biri idi. Bax: <a href='1CH24.htm#V10'>1Saln. 24:10</a>.</span></p>
<p class="f" id="FN2"><span class="notemark">†</span><a class="notebackref" href="#V13">1:13</a>
<span class="fq">Yəhya </span><span class="ft">– ibrani dilində </span><span class="fq">Rəbb lütf edir.</span></p>
<p class="x" id="FN3"><span class="notemark">*</span><a class="notebackref" href="#V15">1:15</a>
<span class="xt"><a href='NUM06.htm#V3'>Say. 6:3</a></span></p>
<p class="x" id="FN4"><span class="notemark">*</span><a class="notebackref" href="#V17">1:17</a>
<span class="xt"><a href='MAL04.htm#V5'>Mal. 4:5-6</a></span></p>
<p class="x" id="FN5"><span class="notemark">*</span><a class="notebackref" href="#V19">1:19</a>
<span class="xt"><a href='DAN08.htm#V16'>Dan. 8:16</a>; <a href='DAN09.htm#V21'>9:21</a></span></p>
<p class="x" id="FN6"><span class="notemark">*</span><a class="notebackref" href="#V26">1:26</a>
<span class="xt"><a href='MAT01.htm#V18'>Mat. 1:18</a></span></p>
<p class="f" id="FN7"><span class="notemark">‡</span><a class="notebackref" href="#V28">1:28</a>
<span class="fq">Rəbb səninlədir </span><span class="ft">– bəzi əlyazmalarda </span><span class="fq">Rəbb səninlədir. Sən qadınlar arasında xeyir-dualısan </span><span class="ft">(<a href='LUK01.htm#V42'>Luka 1:42</a>).</span></p>
<p class="x" id="FN8"><span class="notemark">*</span><a class="notebackref" href="#V31">1:31</a>
<span class="xt"><a href='MAT01.htm#V21'>Mat. 1:21</a></span></p>
<p class="x" id="FN9"><span class="notemark">*</span><a class="notebackref" href="#V32">1:32</a>
<span class="xt"><a href='2SA07.htm#V12'>2Şam. 7:12-16</a>; <a href='ISA09.htm#V7'>Yeş. 9:7</a></span></p>
<p class="x" id="FN10"><span class="notemark">*</span><a class="notebackref" href="#V37">1:37</a>
<span class="xt"><a href='GEN18.htm#V14'>Yar. 18:14</a></span></p>
<p class="x" id="FN11"><span class="notemark">*</span><a class="notebackref" href="#V46">1:46</a>
<span class="xt"><a href='1SA02.htm#V1'>1Şam. 2:1-10</a></span></p>
<p class="x" id="FN12"><span class="notemark">*</span><a class="notebackref" href="#V54">1:54-55</a>
<span class="xt"><a href='GEN17.htm#V7'>Yar. 17:7</a></span></p>
<p class="x" id="FN13"><span class="notemark">*</span><a class="notebackref" href="#V59">1:59</a>
<span class="xt"><a href='LEV12.htm#V3'>Lev. 12:3</a></span></p>
<p class="f" id="FN14"><span class="notemark">§</span><a class="notebackref" href="#V69">1:69</a>
<span class="fq">Bizə qüdrətli Xilaskar yetirdi </span><span class="ft">– hərfi tərcümədə </span><span class="fq">Bizə xilas buynuzunu qaldırdı.</span></p>
<p class="x" id="FN15"><span class="notemark">*</span><a class="notebackref" href="#V76">1:76</a>
<span class="xt"><a href='MAL03.htm#V1'>Mal. 3:1</a></span></p>
<p class="x" id="FN16"><span class="notemark">*</span><a class="notebackref" href="#V78">1:78</a>
<span class="xt"><a href='ISA09.htm#V2'>Yeş. 9:2</a></span></p>
<p class="f" id="FN17"><span class="notemark">**</span><a class="notebackref" href="#V78">1:78</a>
<span class="fq">Günəş </span><span class="ft">– yəni Məsih.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
