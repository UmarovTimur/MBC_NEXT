<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ACT28.htm'>&lt;</a></li>
<li><a href='ROM.htm'>1</a></li>
<li><a href='ROM02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>ROMALILARA MƏKTUBU  </div><div class='imt'>GİRİŞ  </div><div class='im'>Paul bu məktubu özünü və yaydığı Müjdəni Romadakı imanlılar cəmiyyətinə təqdim etmək üçün yazmışdı. O heç vaxt imperatorluğun paytaxtı olan bu şəhərdə olmamışdı, halbuki oradakı bir çox məsihçilərin adını bilirdi və onlara tezliklə baş çəkmək istəyirdi. Paul onlara özünün «həvari olmağa çağırılmış, Allahın Müjdəsini yaymaq üçün seçilmiş» olduğunu söyləyir (1:1). Onun yaydığı Müjdə bundan ibarət idi ki, Müjdə «iman edən hər kəsin – əvvəlcə Yəhudinin, sonra da Yunanın xilası üçün Allahın qüdrətidir» (1:16).  </div><div class='ip'>Paul həm də hamının günah edib, Allahın izzətindən məhrum olmasını oxucuların yadına salır (3:23). Amma Allah bizi necə qəbul edə bilər? Paul bu əsas suala Romalılara məktubda cavab verir. O, məktubda göstərir ki, heç kim Allahın tələblərini yerinə yetirməyə qadir deyil. Yəhudilər Musanın Qanununa tabe olmadılar; başqa millətlərlə isə Allah müxtəlif yollarla danışdısa da, onlar Onun barəsində hətta düşünməkdən belə, imtina etdilər (1:18–3:20).  </div><div class='ip'>Paul burada Allahın bizi necə qəbul etdiyini aydın göstərir:  </div><div class='imq'>«Allahdan gələn bu salehlik İsa Məsihə iman vasitəsilə Ona iman gətirənlərin hamısına verilir. Heç kəsə fərq qoyulmur… Onun lütfü ilə də Məsih İsada satın alınmağa nail olaraq bir hədiyyə kimi saleh sayılır» (3:22,24).  </div><div class='imq'>«İsa bizim təqsirlərimizə görə ölümə təslim edildi və bizim saleh sayılmağımız üçün dirildi» (4:25).  </div><div class='iot'>Məktubun məzmunu:  </div><div class='io2'>1:1-17 Salamlama və məktubun mövzusu  </div><div class='io2'>1:18–3:20 Xilasa ehtiyac  </div><div class='io2'>3:21–4:25 Allahın verdiyi xilas yolu  </div><div class='io2'>5:1–8:39 Məsihdə yeni həyat  </div><div class='io2'>9:1–11:36 Allahın İsrail üçün planı  </div><div class='io2'>12:1–15:13 Məsihçi davranışı  </div><div class='io2'>15:14–16:27 Yekun və şəxsi salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>İsa Məsihin qulu, həvari olmağa çağırılmış, Allahın Müjdəsini yaymaq üçün seçilmiş mən Pauldan salam!   <span class="verse" id="V2">2&#160;</span>Allahın Öz peyğəmbərləri vasitəsilə Müqəddəs Yazılarda əvvəlcədən vəd etdiyi o Müjdə   <span class="verse" id="V3">3-4&#160;</span>Oğlu Rəbbimiz İsa Məsih haqqındadır. O, cismən Davud nəslindəndir, müqəddəslik Ruhuna görə isə ölülər arasından dirilərək Allahın Oğlu olduğu qüdrətlə elan olundu.   <span class="verse" id="V5">5&#160;</span>Biz Onun vasitəsilə lütfə və həvariliyə nail olduq ki, Onun adı naminə bütün millətlərdən olan insanları imana itaət etməyə çağıraq.   <span class="verse" id="V6">6&#160;</span>Siz də İsa Məsihə məxsus olmaq üçün çağırılmış o insanların arasındasınız.   <span class="verse" id="V7">7&#160;</span>Romada yaşayan, Allahın sevdiyi və müqəddəs olmağa çağırdığı sizin hamınıza Atamız Allahdan və Rəbb İsa Məsihdən lütf və sülh olsun!   </div><div class='s'>Paulun Romaya getmək arzusu </div> <div class='p'> <span class="verse" id="V8">8&#160;</span>Hər şeydən əvvəl, hamınız üçün İsa Məsihin vasitəsilə Allahıma şükür edirəm ki, imanınız bütün dünyada elan olunur.   <span class="verse" id="V9">9&#160;</span>Oğlunun Müjdəsini yaymaqda bütün qəlbimlə ibadət etdiyim Allah şahidimdir ki, mən sizi necə daim yada salıram.   <span class="verse" id="V10">10&#160;</span>Dualarımda həmişə yalvarıram ki, Allahın iradəsi ilə nəhayət yanınıza gəlməyə nail olum.   <span class="verse" id="V11">11&#160;</span>Çünki sizi qüvvətləndirmək üçün sizə ruhani bir ənam çatdırmaq məqsədindəyəm; buna görə də sizi görmək üçün həsrət çəkirəm.   <span class="verse" id="V12">12&#160;</span>Daha doğrusu, mən aranızda olarkən bir-birimizin imanı ilə qarşılıqlı halda ruhlanaq.   <span class="verse" id="V13">13&#160;</span><a href="#FN1" class="notemark">*<span class="popup">Həv. 19:21</span></a>Ey qardaşlar, bixəbər olmağınızı istəmirəm ki, başqa millətlərdən olan digərləri arasında etdiyim kimi sizin aranızda da əməyimin bəhrəsini götürüm deyə dəfələrlə yanınıza gəlmək niyyətində olmuşam, amma indiyədək maneələrə rast gəldim.   <span class="verse" id="V14">14&#160;</span>Mən həm Yunanlara, həm də barbarlara, həm aqillərə, həm də cahillərə borcluyam.   <span class="verse" id="V15">15&#160;</span>Bu səbəbdən mən Romada yaşayan sizlərə də bacardığım qədər Müjdəni yaymağa həvəsim var.   </div><div class='s'>Müjdədəki Allah salehliyi </div> <div class='p'> <span class="verse" id="V16">16&#160;</span><a href="#FN2" class="notemark">*<span class="popup">Mark 8:38</span></a>Mən Müjdədən utanmıram, çünki o, iman edən hər kəsin – əvvəlcə Yəhudinin, sonra da Yunanın<a href="#FN3" class="notemark">*<span class="popup">Yunan – yəni başqa millətdən olan.</span></a> xilası üçün Allahın qüdrətidir.   <span class="verse" id="V17">17&#160;</span><a href="#FN4" class="notemark">*<span class="popup">Hab. 2:4</span></a>Müjdədə Allahın salehliyi aşkar olur və bu salehlik tamamilə imanla əldə edilir. Necə ki yazılıb: «Saleh adam imanla yaşayacaq».   </div><div class='s'>Adamların günahkarlığı </div> <div class='p'> <span class="verse" id="V18">18&#160;</span>Həqiqətə haqsızlıqla əngəl törədən adamların hər cür allahsızlığı və haqsızlığı ucbatından Allahın qəzəbi göydən aşkar olur.   <span class="verse" id="V19">19&#160;</span>Çünki Allah haqqında məlum olan şeylər onlara aşkardır, Allah Özü bunu onlara aşkar edib.   <span class="verse" id="V20">20&#160;</span>Dünyanın yaradılışından bəri Allahın gözə görünməyən xüsusiyyətləri, yəni əbədi qüdrəti və ilahiliyi Onun yaratdıqları vasitəsilə üzə çıxır. Buna görə də onlar üzrsüzdür.   <span class="verse" id="V21">21&#160;</span><a href="#FN5" class="notemark">*<span class="popup">Ef. 4:17-18</span></a>Adamlar Allahı tanıdıqları halda Ona nə Allah kimi izzət verdilər, nə də şükür etdilər. Əksinə, boş düşüncələrə uydular və axmaq ürəklərini qaranlıq bürüdü.   <span class="verse" id="V22">22&#160;</span>Müdrik olduqlarını iddia etdikləri halda ağılsız olub,   <span class="verse" id="V23">23&#160;</span><a href="#FN6" class="notemark">*<span class="popup">Qanun. 4:16-18</span></a>fani olmayan Allahın izzətini fani olan insana, quşlara, dördayaqlılara və sürünənlərə bənzəyən bütlərlə əvəz etdilər.   </div><div class='p'> <span class="verse" id="V24">24&#160;</span>Buna görə də Allah onları ürəklərinin şəhvəti üzündən murdarlığa təslim etdi ki, bir-birlərinin bədənini rüsvay etsinlər.   <span class="verse" id="V25">25&#160;</span>Onlar Allahın həqiqətini yalanla əvəz etdilər, Yaradanın yerinə yaradılışa səcdə və ibadət etdilər; o Yaradana əbədi alqış olsun! Amin.   </div><div class='p'> <span class="verse" id="V26">26&#160;</span>Bu səbəbdən Allah onları öz rəzil həvəslərinə təslim etdi. Onların qadınları təbii əlaqəni qeyri-təbii əlaqə ilə əvəz etdilər,   <span class="verse" id="V27">27&#160;</span>eyni tərzdə kişilər də qadınla olan təbii əlaqədən əl çəkib bir-birlərinə şəhvətlə qızdılar; kişilər kişilərlə rüsvayçılıq edib öz daxillərində rəzilliklərinə layiq cəzanı aldılar.   </div><div class='p'> <span class="verse" id="V28">28&#160;</span>Allahı şüurlarında saxlamağı yanlış saydıqları üçün Allah da onları yanlış düşüncələrə təslim etdi ki, ədəbsiz işlər görsünlər.   <span class="verse" id="V29">29&#160;</span>Onlar hər cür haqsızlıq, pislik, tamahkarlıq və kinlə doldular; paxıllıq, qatillik, münaqişə ruhu, hiylə və pis niyyətlə dolub-daşdılar. Onlar qeybətçi,   <span class="verse" id="V30">30&#160;</span>böhtançı, Allaha nifrət edən, söyüşçü, məğrur, təkəbbürlü, pis işlərdə bacarıqlı, ata-anaya itaətsiz,   <span class="verse" id="V31">31&#160;</span>axmaq, xain, şəfqətsiz və rəhmsizdir.   <span class="verse" id="V32">32&#160;</span>Hərçənd ki belə işlərlə məşğul olanların ölümə layiq olduğu barədə Allahın ədalətli hökmünü bilirlər, amma yenə də bu işləri görürlər, hətta belə işlər görən başqalarını da alqışlayırlar.   </div><ul class='tnav'>
<li><a href='index.htm'>ROMALILARA</a></li>
<li><a href='ACT28.htm'>&lt;</a></li>
<li><a href='ROM.htm'>1</a></li>
<li><a href='ROM02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V13">1:13</a>
<span class="xt"><a href='ACT19.htm#V21'>Həv. 19:21</a></span></p>
<p class="x" id="FN2"><span class="notemark">*</span><a class="notebackref" href="#V16">1:16</a>
<span class="xt"><a href='MRK08.htm#V38'>Mark 8:38</a></span></p>
<p class="f" id="FN3"><span class="notemark">*</span><a class="notebackref" href="#V16">1:16</a>
<span class="fq">Yunan </span><span class="ft">– yəni başqa millətdən olan.</span></p>
<p class="x" id="FN4"><span class="notemark">*</span><a class="notebackref" href="#V17">1:17</a>
<span class="xt"><a href='HAB02.htm#V4'>Hab. 2:4</a></span></p>
<p class="x" id="FN5"><span class="notemark">*</span><a class="notebackref" href="#V21">1:21</a>
<span class="xt"><a href='EPH04.htm#V17'>Ef. 4:17-18</a></span></p>
<p class="x" id="FN6"><span class="notemark">*</span><a class="notebackref" href="#V23">1:23</a>
<span class="xt"><a href='DEU04.htm#V16'>Qanun. 4:16-18</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
