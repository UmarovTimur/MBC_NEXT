<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 38</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN37.htm'>&lt;</a></li>
<li><a href='GEN.htm'>38</a></li>
<li><a href='GEN39.htm'>&gt;</a></li>
</ul>
<div class="main">
 
<div class='chapterlabel' id="V0"> 38</div><div class='s'>Yəhuda və Tamar </div> <div class='p'> <span class="verse" id="V1">1&#160;</span>O zaman Yəhuda qardaşlarından ayrılaraq Xira adlı Adullamlı bir adamın yanına gedib məskən saldı.   <span class="verse" id="V2">2&#160;</span>Yəhuda orada Şua adlı Kənanlı bir adamın qızını gördü. Yəhuda qızı arvad alıb yanına girdi.   <span class="verse" id="V3">3&#160;</span>Qadın hamilə olub bir oğlan doğdu və Yəhuda onun adını Er qoydu.   <span class="verse" id="V4">4&#160;</span>Qadın yenə hamilə olub bir oğlan doğdu və adını Onan qoydu.   <span class="verse" id="V5">5&#160;</span>Sonra yenə də bir oğlan doğub, adını Şela qoydu. Qadın onu doğduğu zaman Yəhuda Kezivdə idi.   </div><div class='p'> <span class="verse" id="V6">6&#160;</span>Yəhuda ilk oğlu Er üçün bir arvad aldı, onun adı Tamar idi.   <span class="verse" id="V7">7&#160;</span>Yəhudanın ilk oğlu Er Rəbbin gözündə pis idi və Rəbb onu öldürdü.   <span class="verse" id="V8">8&#160;</span><a href="#FN1" class="notemark">*<span class="popup">Qanun. 25:5-7</span></a> Yəhuda Onana dedi: «Qardaşın arvadının yanına gir, öz qayınlıq vəzifəni yerinə yetirib qardaşın üçün nəsil yetişdir».   <span class="verse" id="V9">9&#160;</span>Onan bilirdi ki, bu nəsil ona məxsus olmayacaq. Buna görə də qardaşı arvadının yanına girəndə toxumunu yerə tökərdi ki, qardaşı üçün nəsil yetişdirməsin.   <span class="verse" id="V10">10&#160;</span>Onun etdiyi bu iş Rəbbin gözündə pis oldu və Rəbb onu da öldürdü.   <span class="verse" id="V11">11&#160;</span>Yəhuda gəlini Tamara dedi: «Atanın evinə qayıt, oğlum Şela böyüyənə qədər dul olaraq qal». Yəhuda fikirləşdi ki, Şela da qardaşları kimi ölə bilər. Tamar gedib atasının evində qaldı.   </div><div class='p'> <span class="verse" id="V12">12&#160;</span>Uzun müddətdən sonra Şuanın qızı olan Yəhudanın arvadı öldü. Yəhuda matəm qurtarandan sonra dostu Adullamlı Xira ilə birlikdə Timnata sürüsünü qırxanların yanına getdi.   <span class="verse" id="V13">13&#160;</span>Tamara bildirdilər: «Bax qayınatan sürüsünü qırxmaq üçün Timnata gəlir».   <span class="verse" id="V14">14&#160;</span>Tamar dulluq paltarını əynindən çıxarıb rübənd örtdü və bürünüb Timnata gedən yolda olan Enayim darvazasının yanında oturdu. Çünki o görürdü ki, Şela böyüyüb, o isə hələ də Şelaya ərə verilməyib.   </div><div class='p'> <span class="verse" id="V15">15&#160;</span>Yəhuda onu görəndə elə bildi ki, bir fahişə qadındır, çünki üzünü örtmüşdü.   <span class="verse" id="V16">16&#160;</span>Yəhuda yolunu ona tərəf salıb dedi: «İcazə ver, sənin yanına girim». Ancaq onun öz gəlini olduğunu bilmədi. Qadın dedi: «Yanıma girmək üçün mənə nə verirsən?»   <span class="verse" id="V17">17&#160;</span>Yəhuda dedi: «Sürüdən bir oğlaq göndərərəm». O dedi: «Onu göndərənə qədər mənə girov olaraq bir şey verərsənmi?»   <span class="verse" id="V18">18&#160;</span>Yəhuda soruşdu: «Girov olaraq sənə nə verim?» Qadın dedi: «Öz möhürünü, qaytanını və əlində olan əsanı». Yəhuda bunları qadına verib yanına girdi. Qadın ondan hamilə qaldı.   <span class="verse" id="V19">19&#160;</span>Sonra Tamar qalxıb getdi və rübəndini çıxarıb dulluq paltarını geydi.   </div><div class='p'> <span class="verse" id="V20">20&#160;</span>Yəhuda qadından girovunu almaq üçün Adullamlı dostunun vasitəsilə oğlağı göndərdi. Ancaq o, qadını tapmadı.   <span class="verse" id="V21">21&#160;</span>Qadının olduğu yerin adamlarından soruşdu: «Enayimdə yol kənarında olan fahişə <a href="#FN2" class="notemark">*<span class="popup">fahişə – yaxud məbəd fahişəsi. </span></a> haradadır?» Onlar dedilər: «Burada fahişə yoxdur».   <span class="verse" id="V22">22&#160;</span>O, Yəhudanın yanına qayıdıb dedi: «Onu tapa bilmədim. O yerin adamları da “burada fahişə yoxdur” dedilər».   <span class="verse" id="V23">23&#160;</span>Yəhuda dedi: «Qoy bu şeylər onunku olsun, ancaq biz bu işdən rüsvay olmayaq. Bax mən bu oğlağı ona göndərdim, amma sən onu tapmadın».   </div><div class='p'> <span class="verse" id="V24">24&#160;</span>Bundan təxminən üç ay sonra Yəhudaya bildirdilər: «Gəlinin Tamar zina edib, həm də bu zinadan hamilə qalıb». Yəhuda dedi: «Onu çıxarıb yandırın».   <span class="verse" id="V25">25&#160;</span>O bayıra çıxarıldığı zaman qayınatasına xəbər göndərib dedi: «Mən bu şeylərin sahibi olan adamdan hamilə qaldım». Sonra dedi: «Bax gör, bu möhür, qaytan və əsa kimindir?»   <span class="verse" id="V26">26&#160;</span>Yəhuda bunları tanıyıb dedi: «O məndən haqlıdır, çünki onu oğlum Şelaya vermədim». Yəhuda onunla bir daha yaxınlıq etmədi.   </div><div class='p'> <span class="verse" id="V27">27&#160;</span>Tamar doğanda məlum oldu ki, bətnində əkiz var.   <span class="verse" id="V28">28&#160;</span>Doğuş vaxtı bir uşaq əlini çıxartdı. Mamaça götürüb onun əlinə qırmızı ip bağladı və dedi: «Əvvəlcə bu doğuldu».   <span class="verse" id="V29">29&#160;</span>Ancaq o uşaq əlini geri çəkdi və qardaşı birinci doğuldu. Mamaça dedi: «Özünə necə deşik açdın?» Buna görə də onun adını Peres <a href="#FN3" class="notemark">†<span class="popup">Peres – ibrani dilində deşik açmaq.</span></a> qoydular.   <span class="verse" id="V30">30&#160;</span>Ondan sonra əlində qırmızı ip olan qardaşı doğuldu. Onun adını Zerah <a href="#FN4" class="notemark">‡<span class="popup">Zerah – ibrani dilində qırmızı.</span></a> qoydular.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN37.htm'>&lt;</a></li>
<li><a href='GEN.htm'>38</a></li>
<li><a href='GEN39.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">38:8</a>
<span class="xt"><a href='DEU25.htm#V5'>Qanun. 25:5-7</a></span></p>
<p class="f" id="FN2"><span class="notemark">*</span><a class="notebackref" href="#V21">38:21</a>
<span class="fq">fahişə </span><span class="ft">– yaxud </span><span class="fq">məbəd fahişəsi. </span></p>
<p class="f" id="FN3"><span class="notemark">†</span><a class="notebackref" href="#V29">38:29</a>
<span class="fq">Peres </span><span class="ft">– ibrani dilində </span><span class="fq">deşik açmaq.</span></p>
<p class="f" id="FN4"><span class="notemark">‡</span><a class="notebackref" href="#V30">38:30</a>
<span class="fq">Zerah </span><span class="ft">– ibrani dilində </span><span class="fq">qırmızı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
