<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 58</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA057.htm'>&lt;</a></li>
<li><a href='PSA.htm'>58</a></li>
<li><a href='PSA059.htm'>&gt;</a></li>
</ul>
<div class="main">
 
<div class='chapterlabel' id="V0"> 58</div><div class='s'>Məzmur 58 </div> <div class='d'>Musiqi rəhbəri üçün. Davudun «Al-taşxet» üstə oxuduğu miktamı. </div> <div class='q'> <span class="verse" id="V1">1&#160;</span>Ey qüdrətlilər, doğrudanmı ədalətlə danışırsınız?  </div><div class='q'>Bəşər övladları üçün insaflamı hökm çıxarırsınız?   </div><div class='q'> <span class="verse" id="V2">2&#160;</span>Xeyr, qəlbinizdən fitnə-fəsad çıxır,  </div><div class='q'>Bu dünyada əlinizdən zorakılıq gəlir.   </div><div class='b'> &#160; </div> <div class='q'> <span class="verse" id="V3">3&#160;</span>Pis adamlar ana bətnindən belə, azğındırlar,  </div><div class='q'>Çaşıblar, doğulan gündən belə, yalançıdırlar.   </div><div class='q'> <span class="verse" id="V4">4&#160;</span>Onlar əfi ilan kimi zəhərlidirlər,  </div><div class='q'>Qulaqlarını tıxayan gürzəyə bənzəyirlər.   </div><div class='q'> <span class="verse" id="V5">5&#160;</span>Onlar ilanoynadanın səsinə gəlmir,  </div><div class='q'>Usta bir ovsunçu onu ovsunlaya bilmir.   </div><div class='b'> &#160; </div> <div class='q'> <span class="verse" id="V6">6&#160;</span>Ey Allah, onların ağızlarındakı dişlərini qır,  </div><div class='q'>Ya Rəbb, bu gənc aslanların dişlərini çıxar.   </div><div class='q'> <span class="verse" id="V7">7&#160;</span>Qoy onlar su kimi axıb yox olsun,  </div><div class='q'>Kaman üstündəki oxlarının ucları qırılsın.   </div><div class='q'> <span class="verse" id="V8">8&#160;</span>İlbiz kimi gedərkən ərisinlər,  </div><div class='q'>Ölü doğulan körpələr kimi günəş nuru görməsinlər.   </div><div class='q'> <span class="verse" id="V9">9&#160;</span>Ocaqda qazanlarını qızdırmazdan əvvəl kol-kosları sovrulsun,  </div><div class='q'>Nə qurularından, nə də yaşlarından heç nə qalmasın.   </div><div class='b'> &#160; </div> <div class='q'> <span class="verse" id="V10">10&#160;</span>Pislərdən qisas alındığını görən salehlər şad olacaq,  </div><div class='q'>Ayaqlarını onların qanına batıracaq.   </div><div class='q'> <span class="verse" id="V11">11&#160;</span>İnsanlar belə deyəcək: «Bəli, salehlər barlı olar,  </div><div class='q'>Həqiqətən, dünyanın hökmranı olan bir Allah var!»   </div><ul class='tnav'>
<li><a href='index.htm'>ZƏBUR</a></li>
<li><a href='PSA057.htm'>&lt;</a></li>
<li><a href='PSA.htm'>58</a></li>
<li><a href='PSA059.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
