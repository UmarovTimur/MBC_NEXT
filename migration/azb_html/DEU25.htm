<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 25</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU24.htm'>&lt;</a></li>
<li><a href='DEU.htm'>25</a></li>
<li><a href='DEU26.htm'>&gt;</a></li>
</ul>
<div class="main">
 
<div class='chapterlabel' id="V0"> 25</div><div class='p'> <span class="verse" id="V1">1&#160;</span>İnsanlar arasında münaqişə olarsa, qoy onlar məhkəməyə getsinlər. Hakimlər bu işə baxıb haqlı adama bəraət, haqsıza isə cəza versinlər.   <span class="verse" id="V2">2&#160;</span>Əgər təqsirkar adam kötəklənməyə layiqdirsə, qoy hakim onu yerə uzandırıb kötəyi günahının ağırlığına görə vurdursun.   <span class="verse" id="V3">3&#160;</span><a href="#FN1" class="notemark">*<span class="popup">2Kor. 11:24 </span></a> Təqsirkara qırx zərbədən artıq vurulmasın. Əgər qırxdan çox zərbə vursanız, soydaşınız göz önündə zəlil ola bilər.   </div><div class='p'> <span class="verse" id="V4">4&#160;</span><a href="#FN2" class="notemark">*<span class="popup">1Kor. 9:9-10; 1Tim. 5:18 </span></a> Xırman çəkən öküzün ağzını bağlama.   </div><div class='p'> <span class="verse" id="V5">5&#160;</span><a href="#FN3" class="notemark">*<span class="popup">Mat. 22:23-24; Mark 12:18-19; Luka 20:27-28 </span></a> Əgər qardaşlar bir yerdə yaşayırlarsa, onlardan biri ölərsə və ölənin oğlu olmazsa, dul qadın başqa ailədən olan bir adama ərə getməsin. Qaynı yanına gəlib onu arvad olaraq alsın və qayın-qəyyumluq vəzifəsini yerinə yetirsin.   <span class="verse" id="V6">6&#160;</span>Qadının doğacağı ilk oğul mərhumun adını yaşatsın. Qoy İsraildə mərhumun adı batmasın.   <span class="verse" id="V7">7&#160;</span><a href="#FN4" class="notemark">*<span class="popup">Rut 4:7-8 </span></a> Kim mərhum qardaşının dul arvadını almaq istəməzsə, dul qadın darvazada yerləşən ağsaqqalların yanına getsin və belə desin: “Qaynım İsraildə qardaşının adını yaşatmaqdan imtina edir. Mənim üçün qayın-qəyyumluq vəzifəsini icra etmək istəmir”.   <span class="verse" id="V8">8&#160;</span>Onda şəhər ağsaqqalları onun qaynını çağırıb danışacaqlar. Əgər o inad edib yenə də “onu almıram” desə,   <span class="verse" id="V9">9&#160;</span>o zaman həmin qadın ağsaqqallar qarşısında gəlib qaynının çarığını çıxararaq üzünə tüpürsün və “qardaşının nəslini yaşatmayana belə edilir” desin.   <span class="verse" id="V10">10&#160;</span>İsraildə onun nəsli “çarığı çıxarılanın nəsli” adlanacaq.   </div><div class='p'> <span class="verse" id="V11">11&#160;</span>Əgər dalaşan iki kişinin arvadlarından hansısa ərini döyən kişinin əlindən qurtarmaq üçün gəlib əl uzatsa və o biri kişinin cinsiyyət üzvündən yapışsa,   <span class="verse" id="V12">12&#160;</span>belə qadına rəhm etmədən onun əlini kəsin.   </div><div class='p'> <span class="verse" id="V13">13&#160;</span><a href="#FN5" class="notemark">*<span class="popup">Lev. 19:35-36 </span></a> Aldatmaq üçün torbanızda biri ağır, digəri yüngül çəkən iki cür çəki daşı olmasın.   <span class="verse" id="V14">14&#160;</span>Evinizdə biri böyük, digəri kiçik ölçən iki cür ölçü əşyası olmasın.   <span class="verse" id="V15">15&#160;</span>Çəki daşınız, ölçünüz düzgün və dəqiq olsun ki, Allahınız Rəbbin sizə verəcəyi torpaqda uzun ömür sürəsiniz.   <span class="verse" id="V16">16&#160;</span>Çünki Allahınız Rəbb belə pis işlər görən və haqsızlıq edənlərə nifrət edir.   </div><div class='p'> <span class="verse" id="V17">17&#160;</span><a href="#FN6" class="notemark">*<span class="popup">Çıx. 17:8-14; 1Şam. 15:2-9 </span></a> Misirdən çıxanda Amaleqlilərin yolda sizə nə etdiyini yada salın.   <span class="verse" id="V18">18&#160;</span>Siz yorulub əldən düşərkən onlar yolda sizə hücum etdilər, arxada qalan bütün gücsüzləri qırdılar, Allahdan qorxmadılar.   <span class="verse" id="V19">19&#160;</span>Allahınız Rəbb mülk etmək üçün irs olaraq sizə verəcəyi torpaqda və ətrafınızda olan düşmənlərin hamısından qurtarıb rahatlıq verəndə səma altından Amaleqlilərin xatirəsini silin və bunu unutmayın.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU24.htm'>&lt;</a></li>
<li><a href='DEU.htm'>25</a></li>
<li><a href='DEU26.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">25:3</a>
<span class="xt"><a href='2CO11.htm#V24'>2Kor. 11:24</a> </span></p>
<p class="x" id="FN2"><span class="notemark">*</span><a class="notebackref" href="#V4">25:4</a>
<span class="xt"><a href='1CO09.htm#V9'>1Kor. 9:9-10</a>; <a href='1TI05.htm#V18'>1Tim. 5:18</a> </span></p>
<p class="x" id="FN3"><span class="notemark">*</span><a class="notebackref" href="#V5">25:5</a>
<span class="xt"><a href='MAT22.htm#V23'>Mat. 22:23-24</a>; <a href='MRK12.htm#V18'>Mark 12:18-19</a>; <a href='LUK20.htm#V27'>Luka 20:27-28</a> </span></p>
<p class="x" id="FN4"><span class="notemark">*</span><a class="notebackref" href="#V7">25:7</a>
<span class="xt"><a href='RUT04.htm#V7'>Rut 4:7-8</a> </span></p>
<p class="x" id="FN5"><span class="notemark">*</span><a class="notebackref" href="#V13">25:13</a>
<span class="xt"><a href='LEV19.htm#V35'>Lev. 19:35-36</a> </span></p>
<p class="x" id="FN6"><span class="notemark">*</span><a class="notebackref" href="#V17">25:17</a>
<span class="xt"><a href='EXO17.htm#V8'>Çıx. 17:8-14</a>; <a href='1SA15.htm#V2'>1Şam. 15:2-9</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
