<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab NEHEMYA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>NEHEMYA</a></li>
<li><a href='NEH01.htm'>&lt;</a></li>
<li><a href='NEH.htm'>2</a></li>
<li><a href='NEH03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Artaxşastanın Nehemyanı Yerusəlimə göndərməsi </div> <div class='p'> <span class="verse" id="V1">1&#160;</span>Padşah Artaxşastanın <a href="#FN1" class="notemark">*<span class="popup">Artaxşasta – Azərbaycanda indiki tarixi ədəbiyyatlarda Artakserks.</span></a> hakimiyyətinin iyirminci ili, Nisan ayı idi. Padşahın qarşısına şərab gətirildi. Mən şərab camını qaldırıb ona verdim. O günə qədər mən heç vaxt onun hüzurunda kədərli görünməmişdim.   <span class="verse" id="V2">2&#160;</span>Padşah mənə dedi: «Üzün niyə belə qəmlidir? Xəstə olmasan da, hər halda ürəyin dərdlidir». Onda mən çox qorxdum.   <span class="verse" id="V3">3&#160;</span><a href="#FN2" class="notemark">*<span class="popup">2Pad. 25:8-10; 2Saln. 36:19; Yer. 52:12-14 </span></a> Sonra padşaha dedim: «Padşah həmişə sağ olsun! Atalarımın dəfn edildiyi yer, şəhərimiz xaraba qalıb, darvazaları yandırılıb. Bəs mən necə kədərlənməyim?»   <span class="verse" id="V4">4&#160;</span>Padşah isə mənə dedi: «Sən məndən nə diləyirsən?» Mən göylərin Allahına dua edərək padşaha dedim:   <span class="verse" id="V5">5&#160;</span>«Əgər padşaha bu xoş gəlirsə və qulun sənin gözündə lütf tapıbsa, məni Yəhudaya, atalarımın dəfn edildiyi şəhərə göndər ki, oranı bərpa edə bilim».   <span class="verse" id="V6">6&#160;</span>Mələkə də padşahın yanında oturmuşdu. Padşah mənə dedi: «Bu səfərin nə qədər çəkər? Nə vaxt qayıda bilərsən?» Məni göndərmək padşaha məqbul oldu və mən qayıdacağım vaxtı müəyyən etdim.   <span class="verse" id="V7">7&#160;</span>Sonra mən padşaha dedim: «Əgər padşaha xoş gəlirsə, Fərat çayının qərbindəki torpaqların valiləri üçün mənə namələr verilsin ki, Yəhudaya çatana qədər məni vilayətlərindən keçirtsinlər.   <span class="verse" id="V8">8&#160;</span>Həm də padşahın meşə nəzarətçisi Asəfə namə göndərilsin ki, məbədin yanındakı qala darvazalarına, şəhərin divarına və iqamətgahıma tirlər düzəltmək üçün mənə ağac versin». Allahın mərhəmətli əli üzərimdə olduğuna görə padşahdan nə istədimsə, mənə verdi.   </div><div class='p'> <span class="verse" id="V9">9&#160;</span>Fərat çayının qərbindəki valilərin yanına getdim və padşahın namələrini verdim. Padşah mənimlə birgə ordu zabitləri ilə atlıları da göndərmişdi.   <span class="verse" id="V10">10&#160;</span>Xoronlu Sanballat və Ammonlu məmur Toviya İsrail övladlarının xeyrinə çalışan bir nəfərin gəldiyini eşitdikdə çox hirsləndilər.   </div><div class='s'>Nehemyanın dağılmış divarlara nəzər salması </div> <div class='p'> <span class="verse" id="V11">11&#160;</span>Mən Yerusəlimə gəlib orada üç gün qaldım.   <span class="verse" id="V12">12&#160;</span>Gecə ikən qalxıb özümlə bir neçə adam götürdüm. Yerusəlim üçün nə etmək barəsində Allahımın ürəyimə göndərdiyi fikirləri heç kəsə açmadım. Mindiyimdən başqa heç bir heyvan götürmədim.   <span class="verse" id="V13">13&#160;</span>Gecə Dərə darvazasından çıxıb Əjdaha quyusuna və Peyin darvazasına doğru getdim, Yerusəlimin dağıdılan divarına və yandırılan darvazalarına nəzər saldım.   <span class="verse" id="V14">14&#160;</span>Sonra Çeşmə darvazasına və Padşah hovuzuna tərəf getdim, lakin mindiyim heyvan o yerlərdən keçə bilmirdi.   <span class="verse" id="V15">15&#160;</span>Həmin gecə vadi boyunca çıxaraq divarı gözdən keçirtdim. Sonra dönüb Dərə darvazasından girərək geri qayıtdım.   <span class="verse" id="V16">16&#160;</span>Hökumət məmurları hara getdiyimi, nə etdiyimi bilmirdilər. Çünki Yəhudilərə, kahinlərə, əyanlara, məmurlara və digər vəzifəlilərə heç bir şey danışmamışdım.   </div><div class='p'> <span class="verse" id="V17">17&#160;</span>Mən onlara dedim: «Düşdüyümüz bu pis vəziyyəti görürsünüz; Yerusəlim xarabalığa çevrilmiş, darvazalarına isə od vurulmuşdur. Gəlin Yerusəlimin divarını bərpa edək ki, bir daha rüsvayçılıq içərisində qalmayaq».   <span class="verse" id="V18">18&#160;</span>Mən Allahın mərhəmətli əlinin üzərimdə olduğunu bildirərək padşahın mənə dediyi sözləri onlara çatdırdım. Onlar belə dedilər: «Gəlin qalxaq, buraları bərpa edək». Bu xeyirli iş üçün hamı əlbir oldu.   </div><div class='p'> <span class="verse" id="V19">19&#160;</span>Lakin Xoronlu Sanballat, Ammonlu məmur Toviya və Ərəb Geşem bundan xəbər tutanda bizə xor baxaraq ələ salıb dedilər: «Bu nə işdir tutursunuz? Yoxsa siz padşaha qarşı üsyan qaldırırsınız?»   <span class="verse" id="V20">20&#160;</span>Mən onlara cavab verərək dedim: «Göylərin Allahı işimizi uğurlu edəcək. Onun qulları olan bizlər qalxıb buranı bərpa edəcəyik. Sizin isə Yerusəlimdə nə payınız, nə haqqınız, nə də adınız olacaq».   </div><ul class='tnav'>
<li><a href='index.htm'>NEHEMYA</a></li>
<li><a href='NEH01.htm'>&lt;</a></li>
<li><a href='NEH.htm'>2</a></li>
<li><a href='NEH03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">2:1</a>
<span class="fq">Artaxşasta </span><span class="ft">– Azərbaycanda indiki tarixi ədəbiyyatlarda Artakserks.</span></p>
<p class="x" id="FN2"><span class="notemark">*</span><a class="notebackref" href="#V3">2:3</a>
<span class="xt"><a href='2KI25.htm#V8'>2Pad. 25:8-10</a>; <a href='2CH36.htm#V19'>2Saln. 36:19</a>; <a href='JER52.htm#V12'>Yer. 52:12-14</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
