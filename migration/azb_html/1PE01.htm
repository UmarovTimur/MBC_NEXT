<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 PETER 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 PETER</a></li>
<li><a href='JAS05.htm'>&lt;</a></li>
<li><a href='1PE.htm'>1</a></li>
<li><a href='1PE02.htm'>&gt;</a></li>
</ul>
<div class="main">
 <div class='mt'>PETERİN BİRİNCİ MƏKTUBU  </div><div class='imt'>GİRİŞ  </div><div class='im'><span class='bk'>«Peterin Birinci Məktubu»</span> Asiya vilayətinin şimal bölgəsinə yayılmış «Ruh tərəfindən təqdis olunan» (1:2) məsihçilərə ünvanlanıb. Məktubun yazılmasının məqsədi imana görə təqiblərə və iztirablara məruz qalan məsihçiləri ruhlandırmaqdır. Peter oxucularına İsa Məsihin Müjdəsini, Onun ölümünü, dirilməsini və vəd olunmuş zühurunu xatırladaraq onlara ümid verir. İmanlılar bunu anlayaraq iztirablara qatlanmalıdırlar. Onlar əmin olmalıdırlar ki, həqiqi imana malik olmaları üçün bu sınaqdan keçməlidirlər. Peter onları inandırır ki, «imanınızın sınaqdan keçməsi İsa Məsihin zühurunda sizə tərif, izzət və şərəf» gətirəcək (1:7).  </div><div class='ip'>Həvari Peter bu çətin dövrdə bacı-qardaşlarını ruhlandıraraq onları Məsihə məxsus olan adamlar kimi həyat tərzi keçirməyə çağırır.  </div><div class='iot'>Kitabın məzmunu:  </div><div class='io2'>1:1-12 Göylərdəki irs  </div><div class='io2'>1:13–2:10 Müqəddəs həyata çağırış  </div><div class='io2'>2:11-25 Məsihçilərin qarşısında duran işlər  </div><div class='io2'>3:1-7 Ər-arvad münasibətləri  </div><div class='io2'>3:8-22 Məsihçilərin iztirab zamanı davranış tərzi  </div><div class='io2'>4:1-19 Məsihçi həyat tərzi  </div><div class='io2'>5:1-14 Ağsaqqallara öyüd-nəsihət və xudahafizləşmə   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>İsa Məsihin həvarisi mən Peterdən seçilmiş, Pont, Qalatiya, Kappadokiya, Asiya vilayəti və Bitinyaya yayılmış qəriblərə salam!   <span class="verse" id="V2">2&#160;</span>Ata Allahın qabaqcadan bilməsinə görə siz Ruh tərəfindən təqdis olunaraq İsa Məsihə itaət etməniz və Onun qanının üzərinizə səpilməsi üçün seçilmisiniz. Qoy lütf və sülh sizə bol-bol verilsin!   </div><div class='s'>Göylərdəki irs </div> <div class='p'> <span class="verse" id="V3">3&#160;</span>Rəbbimiz İsa Məsihin Allahına – Atasına alqış olsun! O Öz böyük mərhəmətinə görə yenidən doğulmamızı təmin etdi. İsa Məsihin ölülər arasından dirilməsi ilə bizi canlı ümidə,   <span class="verse" id="V4">4&#160;</span>çürüməz, ləkəsiz, solmaz bir irsə qovuşdurdu. Bu irs sizin üçün göylərdə saxlanılır.   <span class="verse" id="V5">5&#160;</span>Siz Allahın qüdrəti ilə axır zamanda aşkar olunmağa hazır olan xilas üçün iman vasitəsilə qorunursunuz.   <span class="verse" id="V6">6&#160;</span>Buna görə hal-hazırda qısa bir müddət cürbəcür sınaqlarda kədərə düşməyə məcbur olsanız da, hədsiz sevinirsiniz;   <span class="verse" id="V7">7&#160;</span>belə ki imanınızın sınaqdan keçməsi İsa Məsihin zühurunda sizə tərif, izzət və şərəf gətirsin. Bu imanınız odla təmizlənsə belə, fani qızıldan daha çox dəyərlidir.   <span class="verse" id="V8">8&#160;</span>Siz İsa Məsihi görməmisiniz, amma Onu sevirsiniz. Hətta siz Onu indi də görmürsünüz, lakin Ona iman edib təsvirolunmaz və izzətli sevinclə hədsiz sevinirsiniz.   <span class="verse" id="V9">9&#160;</span>Çünki imanınızın nəticəsində canınızın xilasına nail olursunuz.   </div><div class='p'> <span class="verse" id="V10">10&#160;</span>Sizə göstəriləcək lütf barəsində əvvəlcədən xəbər verən peyğəmbərlər bu xilasa dair araşdırma və tədqiqatlar aparardı.   <span class="verse" id="V11">11&#160;</span>Onların daxilində olan Məsihin Ruhu Məsihin əzabları və onlardan sonrakı izzəti barədə əvvəlcədən şəhadət edirdi. Bunların necə və nə vaxt gələcəyi barədə Ruhun nə göstərdiyini araşdırdılar.   <span class="verse" id="V12">12&#160;</span>Bu şeyləri elan edərək özlərinə deyil, sizə xidmət etdikləri onlara açıqca göstərildi. Müjdəni göydən göndərilmiş Müqəddəs Ruh vasitəsilə sizə yayanlar indi həmin xəbəri sizə bildirdilər. Mələklər də bu şeyləri yaxından tanımaq arzusundadırlar.   </div><div class='s'>Müqəddəs həyata çağırış </div> <div class='p'> <span class="verse" id="V13">13&#160;</span>Buna görə ağlınızı toplayıb ayıq durun. Ümidinizi bütünlüklə İsa Məsihin zühurunda sizə veriləcək lütfə bağlayın.   <span class="verse" id="V14">14&#160;</span>İtaətkar uşaqlar kimi cahil ikən qapıldığınız əvvəlki ehtiraslara uymayın.   <span class="verse" id="V15">15&#160;</span>Amma sizi çağıran Allah müqəddəs olduğuna uyğun olaraq siz də bütün həyat tərzinizdə müqəddəs olun,   <span class="verse" id="V16">16&#160;</span><a href="#FN1" class="notemark">*<span class="popup">Lev. 11:44-45; 19:2</span></a>necə ki yazılıb: «Müqəddəs olun, çünki Mən müqəddəsəm».   </div><div class='p'> <span class="verse" id="V17">17&#160;</span>Tərəfkeşlik etmədən öz əməlinə görə hər kəsi mühakimə edən Allahı «Ata» deyə çağırdığınız üçün bu qürbət dünyadakı vaxtınızı Allah qorxusunda keçirin.   <span class="verse" id="V18">18&#160;</span>Bildiyiniz kimi, siz ata-babalarınızdan irs olaraq aldığınız puç həyat tərzindən qızıl ya gümüş kimi fani şeylərlə deyil,   <span class="verse" id="V19">19&#160;</span>qüsursuz və ləkəsiz quzuya bənzəyən Məsihin qiymətli qanı bahasına satın alınmısınız.   <span class="verse" id="V20">20&#160;</span>Dünya yaranmazdan əvvəl tanınmış Məsih bu axır zamanda sizə görə zühur etdi.   <span class="verse" id="V21">21&#160;</span>Məsih vasitəsilə siz Onu ölülər arasından dirildib izzətləndirən Allaha iman edirsiniz. Beləliklə, imanınız və ümidiniz Allaha bağlıdır.   </div><div class='p'> <span class="verse" id="V22">22&#160;</span>Həqiqətə<a href="#FN2" class="notemark">*<span class="popup">Həqiqətə – bəzi əlyazmalarda Ruh vasitəsilə həqiqətə.</span></a> itaət edərək ürəklərinizi saflaşdırıb riyasız qardaşlıq məhəbbətinə sahib oldunuz. Buna görə bir-birinizi var gücünüzlə səmimi qəlbdən sevin.   <span class="verse" id="V23">23&#160;</span>Çünki siz çürüyən toxumdan deyil, çürüməzdən, Allahın canlı, davamlı olan kəlamı vasitəsilə yenidən doğulmusunuz.   <span class="verse" id="V24">24&#160;</span><a href="#FN3" class="notemark">*<span class="popup">Yeş. 40:6-8</span></a>Ona görə ki  </div><div class='q'>«Bütün bəşər ota bənzər,  </div><div class='q'>Onun bütün gözəlliyi çöl çiçəyi kimidir.  </div><div class='q'>Ot quruyar, çiçək tökülər,   </div><div class='q'> <span class="verse" id="V25">25&#160;</span>Amma Rəbbin sözü əbədi qalar».  </div><div class='m'>Sizə vəz olunan Müjdə sözü budur.   </div><ul class='tnav'>
<li><a href='index.htm'>1 PETER</a></li>
<li><a href='JAS05.htm'>&lt;</a></li>
<li><a href='1PE.htm'>1</a></li>
<li><a href='1PE02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V16">1:16</a>
<span class="xt"><a href='LEV11.htm#V44'>Lev. 11:44-45</a>; <a href='LEV19.htm#V2'>19:2</a></span></p>
<p class="f" id="FN2"><span class="notemark">*</span><a class="notebackref" href="#V22">1:22</a>
<span class="fq">Həqiqətə </span><span class="ft">– bəzi əlyazmalarda </span><span class="fq">Ruh vasitəsilə həqiqətə.</span></p>
<p class="x" id="FN3"><span class="notemark">*</span><a class="notebackref" href="#V24">1:24</a>
<span class="xt"><a href='ISA40.htm#V6'>Yeş. 40:6-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
