<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 24</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA23.htm'>&lt;</a></li>
<li><a href='ISA.htm'>24</a></li>
<li><a href='ISA25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>Rəbbin dünyaya verəcəyi cəza </div> <div class='q'> <span class="verse" id="V1">1&#160;</span>Budur, Rəbb yer üzünü boş qoyub xarabalığa çevirəcək,  </div><div class='q'>Dünyanı alt-üst edəcək,  </div><div class='q'>Sakinlərini dağıdacaq.   </div><div class='q'> <span class="verse" id="V2">2&#160;</span>Nə xalqla kahin arasında,  </div><div class='q'>Nə nökərlə ağası arasında,  </div><div class='q'>Nə qarabaşla xanımı arasında,  </div><div class='q'>Nə alıcı ilə satıcı arasında,  </div><div class='q'>Nə borc verənlə borc alan arasında  </div><div class='q'>Nə də sələmçi ilə borc alan arasında  </div><div class='q'>Heç bir fərq qoyulmayacaq.   </div><div class='q'> <span class="verse" id="V3">3&#160;</span>Yer üzü tamamilə boş qalıb xarabalığa çevriləcək.  </div><div class='q'>Çünki Rəbb bu sözü söylədi.   </div><div class='b'> &#160; </div> <div class='q'> <span class="verse" id="V4">4&#160;</span>Dünya saralıb-solur,  </div><div class='q'>Yer üzü quruyub-solur.  </div><div class='q'>Dünyanın məğrur insanları məyus olur.   </div><div class='q'> <span class="verse" id="V5">5&#160;</span>Dünyanı sakinləri murdar etdi,  </div><div class='q'>Çünki Allahın qanunlarını tapdaladı,  </div><div class='q'>Qaydalarına xor baxdı,  </div><div class='q'>Əbədi əhdi pozdu.   </div><div class='q'> <span class="verse" id="V6">6&#160;</span>Bu səbəbə görə  </div><div class='q'>Lənət yer üzünü məhv edir.  </div><div class='q'>Yer üzünün sakinləri  </div><div class='q'>Günahlarının cəzasını çəkir,  </div><div class='q'>Buna görə yanır,  </div><div class='q'>Çox az adam sağ qalacaq.   </div><div class='q'> <span class="verse" id="V7">7&#160;</span>Təzə şərab qurtarır, meynələr solur,  </div><div class='q'>Nə vaxtsa fərəhlənən adamlar kədərlənir.   </div><div class='q'> <span class="verse" id="V8">8&#160;</span><a href="#FN1" class="notemark">*<span class="popup">Yez. 26:13; Vəhy 18:22</span></a> Dəflərin şən səsi kəsilib,  </div><div class='q'>Sevinc nidası eşidilmir,  </div><div class='q'>Liraların avazı gəlmir.   </div><div class='q'> <span class="verse" id="V9">9&#160;</span>Bir daha nəğmə oxuyub şərab içmirlər,  </div><div class='q'>İçkinin dadı içənə acı gəlir.   </div><div class='q'> <span class="verse" id="V10">10&#160;</span>Viran qalmış şəhər xaraba qalıb,  </div><div class='q'>Bütün evlər qıfıllanıb,  </div><div class='q'>Heç kim ora girə bilmir.   </div><div class='q'> <span class="verse" id="V11">11&#160;</span>Şərab çatmamazlığına görə küçələrdə qışqırırlar,  </div><div class='q'>Fərəhdən əsər-əlamət qalmadı.  </div><div class='q'>Dünyanın sevinci əsir aparıldı.   </div><div class='q'> <span class="verse" id="V12">12&#160;</span>Şəhər viranə qaldı,  </div><div class='q'>Darvazaları darmadağın oldu.   </div><div class='q'> <span class="verse" id="V13">13&#160;</span>Zeytun ağacından zeytunları tökmək üçün ağacı silkələyib döyəndə necə olursa,  </div><div class='q'>Üzüm məhsulu yığılandan sonra qalan salxımlar necə olursa,  </div><div class='q'>Dünyadakı xalqlar da elə olacaq.   </div><div class='b'> &#160; </div> <div class='q'> <span class="verse" id="V14">14&#160;</span>Sağ qalanlar səslərini ucaldıb  </div><div class='q'>Sevinc ilahiləri söyləyəcək,  </div><div class='q'>Qərbdə yaşayanlar Rəbbin əzəmətindən nəql edəcək.   </div><div class='q'> <span class="verse" id="V15">15&#160;</span>Beləliklə, şərqdə yaşayanlar Rəbbi ucaldacaq,  </div><div class='q'>Uzaq diyarların sakinləri İsrailin Allahı Rəbbin adını yüksəldəcək.   </div><div class='q'> <span class="verse" id="V16">16&#160;</span>Dünyanın ən uzaq guşələrindən tərənnüm ilahisi eşidirik:  </div><div class='q'>«Saleh Olana izzət olsun!»  </div><div class='q'>Amma mən dedim: «Ölürəm, ölürəm! Vay halıma!  </div><div class='q'>Xainlər xainliklərini davam edir,  </div><div class='q'>Bəli, xainlər xaincəsinə hərəkət edir!»   </div><div class='b'> &#160; </div> <div class='q'> <span class="verse" id="V17">17&#160;</span><a href="#FN2" class="notemark">*<span class="popup">Yer. 48:43</span></a> Ey dünya sakinləri,  </div><div class='q'>Qarşınıza dəhşət, dərin çuxur və tələ çıxacaq!   </div><div class='q'> <span class="verse" id="V18">18&#160;</span>Dəhşətdən qaçan dərin çuxura düşəcək,  </div><div class='q'>Dərin çuxurdan çıxa bilən tələyə düşəcək.  </div><div class='q'>Göylərin pəncərələri açılacaq,  </div><div class='q'>Dünyanın təməlləri sarsılacaq.   </div><div class='q'> <span class="verse" id="V19">19&#160;</span>Yer üzü çatlayacaq, çatlayacaq,  </div><div class='q'>Dünya yarılacaq, yarılacaq,  </div><div class='q'>Dünya lərzəyə gələcək, lərzəyə gələcək!   </div><div class='q'> <span class="verse" id="V20">20&#160;</span>Dünya sərxoş kimi yırğalanacaq,  </div><div class='q'>Külək əsəndə talvar kimi silkələnəcək,  </div><div class='q'>Qanunsuzluğun ağırlığı altında yerə yatacaq,  </div><div class='q'>Bir daha qalxa bilməyəcək.   </div><div class='b'> &#160; </div> <div class='q'> <span class="verse" id="V21">21&#160;</span>O gün Rəbb yuxarıda – göydəki orduları,  </div><div class='q'>Aşağıda – yer üzünün padşahlarını cəzalandıracaq.   </div><div class='q'> <span class="verse" id="V22">22&#160;</span>Onlar yeraltı zindana dustaq kimi yığılacaq,  </div><div class='q'>Həbsxanada bağlı saxlanacaq,  </div><div class='q'>Uzun müddət keçəndən sonra cəzalanacaq.   </div><div class='q'> <span class="verse" id="V23">23&#160;</span>Ay qaralacaq, günəş işıq saçmayacaq.  </div><div class='q'>Çünki Ordular Rəbbi Sion dağında,  </div><div class='q'>Yerusəlimdə hökm sürəcək.  </div><div class='q'>Xalqın başçıları Onun əzəmətini görəcək.   </div><ul class='tnav'>
<li><a href='index.htm'>YEŞAYA</a></li>
<li><a href='ISA23.htm'>&lt;</a></li>
<li><a href='ISA.htm'>24</a></li>
<li><a href='ISA25.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">24:8</a>
<span class="xt"><a href='EZK26.htm#V13'>Yez. 26:13</a>; <a href='REV18.htm#V22'>Vəhy 18:22</a></span></p>
<p class="x" id="FN2"><span class="notemark">*</span><a class="notebackref" href="#V17">24:17</a>
<span class="xt"><a href='JER48.htm#V43'>Yer. 48:43</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
