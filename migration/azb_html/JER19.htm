<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER18.htm'>&lt;</a></li>
<li><a href='JER.htm'>19</a></li>
<li><a href='JER20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Sınmış kuzə ilə müqayisə </div> <div class='p'> <span class="verse" id="V1">1&#160;</span>Rəbb belə dedi: «Get, dulusçunun düzəltdiyi bir gil kuzə al. Sonra isə xalqın və kahinlərin ağsaqqallarından bir neçəsini götür,   <span class="verse" id="V2">2&#160;</span><a href="#FN1" class="notemark">*<span class="popup">2Pad. 23:10; Yer. 7:30-32; 32:34-35</span></a> Xarsit<a href="#FN2" class="notemark">*<span class="popup">Xarsit – ibrani dilində saxsı qırığı.</span></a> darvazasının girişində olan Ben-Hinnom vadisinə get. Sənə deyəcəyim sözləri orada elan edib söylə ki,   <span class="verse" id="V3">3&#160;</span>ey Yəhuda padşahları, Yerusəlimdə yaşayanlar, Rəbbin sözünü eşidin, İsrailin Allahı olan Ordular Rəbbi belə deyir: “Bax Mən bu yerin üzərinə elə bir bəla gətirəcəyəm ki, hər eşidənin qulağı cingildəyəcək.   <span class="verse" id="V4">4&#160;</span>Çünki onlar Məndən üz döndərdi, buranı yad bir ölkəyə çevirdi. Orada özlərinin, atalarının və Yəhuda padşahlarının tanımadıqları başqa allahlara buxur yandırdılar və bu yeri günahsız qanla doldurdular.   <span class="verse" id="V5">5&#160;</span><a href="#FN3" class="notemark">*<span class="popup">Lev. 18:21</span></a> Öz uşaqlarını odda Baal bütlərinə yandırma qurbanı vermək üçün Baal səcdəgahlarını qurdular. Mən belə bir şeyi nə buyurdum, nə söylədim, nə də ağlıma gətirdim”».   <span class="verse" id="V6">6&#160;</span>Rəbb bəyan edir: «Buna görə də bir gün gələcək ki, daha bu yerə Tofet yaxud Ben-Hinnom vadisi deyil, Qırğın vadisi deyiləcək.   <span class="verse" id="V7">7&#160;</span>Bu yerdə Yəhuda ilə Yerusəlimin niyyətlərini boşa çıxaracağam. <a href="#FN4" class="notemark">†<span class="popup">Boşa çıxarmaq – ibrani mətnində <span class='tl'>baqa</span> və kuzə – <span class='tl'>baqbuq</span> (19:1,10).</span></a> Onları düşmənlərinin önündə canlarını almaq istəyənlərin əli ilə qılıncla həlak edəcəyəm. Cəsədlərini göydəki quşlara və yerdəki heyvanlara yem olaraq verəcəyəm.   <span class="verse" id="V8">8&#160;</span>Bu şəhəri viran edəcəyəm, rişxənd hədəfinə çevirəcəyəm. Oradan keçən hər kəs onun başına gələn bəlaları görüb heyrət içində fit çalacaq.   <span class="verse" id="V9">9&#160;</span>Oğullarının və qızlarının ətini özlərinə yedirdəcəyəm. Canlarını almaq istəyən düşmənləri onları mühasirəyə alanda çəkdikləri sıxıntıdan ötrü bir-birlərinin ətini yeyəcəklər».   </div><div class='p'> <span class="verse" id="V10">10&#160;</span>Sonra səninlə gedən adamların gözü önündə kuzəni sındırıb   <span class="verse" id="V11">11&#160;</span>onlara söylə ki, Ordular Rəbbi belə deyir: «Necə ki dulusçunun əlində qab sınanda bir də düzəlmir, Mən də bu xalqı və şəhəri beləcə məhv edəcəyəm. Basdırmağa yer qalmadığı üçün ölüləri Tofetdə də basdıracaqlar.   <span class="verse" id="V12">12&#160;</span>Bu yer və sakinləri ilə belə rəftar edəcəyəm, bu şəhəri Tofet kimi edəcəyəm» Rəbb belə bəyan edir.   <span class="verse" id="V13">13&#160;</span>«Yerusəlimin evləri və Yəhuda padşahlarının sarayları Tofetin ərazisi kimi murdar olacaq, çünki bütün evlərin damları üzərində səma cisimlərinə buxur yandırdılar, yad allahlara içmə təqdimləri gətirdilər».   </div><div class='p'> <span class="verse" id="V14">14&#160;</span>Peyğəmbərlik etmək üçün Rəbbin Tofetə göndərdiyi Yeremya oradan qayıtdı. O, Rəbbin məbədinin həyətində dayanıb bütün xalqa dedi:   <span class="verse" id="V15">15&#160;</span>«İsrailin Allahı olan Ordular Rəbbi belə deyir: “Mən bu şəhər barədə söylədiyim bütün fəlakətləri onun və ətrafında olan kəndlərin üzərinə gətirəcəyəm, çünki inadkarlıq edərək sözlərimə qulaq asmırlar”».   </div><ul class='tnav'>
<li><a href='index.htm'>YEREMYA</a></li>
<li><a href='JER18.htm'>&lt;</a></li>
<li><a href='JER.htm'>19</a></li>
<li><a href='JER20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">19:2</a>
<span class="xt"><a href='2KI23.htm#V10'>2Pad. 23:10</a>; <a href='JER07.htm#V30'>Yer. 7:30-32</a>; <a href='JER32.htm#V34'>32:34-35</a></span></p>
<p class="f" id="FN2"><span class="notemark">*</span><a class="notebackref" href="#V2">19:2</a>
<span class="fq">Xarsit </span><span class="ft">– ibrani dilində </span><span class="fq">saxsı qırığı.</span></p>
<p class="x" id="FN3"><span class="notemark">*</span><a class="notebackref" href="#V5">19:5</a>
<span class="xt"><a href='LEV18.htm#V21'>Lev. 18:21</a></span></p>
<p class="f" id="FN4"><span class="notemark">†</span><a class="notebackref" href="#V7">19:7</a>
<span class="fq">Boşa çıxarmaq </span><span class="ft">– ibrani mətnində baqa </span><span class="ft">və </span><span class="fq">kuzə </span><span class="ft">– baqbuq </span><span class="ft">(19:1,10).</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
