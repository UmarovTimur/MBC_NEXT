<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ SALNAMƏLƏR 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH09.htm'>&lt;</a></li>
<li><a href='1CH.htm'>10</a></li>
<li><a href='1CH11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Şaulla oğullarının ölümü </div> <div class='r'>(1Şam. 31:1-13)  </div><div class='p'> <span class="verse" id="V1">1&#160;</span>Filiştlilər İsraillilərlə döyüşdü. İsraillilər Filiştlilərin önündən qaçdılar və qırılanlar Gilboa dağında qaldı.   <span class="verse" id="V2">2&#160;</span>Filiştlilər Şaulla oğullarını təqib edib Şaulun oğulları Yonatanı, Avinadavı və Malki-Şuanı öldürdülər.   <span class="verse" id="V3">3&#160;</span>Döyüş Şaulun ətrafında şiddətlənəndə oxatanlar onu tapdılar və yaraladılar.   <span class="verse" id="V4">4&#160;</span>Şaul öz silahdarına dedi: «Qılıncını çək, məni vur, yoxsa bu sünnətsizlər gəlib mənimlə əylənəcəklər». Lakin silahdarı çox qorxduğundan bunu etmək istəmədi. Ona görə də Şaul qılıncını götürüb özünü onun üstünə yıxdı.   <span class="verse" id="V5">5&#160;</span>Şaulun öldüyünü görəndə silahdarı da özünü qılıncının üstünə yıxıb Şaulla birgə öldü.   <span class="verse" id="V6">6&#160;</span>Beləcə Şaul və üç oğlu öldü, bütün nəsli də onunla birgə öldü.   <span class="verse" id="V7">7&#160;</span>Dərədə olan bütün İsraillilər öz ordularının qaçdığını və Şaulla oğullarının öldüyünü görəndə şəhərlərini qoyub qaçdılar. Filiştlilər gəlib o yerlərdə yaşadı.   </div><div class='p'> <span class="verse" id="V8">8&#160;</span>Ertəsi gün Filiştlilər öldürülənləri soymaq üçün gələndə Gilboa dağında Şaulla oğullarının meyitini tapdılar.   <span class="verse" id="V9">9&#160;</span>Onun paltarlarını soyundurdular, başını və silahlarını götürdülər, öz bütlərinin məbədinə və xalqa xoş xəbər vermək üçün Filiştlilərin ölkəsinin hər tərəfinə qasid göndərdilər.   <span class="verse" id="V10">10&#160;</span>Şaulun silahlarını öz allahlarının məbədinə qoydular və başını Daqon məbədinə mıxladılar.   <span class="verse" id="V11">11&#160;</span>Yaveş-Gilead əhalisi Filiştlilərin Şaula etdiklərini eşidəndə   <span class="verse" id="V12">12&#160;</span>onların bütün igidləri qalxıb Şaulla oğullarının cəsədini götürərək Yaveşə gətirdilər. Onların sümüklərini götürüb Yaveşdə olan palıd ağacının altında basdırdılar və yeddi gün oruc tutdular.   </div><div class='p'> <span class="verse" id="V13">13&#160;</span><a href="#FN1" class="notemark">*<span class="popup">1Şam. 13:8-14; 15:1-24</span></a> <a href="#FN2" class="notemark">*<span class="popup">Lev. 19:31; 20:6; 1Şam. 28:7-8 </span></a> Beləcə Şaul Rəbbə qarşı xainlik etdiyi üçün öldü. O, Rəbbin sözünə əməl etməyib cindara müraciət etdi,   <span class="verse" id="V14">14&#160;</span>amma Rəbdən məsləhət istəmədi. Ona görə də Rəbb onu öldürdü və padşahlığı Yesseyin oğlu Davuda verdi.   </div><ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH09.htm'>&lt;</a></li>
<li><a href='1CH.htm'>10</a></li>
<li><a href='1CH11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V13">10:13</a>
<span class="xt"><a href='1SA13.htm#V8'>1Şam. 13:8-14</a>; <a href='1SA15.htm#V1'>15:1-24</a></span></p>
<p class="x" id="FN2"><span class="notemark">*</span><a class="notebackref" href="#V13">10:13</a>
<span class="xt"><a href='LEV19.htm#V31'>Lev. 19:31</a>; <a href='LEV20.htm#V6'>20:6</a>; <a href='1SA28.htm#V7'>1Şam. 28:7-8</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
