<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO09.htm'>&lt;</a></li>
<li><a href='1CO.htm'>10</a></li>
<li><a href='1CO11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>İsrail tarixindən ibrət dərsləri </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 13:21-22; 14:22-29</span></a>Qardaşlar, bixəbər olmağınızı istəmirəm ki, ata-babalarımızın hamısı bulud altında qorundu, hamısı da dənizdən keçdi.   <span class="verse" id="V2">2&#160;</span>Hamısı Musanın ardınca getmək üçün buludda və dənizdə vəftiz edildi.   <span class="verse" id="V3">3&#160;</span><a href="#FN2" class="notemark">*<span class="popup">Çıx. 16:35</span></a>Hamısı eyni ruhani qida yedi   <span class="verse" id="V4">4&#160;</span><a href="#FN3" class="notemark">*<span class="popup">Çıx. 17:6; Say. 20:11</span></a>və eyni ruhani içki içdi. Çünki onlar ardlarınca gələn ruhani Qayadan içirdi. O Qaya da Məsih idi.   <span class="verse" id="V5">5&#160;</span><a href="#FN4" class="notemark">*<span class="popup">Say. 14:29-30</span></a>Amma Allah onların çoxundan razı qalmadı və cəsədləri çölə sərildi.   </div><div class='p'> <span class="verse" id="V6">6&#160;</span><a href="#FN5" class="notemark">*<span class="popup">Say. 11:4</span></a>Bu hadisələr bizim üçün ibrət olsun deyə baş verdi ki, biz onlar kimi pisliyə meyl göstərməyək.   <span class="verse" id="V7">7&#160;</span><a href="#FN6" class="notemark">*<span class="popup">Çıx. 32:6</span></a>Onlardan bəzisi kimi bütpərəst olmayın. Onlar barədə belə yazılıb: «Xalq oturub yeyib-içdi, sonra isə qalxıb oynaşdı».   <span class="verse" id="V8">8&#160;</span><a href="#FN7" class="notemark">*<span class="popup">Say. 25:1-18</span></a>Onlardan bəzisi kimi cinsi əxlaqsızlıq etməyək. Bir gündə onlardan iyirmi üç min nəfər öldü.   <span class="verse" id="V9">9&#160;</span><a href="#FN8" class="notemark">*<span class="popup">Say. 21:5-6</span></a>Məsihi<a href="#FN9" class="notemark">*<span class="popup">Məsihi – bəzi əlyazmalarda Rəbbi.</span></a> sınamayaq: onlardan bəziləri belə etdi və ilanlar onları öldürdü.   <span class="verse" id="V10">10&#160;</span><a href="#FN10" class="notemark">*<span class="popup">Say. 16:41-49</span></a>Deyinməyin, çünki onlardan da bəziləri deyindi və məhvedici mələk onları öldürdü.   <span class="verse" id="V11">11&#160;</span>Bu hadisələr ibrət dərsi olub onların başına gəldi və bu dövrün sonuna çatan bizim üçün öyüd-nəsihət kimi yazılıb.   <span class="verse" id="V12">12&#160;</span>Buna görə də kim ayaq üstə durduğunu düşünürsə, ehtiyatlı olsun ki, yıxılmasın.   <span class="verse" id="V13">13&#160;</span>Siz insanın qarşılaşdığı sınaqdan başqa bir sınaqla qarşılaşmadınız. Allah sadiqdir və O sizi gücünüzdən artıq sınağa çəkilməyə qoymaz. Sınaqla yanaşı bu vəziyyətdən çıxış yolu ilə də təmin edəcək ki, tab gətirə biləsiniz.   </div><div class='s'>Bütpərəstlik və Rəbbin süfrəsi </div> <div class='p'> <span class="verse" id="V14">14&#160;</span>Beləliklə, ey sevimlilərim, bütpərəstlikdən uzaqlaşın.   <span class="verse" id="V15">15&#160;</span>Mən ağıllı insanlara xitab edirəm. Dediklərimi siz özünüz araşdırın.   <span class="verse" id="V16">16&#160;</span><a href="#FN11" class="notemark">*<span class="popup">Mat. 26:26-28; Mark 14:22-24; Luka 22:19-20</span></a>Xeyir-dua verdiyimiz xeyir-dua kasası Məsihin qanına şəriklik deyilmi? Böldüyümüz çörək Məsihin bədəninə şəriklik deyilmi?   <span class="verse" id="V17">17&#160;</span>Çörək bir olduğu kimi biz də çox olduğumuz halda bir bədənik. Çünki hamımız bir çörəyi bölüb yeyirik.   <span class="verse" id="V18">18&#160;</span><a href="#FN12" class="notemark">*<span class="popup">Lev. 7:6</span></a>Soy-kökünə görə İsrail xalqına nəzər salın: qurbanları yeyənlər qurbangaha şərik deyilmi?   <span class="verse" id="V19">19&#160;</span>Belədirsə, mən nə demək istəyirəm? Bütlərə təqdim olunan qurban ətinin bir əhəmiyyəti varmı? Yaxud bütlərin əhəmiyyəti varmı?   <span class="verse" id="V20">20&#160;</span><a href="#FN13" class="notemark">*<span class="popup">Qanun. 32:17</span></a>Xeyr, amma deyirəm ki, bütpərəstlər qurbanlarını Allaha yox, cinlərə gətirirlər. Cinlərlə şərik olmanızı istəmirəm.   <span class="verse" id="V21">21&#160;</span>Siz həm Rəbbin kasasından, həm də cinlərin kasasından içə bilməzsiniz; həm Rəbbin, həm də cinlərin süfrəsindən yeyə bilməzsiniz.   <span class="verse" id="V22">22&#160;</span><a href="#FN14" class="notemark">*<span class="popup">Qanun. 32:21</span></a>Yoxsa Rəbbi qısqanclığa vadar edirik? Məgər biz Ondan güclüyük?   </div><div class='s'>İmanlının azadlığı </div> <div class='p'> <span class="verse" id="V23">23&#160;</span><a href="#FN15" class="notemark">*<span class="popup">1Kor. 6:12</span></a>«Hər şeyə icazə var» deyirsiniz, amma hər şey xeyir vermir. «Hər şeyə icazə var», lakin hər şey ruhən inkişaf etdirmir.   <span class="verse" id="V24">24&#160;</span>Hər kəs öz xeyrini yox, başqalarının xeyrini güdsün.   <span class="verse" id="V25">25&#160;</span>Ət bazarında nə satılırsa, vicdan məsələsini qaldırmadan yeyin.   <span class="verse" id="V26">26&#160;</span><a href="#FN16" class="notemark">*<span class="popup">Zəb. 24:1</span></a>Çünki «Rəbbindir yer üzü və orada mövcud olanlar».   <span class="verse" id="V27">27&#160;</span>Əgər imanlı olmayanlardan biri sizi yeməyə dəvət edir və siz getmək istəyirsinizsə, qabağınıza nə qoysalar, vicdan məsələsini qaldırmadan yeyin.   <span class="verse" id="V28">28&#160;</span>Amma biri sizə desə ki, «bu, qurban ətidir», onda həm sizə bunu deyənin xatirinə, həm də vicdan xatirinə yeməyin.<a href="#FN17" class="notemark">†<span class="popup">Yeməyin – bəzi əlyazmalarda yeməyin. Çünki «Rəbbindir yer üzü və orada mövcud olanlar».</span></a>   <span class="verse" id="V29">29&#160;</span>Mən sizin vicdanınızı yox, başqasının vicdanını nəzərdə tuturam. Axı nə üçün mənim azadlığım başqasının vicdanı ilə müəyyənləşdirilsin?   <span class="verse" id="V30">30&#160;</span>Əgər şükür edərək yeməkdə iştirak edirəmsə, şükür etdiyim yeməyə görə nə üçün mənə şər atırlar?   <span class="verse" id="V31">31&#160;</span>Beləliklə, nə yeyirsinizsə, nə içirsinizsə, nə edirsinizsə, hər şeyi Allahın izzəti üçün edin.   <span class="verse" id="V32">32&#160;</span>Yəhudilərin, Yunanların yaxud Allahın cəmiyyətinin büdrəməsinə səbəb olmayın,   <span class="verse" id="V33">33&#160;</span>necə ki mən də hər şeydə hər kəsi razı salmağa çalışıram. Bunu öz xeyrim üçün yox, çoxlarının xeyri üçün edirəm ki, onlar da xilas olsunlar.   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO09.htm'>&lt;</a></li>
<li><a href='1CO.htm'>10</a></li>
<li><a href='1CO11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">10:1</a>
<span class="xt"><a href='EXO13.htm#V21'>Çıx. 13:21-22</a>; <a href='EXO14.htm#V22'>14:22-29</a></span></p>
<p class="x" id="FN2"><span class="notemark">*</span><a class="notebackref" href="#V3">10:3</a>
<span class="xt"><a href='EXO16.htm#V35'>Çıx. 16:35</a></span></p>
<p class="x" id="FN3"><span class="notemark">*</span><a class="notebackref" href="#V4">10:4</a>
<span class="xt"><a href='EXO17.htm#V6'>Çıx. 17:6</a>; <a href='NUM20.htm#V11'>Say. 20:11</a></span></p>
<p class="x" id="FN4"><span class="notemark">*</span><a class="notebackref" href="#V5">10:5</a>
<span class="xt"><a href='NUM14.htm#V29'>Say. 14:29-30</a></span></p>
<p class="x" id="FN5"><span class="notemark">*</span><a class="notebackref" href="#V6">10:6</a>
<span class="xt"><a href='NUM11.htm#V4'>Say. 11:4</a></span></p>
<p class="x" id="FN6"><span class="notemark">*</span><a class="notebackref" href="#V7">10:7</a>
<span class="xt"><a href='EXO32.htm#V6'>Çıx. 32:6</a></span></p>
<p class="x" id="FN7"><span class="notemark">*</span><a class="notebackref" href="#V8">10:8</a>
<span class="xt"><a href='NUM25.htm#V1'>Say. 25:1-18</a></span></p>
<p class="x" id="FN8"><span class="notemark">*</span><a class="notebackref" href="#V9">10:9</a>
<span class="xt"><a href='NUM21.htm#V5'>Say. 21:5-6</a></span></p>
<p class="f" id="FN9"><span class="notemark">*</span><a class="notebackref" href="#V9">10:9</a>
<span class="fq">Məsihi </span><span class="ft">– bəzi əlyazmalarda </span><span class="fq">Rəbbi.</span></p>
<p class="x" id="FN10"><span class="notemark">*</span><a class="notebackref" href="#V10">10:10</a>
<span class="xt"><a href='NUM16.htm#V41'>Say. 16:41-49</a></span></p>
<p class="x" id="FN11"><span class="notemark">*</span><a class="notebackref" href="#V16">10:16</a>
<span class="xt"><a href='MAT26.htm#V26'>Mat. 26:26-28</a>; <a href='MRK14.htm#V22'>Mark 14:22-24</a>; <a href='LUK22.htm#V19'>Luka 22:19-20</a></span></p>
<p class="x" id="FN12"><span class="notemark">*</span><a class="notebackref" href="#V18">10:18</a>
<span class="xt"><a href='LEV07.htm#V6'>Lev. 7:6</a></span></p>
<p class="x" id="FN13"><span class="notemark">*</span><a class="notebackref" href="#V20">10:20</a>
<span class="xt"><a href='DEU32.htm#V17'>Qanun. 32:17</a></span></p>
<p class="x" id="FN14"><span class="notemark">*</span><a class="notebackref" href="#V22">10:22</a>
<span class="xt"><a href='DEU32.htm#V21'>Qanun. 32:21</a></span></p>
<p class="x" id="FN15"><span class="notemark">*</span><a class="notebackref" href="#V23">10:23</a>
<span class="xt"><a href='1CO06.htm#V12'>1Kor. 6:12</a></span></p>
<p class="x" id="FN16"><span class="notemark">*</span><a class="notebackref" href="#V26">10:26</a>
<span class="xt"><a href='PSA024.htm#V1'>Zəb. 24:1</a></span></p>
<p class="f" id="FN17"><span class="notemark">†</span><a class="notebackref" href="#V28">10:28</a>
<span class="fq">Yeməyin </span><span class="ft">– bəzi əlyazmalarda </span><span class="fq">yeməyin. Çünki «Rəbbindir yer üzü və orada mövcud olanlar».</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
