<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 108</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA107.htm'>&lt;</a></li>
<li><a href='PSA.htm'>108</a></li>
<li><a href='PSA109.htm'>&gt;</a></li>
</ul>
<div class="main">
 
<div class='chapterlabel' id="V0"> 108</div><div class='s'>Məzmur 108 </div> <div class='r'>(Zəb. 57:7-11; 60:5-12)  </div><div class='d'>Bir ilahi. </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Ey Allahım, qəlbim Sənə möhkəm bağlanıb,  </div><div class='q'>Qoy bütün varlığımla ilahi oxuyum, Səni tərənnüm edim.   </div><div class='q'> <span class="verse" id="V2">2&#160;</span>Ey çəng və lira, oyan!  </div><div class='q'>Qoy səhəri oyadım.   </div><div class='q'> <span class="verse" id="V3">3&#160;</span>Ya Rəbb, xalqlar arasında  </div><div class='q'>Sənə şükür edəcəyəm.  </div><div class='q'>Ümmətlər arasında  </div><div class='q'>Səni tərənnüm edəcəyəm.   </div><div class='q'> <span class="verse" id="V4">4&#160;</span>Məhəbbətin böyükdür, göylərdən ucadır,  </div><div class='q'>Sədaqətin buludlara çatır.   </div><div class='b'> &#160; </div> <div class='q'> <span class="verse" id="V5">5&#160;</span>Ey Allah, göylər üzərində ucal!  </div><div class='q'>Ehtişamın bütün yer üzərində olsun!   </div><div class='q'> <span class="verse" id="V6">6&#160;</span>Sevdiyin insanların xilas olması üçün  </div><div class='q'>Sağ əlinlə bizi qurtar, mənə cavab ver!   </div><div class='b'> &#160; </div> <div class='q'> <span class="verse" id="V7">7&#160;</span>Allah Öz müqəddəs məskənindən belə söylədi:  </div><div class='q'>«Şekemi sevinclə bölüşdürəcəyəm,  </div><div class='q'>Sukkot dərəsini böləcəyəm.   </div><div class='q'> <span class="verse" id="V8">8&#160;</span>Gilead torpağı Mənimdir,  </div><div class='q'>Menaşşe torpağı Mənimdir,  </div><div class='q'>Efrayim başımın dəbilqəsidir,  </div><div class='q'>Yəhuda Mənim əsamdır.   </div><div class='q'> <span class="verse" id="V9">9&#160;</span>Moav yuyunmaq üçün ləyənimdir,  </div><div class='q'>Çarığımı ataraq Edomu tutacağam,  </div><div class='q'>Zəfər harayını Filiştə salacağam».   </div><div class='b'> &#160; </div> <div class='q'> <span class="verse" id="V10">10&#160;</span>Kim məni istehkamlı şəhərə apara bilər?  </div><div class='q'>Edoma qədər kim mənə yol göstərə bilər?   </div><div class='q'> <span class="verse" id="V11">11&#160;</span>Ay Allah, niyə bizi atmısan?  </div><div class='q'>Ay Allah, qoşunlarımızla niyə yürüşə çıxmırsan?   </div><div class='q'> <span class="verse" id="V12">12&#160;</span>Düşmənin qarşısında bizə imdad et,  </div><div class='q'>Çünki insanın köməyi puçdur.   </div><div class='q'> <span class="verse" id="V13">13&#160;</span>Allahın köməyi ilə şücaət göstərəcəyik,  </div><div class='q'>O, düşmənlərimizi tapdalayacaq!   </div><ul class='tnav'>
<li><a href='index.htm'>ZƏBUR</a></li>
<li><a href='PSA107.htm'>&lt;</a></li>
<li><a href='PSA.htm'>108</a></li>
<li><a href='PSA109.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
