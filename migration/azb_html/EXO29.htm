<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 29</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO28.htm'>&lt;</a></li>
<li><a href='EXO.htm'>29</a></li>
<li><a href='EXO30.htm'>&gt;</a></li>
</ul>
<div class="main">
 
<div class='chapterlabel' id="V0"> 29</div><div class='s'>Kahinliyin təqdis olunması </div> <div class='r'>(Lev. 8:1-36)  </div><div class='p'> <span class="verse" id="V1">1&#160;</span>Mənə kahinlik etmək üçün onları bu qaydada təqdis et. Qüsursuz bir buğa və iki qoç götür.   <span class="verse" id="V2">2&#160;</span>Mayasız çörəkləri, zeytun yağı ilə yoğrulmuş mayasız kökələri və üstünə zeytun yağı sürtülmüş mayasız qoğalları narın buğda unundan hazırla.   <span class="verse" id="V3">3&#160;</span>Onları bir səbətin içinə qoy, buğa və iki qoçla birgə təqdim et.   <span class="verse" id="V4">4&#160;</span>Sonra Harunla oğullarını Hüzur çadırının girişinə gətir və onları su ilə yuyundur.   <span class="verse" id="V5">5&#160;</span>Geyimlərini götürüb Harunun əyninə xirqəni, efod cübbəsini, efodu və döşlüyü geyindir və efodun kəmərini belinə bağla.   <span class="verse" id="V6">6&#160;</span>Onun başına çalmanı, çalmaya da müqəddəslik tacını qoy.   <span class="verse" id="V7">7&#160;</span>Məsh yağını götürüb Harunun başına tök və onu məsh et.   <span class="verse" id="V8">8&#160;</span>Sonra oğullarını gətir və onlara xirqələr geyindir.   <span class="verse" id="V9">9&#160;</span>Haruna və onun oğullarının belinə qurşaq bağla və başlarına papaq qoy. Əbədi qaydaya görə kahinlik onların olsun. Beləcə Harunla oğullarını vəzifəyə qoy.   </div><div class='p'> <span class="verse" id="V10">10&#160;</span>Sonra Hüzur çadırının önünə buğanı gətir. Qoy Harunla oğulları əllərini buğanın başına qoysunlar.   <span class="verse" id="V11">11&#160;</span>Buğanı Rəbbin önündə, Hüzur çadırının girişində kəs.   <span class="verse" id="V12">12&#160;</span>Buğanın qanından götür və barmağınla qurbangahın buynuzlarına çək. Qanın qalan hissəsini isə qurbangahın altlığına tök.   <span class="verse" id="V13">13&#160;</span>Heyvanın içalatını örtən bütün piyi, qaraciyərin quyruğa bənzər hissəsini, hər iki böyrəyini və üstündəki piyi qurbangahda tüstülədib yandır.   <span class="verse" id="V14">14&#160;</span>Buğanın ətini, dərisini və bağırsağını düşərgənin kənarında yandır. Bu, günah qurbanıdır.   </div><div class='p'> <span class="verse" id="V15">15&#160;</span>Bir qoç da götür; qoy Harunla oğulları əllərini qoçun başına qoysunlar.   <span class="verse" id="V16">16&#160;</span>Sonra qoçu kəs, qanını götür və onu qurbangahın hər tərəfinə səp.   <span class="verse" id="V17">17&#160;</span>Qoçu parça-parça doğra, içalatını və budlarını yuyub, tikələrinin və başının üstünə qoy.   <span class="verse" id="V18">18&#160;</span><a href="#FN1" class="notemark">*<span class="popup">Ef. 5:2; Fil. 4:18</span></a> Bütün qoçu qurbangahda tüstülədib yandır. Bu, Rəbb üçün yandırma qurbanı, Onun xoşuna gələn ətir – yandırma təqdimidir.   </div><div class='p'> <span class="verse" id="V19">19&#160;</span>Sən o biri qoçu da götür, Harunla oğulları əllərini onun başına qoysunlar.   <span class="verse" id="V20">20&#160;</span>Sonra qoçu kəs; qanından bir az götürüb Harunun sağ qulağının mərcəyinə, oğullarının sağ qulaq mərcəklərinə, onların sağ əllərinin və sağ ayaqlarının baş barmaqlarına çək. Qoçun qanını qurbangahın hər tərəfinə səp.   <span class="verse" id="V21">21&#160;</span>Qurbangahdakı qandan və məsh yağından götürüb Haruna və onun geyimlərinə, oğullarına və onların geyimlərinə çilə. Beləcə Harun və onun geyimləri, oğulları və onların geyimləri təqdis olunsun.   </div><div class='p'> <span class="verse" id="V22">22&#160;</span>Sonra qoçun piyini, quyruğunu, içalatını örtən piyi, qaraciyərinin quyruğa bənzər hissəsini, hər iki böyrəyini, üstündəki piyi və sağ budunu götür. Çünki bu təqdis qoçudur.   <span class="verse" id="V23">23&#160;</span>Rəbbin önündə olan mayasız çörəklər səbətindən bir yastı çörək kökəsi, bir zeytun yağı ilə yoğrulmuş çörək kökəsi və bir qoğal götür.   <span class="verse" id="V24">24&#160;</span>Bunların hamısını Rəbbin hüzurunda yellədərək təqdim etmək üçün Harunun və onun oğullarının əllərinə qoy.   <span class="verse" id="V25">25&#160;</span>Sonra bu şeyləri əllərindən alıb qurbangahda yandırma qurbanı ilə tüstülədib yandır. Bu, Rəbbin hüzurunda Onun xoşuna gələn ətir – yandırma təqdimidir.   <span class="verse" id="V26">26&#160;</span>Harunun təqdis qurbanı olan qoçdan döş ətini götürüb Rəbbin hüzurunda yellədərək təqdim et. Bu sənin payındır.   <span class="verse" id="V27">27&#160;</span>Harunla oğullarının təqdis qurbanı olan qoçdan yellədilən döş ətini və qaldırılan budu təqdis et.   <span class="verse" id="V28">28&#160;</span>Bu qaldırılan pay Harunla övladlarının İsraillilərdən gələn əbədi pay olsun. Bu da İsrail övladlarının ünsiyyət qurbanlarından Rəbbə qaldırılan pay olsun.   </div><div class='p'> <span class="verse" id="V29">29&#160;</span>Harunun müqəddəs geyimləri özündən sonra oğullarına qalsın ki, onları geyərək məsh olunub vəzifəyə qoyulsunlar.   <span class="verse" id="V30">30&#160;</span>Onun yerinə kahin olub Müqəddəs yerdə xidmət etmək üçün Hüzur çadırına daxil olan oğlu yeddi gün o geyimləri geysin.   </div><div class='p'> <span class="verse" id="V31">31&#160;</span>Təqdis qurbanı olan qoçun ətini götür və müqəddəs bir yerdə qaynat.   <span class="verse" id="V32">32&#160;</span>Harunla oğulları o qoçun ətini və səbətdə olan çörəyi Hüzur çadırının girişində yesinlər.   <span class="verse" id="V33">33&#160;</span>Özlərini vəzifəyə qoyub təqdis edəndə günahlarının kəffarə olması üçün istifadə edilən bu şeyləri onlar yesin; amma yad adamlar bunları yeməsin, çünki bu şeylər müqəddəsdir.   <span class="verse" id="V34">34&#160;</span>Əgər təqdis qurbanının ətindən və çörəkdən səhərə qədər qalarsa, qalığını yandır; bu şeylər yeyilməz, çünki müqəddəsdir.   <span class="verse" id="V35">35&#160;</span>Mən sənə necə əmr etmişəmsə, o cür də Harunla oğulları üçün et.  </div><div class='p'>Onların vəzifəyə keçmə vaxtını yeddi gün davam etdir.   <span class="verse" id="V36">36&#160;</span>Hər gün kəffarə üçün günah qurbanı olaraq bir buğa gətir. Qurbangah üçün kəffarə edərək onu pak et və təqdis etmək üçün məsh et.   </div><div class='p'> <span class="verse" id="V37">37&#160;</span>Yeddi gün ərzində qurbangah üçün kəffarə edərək onu təqdis et. Sonra qurbangah ən müqəddəs sayılacaq və ona toxunan hər şey müqəddəs olacaq.   </div><div class='s'>Gündəlik təqdimlər </div> <div class='r'>(Say. 28:1-8)  </div><div class='p'> <span class="verse" id="V38">38&#160;</span>Daimi olaraq hər gün qurbangah üzərində birillik iki toğlu gətir.   <span class="verse" id="V39">39&#160;</span>Toğlunun birini səhər, digərini isə axşamçagı təqdim et.   <span class="verse" id="V40">40&#160;</span>Birinci toğlu ilə birlikdə dörddə bir hin zeytun yağı ilə yoğrulmuş onda bir efa narın un və içmə təqdimi olaraq dörddə bir hin şərab gətir.   <span class="verse" id="V41">41&#160;</span>Axşamçağı təqdim etdiyin o biri toğlu ilə səhərki kimi taxıl təqdimi və içmə təqdimi gətir. Bu, Rəbbin xoşuna gələn ətirli təqdimdir.   <span class="verse" id="V42">42&#160;</span>Bu sizin üçün nəsildən-nəslə Hüzur çadırının girişində, Rəbbin önündə daimi yandırma qurbanı olacaq. Mən orada sizinlə görüşüb, səninlə danışacağam.   <span class="verse" id="V43">43&#160;</span>Orada Mən İsrail övladları ilə görüşəcəyəm; Hüzur çadırı Mənim izzətimlə təqdis olunacaq.   <span class="verse" id="V44">44&#160;</span>Mən Hüzur çadırını və qurbangahı təqdis edəcəyəm; Harunla oğullarını da təqdis edəcəyəm ki, Mənə kahinlik etsinlər.   <span class="verse" id="V45">45&#160;</span>İsrail övladları arasında məskunlaşacağam və onların Allahı olacağam.   <span class="verse" id="V46">46&#160;</span>Onlar da biləcəklər ki, aralarında məskunlaşmaq üçün onları Misir torpağından çıxaran Allahı Rəbb Mənəm, onların Allahı Rəbb Mənəm.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO28.htm'>&lt;</a></li>
<li><a href='EXO.htm'>29</a></li>
<li><a href='EXO30.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V18">29:18</a>
<span class="xt"><a href='EPH05.htm#V2'>Ef. 5:2</a>; <a href='PHP04.htm#V18'>Fil. 4:18</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
