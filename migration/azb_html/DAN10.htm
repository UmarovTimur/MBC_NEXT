<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab DANİEL 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>DANİEL</a></li>
<li><a href='DAN09.htm'>&lt;</a></li>
<li><a href='DAN.htm'>10</a></li>
<li><a href='DAN11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Danielə mələyin görünməsi </div> <div class='p'> <span class="verse" id="V1">1&#160;</span>Fars padşahı Kirin hökmranlığının üçüncü ilində Belteşassar adlanan Danielə bir vəhy gəldi. Bu vəhy həqiqi idi, amma anlaşılması çox çətin oldu. Görüntü ilə izah ediləndə o bu vəhyi dərk etdi.   </div><div class='p'> <span class="verse" id="V2">2&#160;</span>O günlər mən Daniel üç həftə yas tutdum.   <span class="verse" id="V3">3&#160;</span>Üç həftə bitənə qədər mən dadlı yemək yemədim, ət və şərab dilimə dəymədi və heç bir ətirli yağ sürtmədim.   </div><div class='p'> <span class="verse" id="V4">4&#160;</span>Birinci ayın iyirmi dördüncü günü mən böyük Dəclə çayının kənarında idim.   <span class="verse" id="V5">5&#160;</span><a href="#FN1" class="notemark">*<span class="popup">Vəhy 1:12-15; 2:18; 19:12 </span></a> Başımı qaldırıb gördüm ki, qarşımda kətan paltar geyinmiş, beli xalis qızılla qurşanan bir nəfər var.   <span class="verse" id="V6">6&#160;</span>Onun bədəni sarı yaqut kimi, üzü şimşəyə bənzər, gözləri yanar məşəllər tək, qolları və ayaqları cilalanmış tunc kimi işıldayırdı, danışıq səsi kütlənin gurultusu kimi idi.   </div><div class='p'> <span class="verse" id="V7">7&#160;</span>Yalnız mən Daniel bu görüntünü gördüm, mənimlə birgə olan adamlar isə bunu görmədi. Ancaq onların arasına elə vəlvələ düşdü ki, gizlənmək üçün qaçdılar.   <span class="verse" id="V8">8&#160;</span>Mən tək qaldım. Bu böyük görüntünü görəndə məndə qüvvət qalmadı, üzümün siması dəyişdi və taqətdən düşdüm.   <span class="verse" id="V9">9&#160;</span>Mən onun danışıq səsini eşitdim. Danışıq səsini eşidəndə dərin yuxuya getdim və üzüstə düşüb torpağa uzandım.   </div><div class='p'> <span class="verse" id="V10">10&#160;</span>Bu vaxt mənə bir əl toxundu və məni əllərimlə dizlərimin üstünə qoydu.   <span class="verse" id="V11">11&#160;</span>O mənə dedi: «Ey Allahın sevimlisi olan Daniel! Sənə dediyim sözləri dərk et və ayağa qalx, çünki indi sənin yanına göndərilmişəm». O bu sözləri deyəndə mən titrəyərək ayağa qalxdım.   <span class="verse" id="V12">12&#160;</span>O mənə dedi: «Qorxma, Daniel! Dərrakə qazanmağa meyl edib, Allahın önündə özünü aşağı tutmağı qərara aldığın üçün ilk gündən sözlərin eşidildi və mən sənin sözlərinə görə gəldim.   <span class="verse" id="V13">13&#160;</span><a href="#FN2" class="notemark">*<span class="popup">Vəhy 12:7 </span></a> Lakin Fars ölkəsinin hamisi olan mələk iyirmi bir gün mənə qarşı dayandı. O zaman baş mələklərdən biri olan Mikael köməyimə gəldi, çünki mən orada Fars ölkəsinin hamisi olan mələklə birgə qalmışdım.   <span class="verse" id="V14">14&#160;</span>İndi gəldim ki, gələcəkdə xalqının başına nə gələcəyini sənə başa salım, çünki bu görüntü gələcək dövrə aiddir».   </div><div class='p'> <span class="verse" id="V15">15&#160;</span>O belə sözlər söyləyərkən mən üzüstə yerə yıxılıb dinməz qaldım.   <span class="verse" id="V16">16&#160;</span>Bu vaxt bəşər övladına bənzəyən bir nəfər dodaqlarıma toxundu. Mən ağzımı açıb danışmağa başladım və qarşımda durana dedim: «Ağam, bu görüntüyə görə əzaba qərq oldum və taqətim qalmadı.   <span class="verse" id="V17">17&#160;</span>Mən qulun ağamla necə danışa bilərəm? Çünki mənim gücüm tükəndi və canımda nəfəs qalmadı».   </div><div class='p'> <span class="verse" id="V18">18&#160;</span>Onda insan simasında olan həmin şəxs yenə mənə toxunub güc verdi.   <span class="verse" id="V19">19&#160;</span>O dedi: «Ey Allahın sevimlisi, qorxma, sənə sülh olsun, möhkəm ol, möhkəm ol!» O mənimlə danışanda mən qüvvət tapıb dedim: «Ey ağam, danış, çünki sən mənə güc verdin».   <span class="verse" id="V20">20&#160;</span>O dedi: «Bilirsənmi mən niyə sənin yanına gəlmişəm? İndi mən Fars hamisi olan mələklə mübarizə etməyə qayıdıram. Mən gəlincə Yunan hamisi olan mələk gələcək.   <span class="verse" id="V21">21&#160;</span>Ancaq əvvəlcə mən həqiqət Kitabında yazılmış şeyləri sənə bildirəcəyəm. Onlara qarşı mübarizədə başçınız Mikaeldən başqa mənə köməkçi olan heç kəs yoxdur.   </div><ul class='tnav'>
<li><a href='index.htm'>DANİEL</a></li>
<li><a href='DAN09.htm'>&lt;</a></li>
<li><a href='DAN.htm'>10</a></li>
<li><a href='DAN11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">10:5</a>
<span class="xt"><a href='REV01.htm#V12'>Vəhy 1:12-15</a>; <a href='REV02.htm#V18'>2:18</a>; <a href='REV19.htm#V12'>19:12</a> </span></p>
<p class="x" id="FN2"><span class="notemark">*</span><a class="notebackref" href="#V13">10:13</a>
<span class="xt"><a href='REV12.htm#V7'>Vəhy 12:7</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
