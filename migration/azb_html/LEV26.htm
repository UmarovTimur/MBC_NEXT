<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 26</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV25.htm'>&lt;</a></li>
<li><a href='LEV.htm'>26</a></li>
<li><a href='LEV27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Allaha itaətin bərəkətləri </div> <div class='r'>(Qanun. 7:12-24; 28:1-14)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Lev. 19:4 </span></a> <a href="#FN2" class="notemark">*<span class="popup">Çıx. 20:4; Qanun. 5:8; 16:21-22; 27:1 </span></a> Özünüzə büt düzəltməyin; oyma büt yaxud sütun qoymayın, ölkənizdə yonulmuş daş qoyub səcdə etməyin; çünki Allahınız Rəbb Mənəm.   <span class="verse" id="V2">2&#160;</span>Şənbə istirahət günlərimə riayət edin, Müqəddəs məkanıma ehtiramla yanaşın. Rəbb Mənəm.   </div><div class='p'> <span class="verse" id="V3">3&#160;</span><a href="#FN3" class="notemark">*<span class="popup">Qanun. 11:13-15 </span></a> Əgər qaydalarımla yaşayıb əmrlərimə səylə əməl etsəniz,   <span class="verse" id="V4">4&#160;</span>sizə mövsümündə yağış göndərəcəyəm ki, torpaq öz məhsulunu, ağaclar isə meyvələrini versin.   <span class="verse" id="V5">5&#160;</span>Sizin xırmanınız o qədər bol olacaq ki, onun döyülməsi üzüm yığımına qədər davam edəcək, üzümünüz o qədər bol olacaq ki, onun yığılması əkin vaxtına qədər davam edəcək. Çörəyinizi doyunca yeyib ölkənizdə arxayın yaşayacaqsınız.   </div><div class='p'> <span class="verse" id="V6">6&#160;</span>Ölkənizə sülh verəcəyəm; yatanda sizi vahiməyə salan olmayacaq. Yırtıcı heyvanları ölkədən qovacağam və müharibə üzü görməyəcəksiniz.   <span class="verse" id="V7">7&#160;</span>Düşmənlərinizi qovacaqsınız, onlar döyüş zamanı qarşınızda həlak olacaqlar.   <span class="verse" id="V8">8&#160;</span>Beşiniz yüz adamı, yüzünüz on min adamı qovacaq. Düşmənləriniz döyüş zamanı qarşınızda həlak olacaqlar.   <span class="verse" id="V9">9&#160;</span>Mən üzümü sizə çevirəcəyəm, sizi artırıb çoxaldacağam, sizinlə olan Öz əhdimi yerinə yetirəcəyəm.   <span class="verse" id="V10">10&#160;</span>Saxladığınız məhsul bütün il boyu sizə çatacaq. Yeni məhsula yer tapmaq üçün köhnəni boşaltmalı olacaqsınız.   <span class="verse" id="V11">11&#160;</span>Üstəlik, Mən aranızda məskunlaşacağam və sizə nifrət etməyəcəyəm.   <span class="verse" id="V12">12&#160;</span><a href="#FN4" class="notemark">*<span class="popup">Yez. 37:27; 2Kor. 6:16; Vəhy 21:3 </span></a> Mən həm də aranızda yaşayıb sizin Allahınız olacağam, siz isə Mənim xalqım olacaqsınız.   <span class="verse" id="V13">13&#160;</span>Sizi Misir torpağından çıxardan və onların köləliyindən azad edən, boyunduruğunuzu qırıb başınızı uca edən Allahınız Rəbb Mənəm.   </div><div class='s'>Allahdan uzaqlaşmanın cəzası </div> <div class='r'>(Qanun. 28:15-68)  </div><div class='p'> <span class="verse" id="V14">14&#160;</span>Amma əgər Mənə qulaq asıb bütün bu əmrlərimə əməl etməsəniz,   <span class="verse" id="V15">15&#160;</span>əvəzində qaydalarıma xor baxıb hökmlərimi qəlbinizdən rədd etsəniz, Mənim bütün əmrlərimə əməl etməyib, əhdimi pozsanız,   <span class="verse" id="V16">16&#160;</span>Mən sizə bunu edəcəyəm: göz çıxaran və qəlbi sıxan fəlakət, vərəm, qızdırma göndərəcəyəm. Toxumlarınızı hədər yerə əkəcəksiniz; düşmənləriniz onlardan əmələ gələn məhsulu yeyəcək.   <span class="verse" id="V17">17&#160;</span>Üzümü sizdən döndərəcəyəm, düşmənlərinizin qarşısında məğlub olacaqsınız, yağılarınız üzərinizdə hökm sürəcək; sizi qovan olmasa da, qaçacaqsınız.   </div><div class='p'> <span class="verse" id="V18">18&#160;</span>Əgər buna baxmayaraq yenə də Mənə qulaq asmasanız, o vaxt günahlarınıza görə sizi yeddi qat artıq tənbeh edəcəyəm.   <span class="verse" id="V19">19&#160;</span>Öyündüyünüz güclü təkəbbürünüzü qıracağam. Başınız üzərində olan göyləri dəmir və ayağınız altındakı yeri tunc kimi edəcəyəm ki,   <span class="verse" id="V20">20&#160;</span>qüvvətiniz tükənsin; nə torpağınız məhsul, nə də ağaclarınız meyvə verəcək.   </div><div class='p'> <span class="verse" id="V21">21&#160;</span>Əgər Mənə qarşı çıxıb sözlərimə hələ də qulaq asmaq istəməsəniz, Mən sizə günahlarınıza görə yeddiqat artıq bəla göndərəcəyəm.   <span class="verse" id="V22">22&#160;</span>Üstünüzə vəhşi heyvanlar göndərəcəyəm. Onlar övladlarınızı öldürüb, ev heyvanlarınızı parçalayacaq. Buna görə sayınız elə azalacaq ki, yollarınız viran qalacaq.   </div><div class='p'> <span class="verse" id="V23">23&#160;</span>Əgər bunlardan ibrət dərsi almayıb Mənə qarşı çıxmaqda davam etsəniz,   <span class="verse" id="V24">24&#160;</span>Mən də sizə qarşı çıxacağam və günahlarınıza görə yenə də yeddiqat artıq cəzalandıracağam.   <span class="verse" id="V25">25&#160;</span>Əhdi pozduğunuza görə qisas almaq üçün üstünüzə müharibə göndərəcəyəm. Siz şəhərlərinizdə sığınanda aranıza vəba salacağam ki, düşmənin əlinə düşəsiniz.   <span class="verse" id="V26">26&#160;</span>Çörəyinizin kökünü kəsəcəyəm. On qadın bir təndirdə çörək bişirəcək və onu sizə çəki ilə paylayacaq, siz isə yeyib doymayacaqsınız.   </div><div class='p'> <span class="verse" id="V27">27&#160;</span>Əgər siz bundan sonra da Mənə qulaq asmasanız və Mənə qarşı çıxsanız,   <span class="verse" id="V28">28&#160;</span>bu dəfə Mən də sizə qarşı qəzəblə çıxıb günahlarınıza görə yeddiqat artıq tənbeh edəcəyəm.   <span class="verse" id="V29">29&#160;</span>Oğul və qızlarınızın ətini yeməyə məcbur olacaqsınız.   <span class="verse" id="V30">30&#160;</span>Səcdəgahlarınızı məhv edib, buxur qurbangahlarınızı yox edəcəyəm, bütlərinizi devirəcəyəm və meyitlərinizi o bütlərin üstünə sərəcəyəm. Sizi rədd edəcəyəm;   <span class="verse" id="V31">31&#160;</span>şəhərlərinizi xaraba qoyacağam, Müqəddəs məkanlarınızı viranəliyə döndərib xoş ətirlərinizi qəbul etməyəcəyəm.   <span class="verse" id="V32">32&#160;</span>Mən ölkənizi elə viran qoyacağam ki, oranı işğal edən düşmənləriniz baxıb dəhşətə gəlsinlər.   <span class="verse" id="V33">33&#160;</span>Sizi isə millətlər arasına səpələyəcəyəm və arxanızca qılıncla düşəcəyəm. Torpağınız viranəliyə, şəhərləriniz xarabalığa dönəcək.   </div><div class='p'> <span class="verse" id="V34">34&#160;</span>O zaman ölkə viran qalacaq, siz isə düşmən torpağında yaşayacaqsınız. Bütün bu vaxt ərzində ölkə dinclik illərini qeyd edəcək. Yalnız o vaxt ölkə dinclik illərini qeyd edərək şadlanacaq.   <span class="verse" id="V35">35&#160;</span>Orada yaşadığınız dinclik illərində görmədiyi dincliyi ölkə viran qalan bütün müddət görəcək.   <span class="verse" id="V36">36&#160;</span>Düşmən ölkələrində sizdən sağ qalanların ürəklərinə elə cəsarətsizlik salacağam ki, onlar hətta küləkdən tərpənən yarpağın xışıltısından qorxub qaçacaqlar. Onları qovan olmasa da, müharibədən qaçan kimi qaçıb yıxılacaqlar;   <span class="verse" id="V37">37&#160;</span>büdrəyib bir-birinin üstünə yıxılacaqlar, amma onları qovan olmayacaq; düşmənləriniz qarşısında durmağa qüvvətiniz olmayacaq.   <span class="verse" id="V38">38&#160;</span>Millətlər arasında həlak olacaqsınız, düşmən torpağı sizi udacaq.   <span class="verse" id="V39">39&#160;</span>Sizdən sağ qalanlarsa düşmən ölkələrində həm öz günahlarının cəzasını, həm də atalarının günahlarının cəzasını çəkib çürüyəcəklər.   </div><div class='p'> <span class="verse" id="V40">40&#160;</span>Amma özlərinin və atalarının günahlarını, Mənə xainlik etdiklərini və Mənə qarşı çıxdıqlarını etiraf etsələr,   <span class="verse" id="V41">41&#160;</span>– buna görə Mən də onlara qarşı çıxıb düşmən torpağına aparmışam – daş ürəkləri yumşalıb günahlarının əvəzini ödəsələr,   <span class="verse" id="V42">42&#160;</span><a href="#FN5" class="notemark">*<span class="popup">Yar. 28:13-14 </span></a> <a href="#FN6" class="notemark">*<span class="popup">Yar. 26:3-4 </span></a> <a href="#FN7" class="notemark">*<span class="popup">Yar. 17:7-8 </span></a> o zaman Mən də Yaqubla, İshaqla və İbrahimlə bağladığım əhdimi və onlara vəd etdiyim ölkəni xatırlayacağam.   </div><div class='p'> <span class="verse" id="V43">43&#160;</span>Bu torpaq onlar tərəfindən tərk ediləcək, onlarsız boş qalıb Şənbə istirahəti edib şadlanacaq. Onlarsa öz cəzalarını çəkəcəklər, çünki Mənim hökmlərimi rədd edərək qaydalarıma nifrət etdilər.   <span class="verse" id="V44">44&#160;</span>Bütün bunlara baxmayaraq, düşmən ölkəsində yaşadıqları zaman onlara xor baxıb rədd etməyəcəyəm. Beləcə Mən onları məhv edib bağladığım əhdimi pozmayacağam, çünki onların Allahı Rəbb Mənəm.   <span class="verse" id="V45">45&#160;</span>Mən onların əcdadlarını başqa millətlərin qarşısında onların Allahı olmaq üçün Misir torpağından çıxaran vaxt bağladığım əhdimi xatırlayacağam; Rəbb Mənəm”».   </div><div class='p'> <span class="verse" id="V46">46&#160;</span>Bunlar Rəbbin Özü ilə İsrail övladları arasında Sina dağında Musa vasitəsilə verdiyi qaydalar, hökmlər və qanunlardır.   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV25.htm'>&lt;</a></li>
<li><a href='LEV.htm'>26</a></li>
<li><a href='LEV27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">26:1</a>
<span class="xt"><a href='LEV19.htm#V4'>Lev. 19:4</a> </span></p>
<p class="x" id="FN2"><span class="notemark">*</span><a class="notebackref" href="#V1">26:1</a>
<span class="xt"><a href='EXO20.htm#V4'>Çıx. 20:4</a>; <a href='DEU05.htm#V8'>Qanun. 5:8</a>; <a href='DEU16.htm#V21'>16:21-22</a>; <a href='DEU27.htm#V1'>27:1</a> </span></p>
<p class="x" id="FN3"><span class="notemark">*</span><a class="notebackref" href="#V3">26:3</a>
<span class="xt"><a href='DEU11.htm#V13'>Qanun. 11:13-15</a> </span></p>
<p class="x" id="FN4"><span class="notemark">*</span><a class="notebackref" href="#V12">26:12</a>
<span class="xt"><a href='EZK37.htm#V27'>Yez. 37:27</a>; <a href='2CO06.htm#V16'>2Kor. 6:16</a>; <a href='REV21.htm#V3'>Vəhy 21:3</a> </span></p>
<p class="x" id="FN5"><span class="notemark">*</span><a class="notebackref" href="#V42">26:42</a>
<span class="xt"><a href='GEN28.htm#V13'>Yar. 28:13-14</a> </span></p>
<p class="x" id="FN6"><span class="notemark">*</span><a class="notebackref" href="#V42">26:42</a>
<span class="xt"><a href='GEN26.htm#V3'>Yar. 26:3-4</a> </span></p>
<p class="x" id="FN7"><span class="notemark">*</span><a class="notebackref" href="#V42">26:42</a>
<span class="xt"><a href='GEN17.htm#V7'>Yar. 17:7-8</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
