<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PSA150.htm'>&lt;</a></li>
<li><a href='PRO.htm'>1</a></li>
<li><a href='PRO02.htm'>&gt;</a></li>
</ul>
<div class="main">
 <div class='mt'>SÜLEYMANIN MƏSƏLLƏRİ  </div><div class='imt'>GİRİŞ  </div><div class='ip'><span class='bk'>«Süleymanın Məsəlləri»</span> Kitabı hikmətli sözlər və məsəllər şəklində olan əxlaqi və mənəvi təlim toplusudur. Bu kitab Allahdan gələn müdrikliyi gündəlik həyatda tətbiq etməyi tövsiyə edir:  </div><div class='iq'>«Rəbb qorxusu biliyin başlanğıcıdır» (1:7),  </div><div class='iq'>«Bütün qəlbinlə Rəbbə güvən,  </div><div class='iq'>Öz idrakına etibar etmə» (3:5).  </div><div class='ip'>Buradakı əsas fikir <span class='bk'>«Qanunun Təkrarı»</span> Kitabı ilə həmahəng səslənir: Allaha güvənən, Onun göstərdiyi yolla gedən insan hər işində xeyir-dua alar. Məsəllər ailə və dostluq münasibətlərindən, əmək və ictimai həyatdan bəhs edir. Əsas mövzular müdriklik və səfehlik, salehlik və pislik, hikmətli sözün qüvvəti, sərvət və yoxsulluq, ümid və ehtiyat, sevinc və kədər, ağır əmək və bikarçılıqdır.  </div><div class='ip'>Biliyin, hikmətin təməli «Allah qorxusudur», yəni Allaha hörmət və ehtiramla yanaşmaqdır.  </div><div class='iot'>Kitabın məzmunu:  </div><div class='io2'>1:1–9:18 Hikmətin faydası  </div><div class='io2'>10:1–22:16 Süleymanın məsəlləri  </div><div class='io2'>22:17–24:22 Otuz hikmətli söz  </div><div class='io2'>24:23-34 Hikmətli sözlərin davamı  </div><div class='io2'>25:1–29:27 Süleymanın məsəllərinin davamı  </div><div class='io2'>30:1-33 Aqurun məsəlləri  </div><div class='io2'>31:1-9 Lemuel padşahın anasının sözləri  </div><div class='io2'>31:10-31 Xeyirxah arvad   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">1Pad. 4:32</span></a> İsrail padşahı Davud oğlu Süleymanın məsəlləri:   </div><div class='s'>Hikmət mənbəyi </div> <div class='q'> <span class="verse" id="V2">2&#160;</span>Hikmət və tərbiyəyə malik olmaq,  </div><div class='q'>Müdrik sözləri dərk etmək üçün,   </div><div class='q'> <span class="verse" id="V3">3&#160;</span>Salehlik, ədalət, insaf barədə  </div><div class='q'>İdrak tərbiyəsi almaq üçün,   </div><div class='q'> <span class="verse" id="V4">4&#160;</span>Cahillərə uzaqgörənlik,  </div><div class='q'>Gənc oğlana bilik və dərrakə vermək üçün;   </div><div class='q'> <span class="verse" id="V5">5&#160;</span>Qoy hikmətli qulaq asıb müdrikliyini artırsın,  </div><div class='q'>Dərrakəli adam sağlam məsləhət alsın.   </div><div class='q'> <span class="verse" id="V6">6&#160;</span>Bu yolla insanlar məsəl və kinayələri,  </div><div class='q'>Hikmətlilərin sözlərini və müəmmalarını anlasınlar.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Əyy. 28:28; Zəb. 111:10; Sül. 9:10</span></a> Rəbb qorxusu biliyin başlanğıcıdır,  </div><div class='q'>Amma səfehlər hikmət və tərbiyəyə xor baxar.   </div><div class='s'>Günahkarlardan uzaq durmaq </div> <div class='q'> <span class="verse" id="V8">8&#160;</span>Oğlum, ata tərbiyəsinə qulaq as,  </div><div class='q'>Ananın öyrətdiklərini kənara atma.   </div><div class='q'> <span class="verse" id="V9">9&#160;</span>Onlar başını gözəl çələng kimi,  </div><div class='q'>Boynunu boyunbağı kimi bəzər.   </div><div class='q'> <span class="verse" id="V10">10&#160;</span>Oğlum, qoyma səni günahkarlar azdırsın.   </div><div class='q'> <span class="verse" id="V11">11&#160;</span>Desələr ki: «Gəl bizimlə pusqu qurub qan tökək,  </div><div class='q'>Nahaq yerə günahsızları güdək,   </div><div class='q'> <span class="verse" id="V12">12&#160;</span>Gəl onları ölülər diyarı kimi diri-diri udaq,  </div><div class='q'>Tamam qəbirə düşənlərə bənzəsinlər.   </div><div class='q'> <span class="verse" id="V13">13&#160;</span>Onda çoxlu qiymətli sərvət taparıq,  </div><div class='q'>Evlərimizi talan malı ilə doldurarıq.   </div><div class='q'> <span class="verse" id="V14">14&#160;</span>Bizə qoşul,  </div><div class='q'>Qoy kisəmiz bir olsun»,   </div><div class='q'> <span class="verse" id="V15">15&#160;</span>Oğlum, onlara qoşulma,  </div><div class='q'>Yollarına ayaq basma.   </div><div class='q'> <span class="verse" id="V16">16&#160;</span><a href="#FN3" class="notemark">*<span class="popup">Yeş. 59:7; Rom. 3:15</span></a> Çünki onların ayaqları pisliyə tərəf qaçar,  </div><div class='q'>Qan tökməyə tələsər.   </div><div class='q'> <span class="verse" id="V17">17&#160;</span>Bir quşun gözü önündə  </div><div class='q'>Tələ qurmaq faydasızdır.   </div><div class='q'> <span class="verse" id="V18">18&#160;</span>Çünki onların qurduğu pusqu öz qanlarını tökmək üçündür,  </div><div class='q'>Güdməkləri öz canları üçündür.   </div><div class='q'> <span class="verse" id="V19">19&#160;</span>Tamahkarın yolu həmişə belədir,  </div><div class='q'>Tamahı onun canını alar.   </div><div class='s'>Hikmət çağırır </div> <div class='q'> <span class="verse" id="V20">20&#160;</span><a href="#FN4" class="notemark">*<span class="popup">Sül. 8:1-3</span></a> Hikmət bayırda ucadan çağırır,  </div><div class='q'>Meydanlarda onun səsi ucalır.   </div><div class='q'> <span class="verse" id="V21">21&#160;</span>O, səsli-küylü küçələrin başında çağırır,  </div><div class='q'>Şəhər darvazalarında deyir:   </div><div class='q'> <span class="verse" id="V22">22&#160;</span>«Ey cahillər, nə vaxtadək  </div><div class='q'>Cəhaləti sevəcəksiniz?  </div><div class='q'>Nə vaxtadək rişxəndçilər rişxənddən zövq alacaq,  </div><div class='q'>Axmaqların bilikdən zəhləsi gedəcək?   </div><div class='q'> <span class="verse" id="V23">23&#160;</span>Məzəmmətimdən düzəlsəydiniz,  </div><div class='q'>Ruhumu üstünüzə tökərdim,  </div><div class='q'>Sözlərimi sizə bildirərdim.   </div><div class='q'> <span class="verse" id="V24">24&#160;</span>Sizi çağıranda məni rədd etdiniz,  </div><div class='q'>Əlimi uzadanda əhəmiyyət vermədiniz.   </div><div class='q'> <span class="verse" id="V25">25&#160;</span>Bütün nəsihətlərimi boş saydınız,  </div><div class='q'>Məzəmmətlərimi qəbul etmədiniz.   </div><div class='q'> <span class="verse" id="V26">26&#160;</span>Ona görə də sizin üzərinizə bəla gələndə güləcəyəm,  </div><div class='q'>Dəhşət sizi bürüyəndə,   </div><div class='q'> <span class="verse" id="V27">27&#160;</span>Tufan kimi dəhşət sizə hücum çəkəndə,  </div><div class='q'>Sizə qasırğa kimi bəla gələndə,  </div><div class='q'>Dara, əziyyətə düşəndə istehza edəcəyəm.   </div><div class='q'> <span class="verse" id="V28">28&#160;</span>O vaxt məni çağıranlara cavab verməyəcəyəm,  </div><div class='q'>Səylə axtarsalar da, məni tapa bilməyəcəklər.   </div><div class='q'> <span class="verse" id="V29">29&#160;</span>Çünki onlar biliyə nifrət etdilər,  </div><div class='q'>Rəbdən qorxmaq istəmədilər,   </div><div class='q'> <span class="verse" id="V30">30&#160;</span>Nəsihətimi istəmədilər,  </div><div class='q'>Hər məzəmmətimi rədd etdilər.   </div><div class='q'> <span class="verse" id="V31">31&#160;</span>Buna görə də öz yollarının bəhrəsini yeyəcəklər,  </div><div class='q'>Öz nəsihətləri ilə doyacaqlar.   </div><div class='q'> <span class="verse" id="V32">32&#160;</span>Cahili özbaşınalığı öldürəcək,  </div><div class='q'>Axmağı laqeydliyi məhv edəcək.   </div><div class='q'> <span class="verse" id="V33">33&#160;</span>Mənə qulaq asanlarsa əmin-amanlıqda yaşayacaq,  </div><div class='q'>Rahatlıq tapacaq, pislikdən qorxmayacaq».   </div><ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PSA150.htm'>&lt;</a></li>
<li><a href='PRO.htm'>1</a></li>
<li><a href='PRO02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='1KI04.htm#V32'>1Pad. 4:32</a></span></p>
<p class="x" id="FN2"><span class="notemark">*</span><a class="notebackref" href="#V7">1:7</a>
<span class="xt"><a href='JOB28.htm#V28'>Əyy. 28:28</a>; <a href='PSA111.htm#V10'>Zəb. 111:10</a>; <a href='PRO09.htm#V10'>Sül. 9:10</a></span></p>
<p class="x" id="FN3"><span class="notemark">*</span><a class="notebackref" href="#V16">1:16</a>
<span class="xt"><a href='ISA59.htm#V7'>Yeş. 59:7</a>; <a href='ROM03.htm#V15'>Rom. 3:15</a></span></p>
<p class="x" id="FN4"><span class="notemark">*</span><a class="notebackref" href="#V20">1:20</a>
<span class="xt"><a href='PRO08.htm#V1'>Sül. 8:1-3</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
