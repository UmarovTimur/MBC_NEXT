<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT06.htm'>&lt;</a></li>
<li><a href='MAT.htm'>7</a></li>
<li><a href='MAT08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Mühakimə etməyin </div> <div class='r'>(Luka 6:37-42)  </div><div class='p'> <span class="verse" id="V1">1&#160;</span>Mühakimə etməyin ki, siz də mühakimə olunmayasınız.   <span class="verse" id="V2">2&#160;</span><a href="#FN1" class="notemark">*<span class="popup">Mark 4:24</span></a>Çünki hansı hökmlə mühakimə etsəniz, onunla da mühakimə olunacaqsınız. Siz hansı ölçü ilə ölçsəniz, sizin üçün də eyni ölçü ilə ölçüləcək.   <span class="verse" id="V3">3&#160;</span>Sən nə üçün qardaşının gözündə çöpü görürsən, amma öz gözündəki tiri seçmirsən?   <span class="verse" id="V4">4&#160;</span>Öz gözündə tir ola-ola qardaşına necə deyə bilərsən: “Qoy gözündəki çöpü çıxarım!”   <span class="verse" id="V5">5&#160;</span>Ey ikiüzlü, əvvəlcə öz gözündən tiri çıxar, onda aydın görərsən ki, qardaşının gözündəki çöpü necə çıxarmaq olar.   </div><div class='p'> <span class="verse" id="V6">6&#160;</span>Müqəddəs olanı itlərə verməyin və mirvarilərinizi donuzlara atmayın; yoxsa bunları ayaqları ilə tapdalayarlar və dönüb sizi parçalayarlar.   </div><div class='s'>Dua haqqında təlim </div> <div class='r'>(Luka 11:9-13)  </div><div class='p'> <span class="verse" id="V7">7&#160;</span>Diləyin, sizə veriləcək, axtarın, tapacaqsınız, qapını döyün və sizə açılacaq.   <span class="verse" id="V8">8&#160;</span>Çünki hər diləyən alar, axtaran tapar, qapı döyənə açılar.   <span class="verse" id="V9">9&#160;</span>Aranızdan kimsə oğlu ondan çörək diləsə, ona daş verərmi?   <span class="verse" id="V10">10&#160;</span>Ya da balıq diləsə, ona ilan verərmi?   <span class="verse" id="V11">11&#160;</span>Beləliklə, siz pis olduğunuz halda öz övladlarınıza yaxşı hədiyyələr verməyi bilirsinizsə, göylərdə olan Atanızın Ondan diləyənlərə gözəl hədiyyələr verəcəyi nə qədər yəqindir!   </div><div class='p'> <span class="verse" id="V12">12&#160;</span><a href="#FN2" class="notemark">*<span class="popup">Luka 6:31</span></a>İnsanların sizinlə necə rəftar etməsini istəyirsinizsə, siz də onlarla elə rəftar edin. Çünki Qanun və Peyğəmbərlərin söylədiyi də elə budur.   </div><div class='s'>Dar qapı və geniş qapı </div> <div class='r'>(Luka 13:24)  </div><div class='p'> <span class="verse" id="V13">13&#160;</span>Dar qapıdan girin. Çünki həlaka aparan qapı geniş və yolu enlidir. Bu qapıdan girənlər çoxdur.   <span class="verse" id="V14">14&#160;</span>Amma həyata aparan qapı dar və yolu ensizdir, onu tapanlar azdır.   </div><div class='s'>Ağac və bəhrə </div> <div class='r'>(Mat. 12:33-35; Luka 6:43-46; 13:25-27)  </div><div class='p'> <span class="verse" id="V15">15&#160;</span>Yalançı peyğəmbərlərdən özünüzü gözləyin! Onlar yanınıza quzu cildində gələrlər, amma daxilən yırtıcı qurddurlar.   <span class="verse" id="V16">16&#160;</span>Onları bəhrələrindən tanıyacaqsınız. Qaratikandan üzüm yaxud qanqaldan əncir yığılarmı?   <span class="verse" id="V17">17&#160;</span>Beləcə də hər yaxşı ağac yaxşı bəhrə, pis ağac isə pis bəhrə verər.   <span class="verse" id="V18">18&#160;</span>Yaxşı ağac pis bəhrə verə bilməz, pis ağac da yaxşı bəhrə verə bilməz.   <span class="verse" id="V19">19&#160;</span><a href="#FN3" class="notemark">*<span class="popup">Mat. 3:10; Luka 3:9</span></a>Yaxşı bəhrə verməyən hər ağac kəsilər və oda atılar.   <span class="verse" id="V20">20&#160;</span><a href="#FN4" class="notemark">*<span class="popup">Mat. 12:33</span></a>Beləliklə, yalançı peyğəmbərləri bəhrələrindən tanıyacaqsınız.   </div><div class='p'> <span class="verse" id="V21">21&#160;</span>Mənə “ya Rəbb, ya Rəbb” deyən hər kəs Səmavi Padşahlığa girməyəcək; lakin göylərdə olan Atamın iradəsini yerinə yetirən oraya girəcək.   <span class="verse" id="V22">22&#160;</span>O gün bir çoxları Mənə deyəcək: “Ya Rəbb, ya Rəbb, biz Sənin adınla peyğəmbərlik etmirdikmi? Sənin adınla cinləri qovmurduqmu? Sənin adınla bir çox möcüzələr yaratmırdıqmı?”   <span class="verse" id="V23">23&#160;</span><a href="#FN5" class="notemark">*<span class="popup">Zəb. 6:8; Luka 13:27</span></a>Onda Mən onlara bəyan edəcəyəm: “Ey qanunsuzluq edənlər, Mən sizi heç vaxt tanımamışam, Məndən uzaq olun!”   </div><div class='s'>Ağıllı bənna və ağılsız bənna </div> <div class='r'>(Luka 6:47-49)  </div><div class='p'> <span class="verse" id="V24">24&#160;</span>Beləliklə, bu sözlərimi eşidib onlara əməl edən hər kəs öz evini qaya üzərində quran ağıllı adama bənzəyir.   <span class="verse" id="V25">25&#160;</span>Yağış yağar, sellər gələr, yellər əsər və o evə hücum edər. Amma ev uçmaz, çünki təməli qaya üzərində qurulub.   <span class="verse" id="V26">26&#160;</span>Bu sözlərimi eşidib onlara əməl etməyən hər kəs isə öz evini qum üzərində tikən ağılsız adama bənzəyir.   <span class="verse" id="V27">27&#160;</span>Yağış yağar, sellər gələr, yellər əsər və o evə hücum edər. Ev uçar və onun yıxılması bir müsibət olar».   </div><div class='p'> <span class="verse" id="V28">28&#160;</span><a href="#FN6" class="notemark">*<span class="popup">Mark 1:22; Luka 4:32</span></a>İsa bu sözləri bitirəndə xalq Onun təliminə təəccübləndi,   <span class="verse" id="V29">29&#160;</span>çünki onlara öz ilahiyyatçıları kimi deyil, səlahiyyət sahibi kimi təlim öyrədirdi.   </div><ul class='tnav'>
<li><a href='index.htm'>MATTA</a></li>
<li><a href='MAT06.htm'>&lt;</a></li>
<li><a href='MAT.htm'>7</a></li>
<li><a href='MAT08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">7:2</a>
<span class="xt"><a href='MRK04.htm#V24'>Mark 4:24</a></span></p>
<p class="x" id="FN2"><span class="notemark">*</span><a class="notebackref" href="#V12">7:12</a>
<span class="xt"><a href='LUK06.htm#V31'>Luka 6:31</a></span></p>
<p class="x" id="FN3"><span class="notemark">*</span><a class="notebackref" href="#V19">7:19</a>
<span class="xt"><a href='MAT03.htm#V10'>Mat. 3:10</a>; <a href='LUK03.htm#V9'>Luka 3:9</a></span></p>
<p class="x" id="FN4"><span class="notemark">*</span><a class="notebackref" href="#V20">7:20</a>
<span class="xt"><a href='MAT12.htm#V33'>Mat. 12:33</a></span></p>
<p class="x" id="FN5"><span class="notemark">*</span><a class="notebackref" href="#V23">7:23</a>
<span class="xt"><a href='PSA006.htm#V8'>Zəb. 6:8</a>; <a href='LUK13.htm#V27'>Luka 13:27</a></span></p>
<p class="x" id="FN6"><span class="notemark">*</span><a class="notebackref" href="#V28">7:28</a>
<span class="xt"><a href='MRK01.htm#V22'>Mark 1:22</a>; <a href='LUK04.htm#V32'>Luka 4:32</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
