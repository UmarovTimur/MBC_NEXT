<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM12.htm'>&lt;</a></li>
<li><a href='ROM.htm'>13</a></li>
<li><a href='ROM14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Hakimiyyətlərə tabe olmaq </div> <div class='p'> <span class="verse" id="V1">1&#160;</span>Hər kəs başçılıq edən hakimiyyətlərə tabe olsun. Çünki Allah tərəfindən təyin olunmayan hakimiyyət yoxdur; mövcud olan hakimiyyətlər Allah tərəfindən təyin olunub.   <span class="verse" id="V2">2&#160;</span>Buna görə də hakimiyyətə qarşı çıxan adam Allahın təyin etdiyinin əleyhinə çıxır və əleyhinə çıxan belələri özlərini mühakiməyə düçar edir.   <span class="verse" id="V3">3&#160;</span>Çünki yaxşı iş görənlər deyil, pis iş görənlər hökmdarlardan qorxmalıdır. İstəyirsənmi hakimiyyətdən qorxmayasan? Yaxşı iş gör, onda o səni tərifləyər.   <span class="verse" id="V4">4&#160;</span>Hökmdar sənin xeyrin üçün Allaha xidmət edir. Amma pis iş görürsənsə, qorx! Çünki o, əbəs yerə qılınc daşımır, Allaha xidmət edir ki, pis iş görəndən qisas alsın və Allahın qəzəbini onun başına gətirsin.   <span class="verse" id="V5">5&#160;</span>Bu səbəbdən yalnız qəzəbə görə deyil, vicdanın xatirinə də hakimiyyətə tabe olmaq lazımdır.   <span class="verse" id="V6">6&#160;</span><a href="#FN1" class="notemark">*<span class="popup">Mat. 22:21; Mark 12:17; Luka 20:25</span></a>Vergini də siz buna görə ödəyirsiniz. Çünki hökmdarlar Allahın xidmətçisidir və məhz bu işlə daim məşğuldurlar.   <span class="verse" id="V7">7&#160;</span>Beləliklə, hər kəsə öz haqqını verin: vergi haqqı olana vergi, gömrük haqqı olana gömrük, qorxu haqqı olana qorxu, hörmət haqqı olana hörmət.   </div><div class='s'>Bir-birinizi sevin </div> <div class='p'> <span class="verse" id="V8">8&#160;</span>Bir-birinizi sevməkdən başqa heç nədə heç kimə borclu qalmayın; çünki başqasını sevən Qanunu yerinə yetirmiş olur.   <span class="verse" id="V9">9&#160;</span><a href="#FN2" class="notemark">*<span class="popup">Çıx. 20:13-17; Qanun. 5:17-19,21; Lev. 19:18</span></a>Belə ki «zina etmə, qətl etmə, oğurluq etmə, tamah salma»<a href="#FN3" class="notemark">*<span class="popup">Tamah salma – bəzi əlyazmalarda yalandan şahidlik etmə, tamah salma.</span></a> və bunlardan başqa nə əmr varsa, bu kəlamla yekunlaşdırmaq olar: «Qonşunu özün kimi sev».   <span class="verse" id="V10">10&#160;</span>Sevən insan qonşusuna qarşı pis iş görməz, buna görə də məhəbbət Qanunun tamamlanmasıdır.   </div><div class='p'> <span class="verse" id="V11">11&#160;</span>Zəmanəni, yuxudan ayılmaq vaxtınızın gəldiyini anlayaraq belə rəftar edin. Çünki indi xilasımız iman etdiyimiz vaxtda olduğundan daha yaxındır.   <span class="verse" id="V12">12&#160;</span>Gecə keçdi, gündüz isə yaxınlaşdı; buna görə də qaranlığın əməllərini üzərimizdən ataq və nurun silahlarına bürünək.   <span class="verse" id="V13">13&#160;</span>Gün işığında olduğu kimi ləyaqətlə həyat sürək; eyş-işrətə və sərxoşluğa, əxlaqsızlığa və pozğunluğa, münaqişəyə və qısqanclığa qapılmayaq.   <span class="verse" id="V14">14&#160;</span><a href="#FN4" class="notemark">*<span class="popup">Yar. 3:21; Qal. 3:27</span></a>Əksinə, Rəbb İsa Məsihə bürünün və cismani təbiətinizin ehtiraslarına uymaq fikrində olmayın.   </div><ul class='tnav'>
<li><a href='index.htm'>ROMALILARA</a></li>
<li><a href='ROM12.htm'>&lt;</a></li>
<li><a href='ROM.htm'>13</a></li>
<li><a href='ROM14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">13:6</a>
<span class="xt"><a href='MAT22.htm#V21'>Mat. 22:21</a>; <a href='MRK12.htm#V17'>Mark 12:17</a>; <a href='LUK20.htm#V25'>Luka 20:25</a></span></p>
<p class="x" id="FN2"><span class="notemark">*</span><a class="notebackref" href="#V9">13:9</a>
<span class="xt"><a href='EXO20.htm#V13'>Çıx. 20:13-17</a>; <a href='DEU05.htm#V17'>Qanun. 5:17-19,21</a>; <a href='LEV19.htm#V18'>Lev. 19:18</a></span></p>
<p class="f" id="FN3"><span class="notemark">*</span><a class="notebackref" href="#V9">13:9</a>
<span class="fq">Tamah salma </span><span class="ft">– bəzi əlyazmalarda </span><span class="fq">yalandan şahidlik etmə, tamah salma.</span></p>
<p class="x" id="FN4"><span class="notemark">*</span><a class="notebackref" href="#V14">13:14</a>
<span class="xt"><a href='GEN03.htm#V21'>Yar. 3:21</a>; <a href='GAL03.htm#V27'>Qal. 3:27</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
