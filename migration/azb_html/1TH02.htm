<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 SALONİKLİLƏRƏ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='1TH01.htm'>&lt;</a></li>
<li><a href='1TH.htm'>2</a></li>
<li><a href='1TH03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Paulun Salonikdəki xidməti </div> <div class='p'> <span class="verse" id="V1">1&#160;</span>Qardaşlar, özünüz də bilirsiniz ki, yanınıza gəlməyimiz əbəs olmadı.   <span class="verse" id="V2">2&#160;</span><a href="#FN1" class="notemark">*<span class="popup">Həv. 16:19-24; 17:1-9</span></a>Bildiyiniz kimi, əvvəlcə Filipidə əziyyət çəkmiş, təhqir olunmuşduq. Amma böyük ziddiyyətlərə baxmayaraq, Allahın Müjdəsini sizə bəyan etmək üçün Allahımızdan cəsarət aldıq.   <span class="verse" id="V3">3&#160;</span>Çünki bizim çağırışımız aldatmağa, murdarlığa əsaslanmır və bunun hiyləgərliyə də dəxli yoxdur.   <span class="verse" id="V4">4&#160;</span>Əksinə, Allah tərəfindən Müjdəni yaymaq tapşırığını almağa layiq görüldüyümüzə görə insanları deyil, ürəklərimizi sınaqdan keçirən Allahı razı salmaqdan ötrü danışırıq.   <span class="verse" id="V5">5&#160;</span>Siz bilirsiniz ki, heç vaxt yanınıza yaltaq sözlərlə yaxud tamahkarlığı gizlədən riyakarlıqla gəlmədik. Allah da buna şahiddir.   <span class="verse" id="V6">6&#160;</span>İzzəti heç bir insanda – nə sizdə, nə də başqalarında axtardıq.   <span class="verse" id="V7">7&#160;</span>Məsihin həvariləri kimi bunu sizdən tələb edə bilərdik, amma biz sizinlə övladlarını isti qucağına alıb yedirdən ana kimi mülayim rəftar etdik.   <span class="verse" id="V8">8&#160;</span>Sizlərə elə könül bağlamışdıq ki, yalnız Allahın Müjdəsini deyil, öz canlarımızı belə, sizə verməyə razı idik. Çünki bizim sevimlilərimiz idiniz.   </div><div class='p'> <span class="verse" id="V9">9&#160;</span>Bəli, qardaşlar, bizim əmək və zəhmətimizi xatırlayırsınız: heç birinizə yük olmamaq üçün gecə-gündüz çalışaraq sizə Allahın Müjdəsini vəz etdik.   <span class="verse" id="V10">10&#160;</span>Siz imanlılarla necə müqəddəs, saleh və nöqsansız davrandığımıza həm özünüz, həm də Allah şahiddir.   <span class="verse" id="V11">11&#160;</span>Bildiyiniz kimi, ata övladları ilə necə rəftar edirsə, biz də hər birinizlə elə rəftar etdik.   <span class="verse" id="V12">12&#160;</span>Sizə öyüd verdik, ruhlandırdıq və yalvardıq ki, Öz Padşahlığına və izzətinə çağıran Allaha layiq şəkildə həyat sürəsiniz.   </div><div class='p'> <span class="verse" id="V13">13&#160;</span>Biz də dayanmadan Allaha şükür edirik ki, siz bizdən eşitdiyiniz Allah kəlamını qəbul edəndə onu bəşəri söz kimi deyil, həqiqətən, Allahın kəlamı olaraq qəbul etdiniz. Siz imanlılarda fəaliyyət göstərən də bu kəlamdır.   <span class="verse" id="V14">14&#160;</span><a href="#FN2" class="notemark">*<span class="popup">Həv. 9:23,29; 13:45,50; 14:2,5,19; 17:5,13; 18:12</span></a>Çünki qardaşlar, siz Allahın Yəhudeyadakı Məsih İsada olan cəmiyyətlərindən nümunə götürdünüz. Onların Yəhudilərdən<a href="#FN3" class="notemark">*<span class="popup">Yəhudilər – burada bütün yəhudi xalqından deyil, yalnız İsa Məsihi rədd edən yəhudilərdən söz gedir.</span></a> çəkdiyi əzabları eynilə siz də öz soydaşlarınızdan çəkdiniz.   <span class="verse" id="V15">15&#160;</span>Yəhudilər Rəbb İsanı və peyğəmbərləri öldürdülər, bizi də təqib etdilər. Onlar Allahı narazı salır və bütün insanlara qarşı çıxırlar.   <span class="verse" id="V16">16&#160;</span>Çünki başqa millətlər xilas olsunlar deyə biz onlarla danışanda bu Yəhudilər bizə mane olur. Beləcə hər zaman günahlarının üzərinə günah gətirirlər. Axırda Allahın qəzəbinə düçar oldular.   </div><div class='s'>Gecikən səyahət </div> <div class='p'> <span class="verse" id="V17">17&#160;</span>Bizsə, qardaşlar, qısa bir müddət üçün qəlbən deyil, şəxsən sizdən məhrum olduq, ona görə böyük arzu ilə üzünüzü görməyə daha çox səy göstərdik.   <span class="verse" id="V18">18&#160;</span>Biz yanınıza gəlməyi arzu etdik, dəfələrlə mən Paul bunu istədim, amma Şeytan bizə mane oldu.   <span class="verse" id="V19">19&#160;</span>Rəbbimiz İsa zühur edəndə ümidimiz, sevincimiz yaxud Onun önündə fəxr tacımız nədir? Siz deyilsinizmi?   <span class="verse" id="V20">20&#160;</span>Çünki siz bizim izzətimiz və sevincimizsiniz.   </div><ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='1TH01.htm'>&lt;</a></li>
<li><a href='1TH.htm'>2</a></li>
<li><a href='1TH03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">2:2</a>
<span class="xt"><a href='ACT16.htm#V19'>Həv. 16:19-24</a>; <a href='ACT17.htm#V1'>17:1-9</a></span></p>
<p class="x" id="FN2"><span class="notemark">*</span><a class="notebackref" href="#V14">2:14</a>
<span class="xt"><a href='ACT09.htm#V23'>Həv. 9:23,29</a>; <a href='ACT13.htm#V45'>13:45,50</a>; <a href='ACT14.htm#V2'>14:2,5,19</a>; <a href='ACT17.htm#V5'>17:5,13</a>; <a href='ACT18.htm#V12'>18:12</a></span></p>
<p class="f" id="FN3"><span class="notemark">*</span><a class="notebackref" href="#V14">2:14</a>
<span class="fq">Yəhudilər </span><span class="ft">– burada bütün yəhudi xalqından deyil, yalnız İsa Məsihi rədd edən yəhudilərdən söz gedir.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
