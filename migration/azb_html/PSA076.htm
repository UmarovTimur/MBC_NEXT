<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 76</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA075.htm'>&lt;</a></li>
<li><a href='PSA.htm'>76</a></li>
<li><a href='PSA077.htm'>&gt;</a></li>
</ul>
<div class="main">
 
<div class='chapterlabel' id="V0"> 76</div><div class='s'>Məzmur 76 </div> <div class='d'>Musiqi rəhbəri üçün. Asəfin simli alətlərin müşayiəti ilə oxunan məzmuru. </div> <div class='d'>Bir ilahi. </div> <div class='q'> <span class="verse" id="V1">1&#160;</span>Allah Yəhudada şöhrətlidir,  </div><div class='q'>İsraildə Onun adı böyükdür.   </div><div class='q'> <span class="verse" id="V2">2&#160;</span>Çardağı Salemdədir,  </div><div class='q'>Məskəni Siondadır.   </div><div class='q'> <span class="verse" id="V3">3&#160;</span>Allah orada alovlu oxları,  </div><div class='q'>Qalxan-qılıncı və bütün silahları qırdı. </div><div class='qs'>Sela</div>   <div class='b'> &#160; </div> <div class='q'> <span class="verse" id="V4">4&#160;</span>Ey Allah, şərəfli Sənsən,  </div><div class='q'>Ulu dağlardan da əzəmətlisən!   </div><div class='q'> <span class="verse" id="V5">5&#160;</span>Cəsur ürəklilər talan oldu,  </div><div class='q'>Ölüm yuxusuna daldı,  </div><div class='q'>Bütün cəngavərlərin əlləri sustaldı.   </div><div class='q'> <span class="verse" id="V6">6&#160;</span>Ey Yaqubun Allahı, Sənin məzəmmətindən  </div><div class='q'>Arabaçılar və atlar uyumuş qaldı.   </div><div class='b'> &#160; </div> <div class='q'> <span class="verse" id="V7">7&#160;</span>Sən zəhmlisən, Sən!  </div><div class='q'>Qəzəblənəndə qarşında kim dura bilər?   </div><div class='q'> <span class="verse" id="V8">8&#160;</span>Öz hökmünü göylərdən elan etdin,  </div><div class='q'>Yer vahimələndi və səsini kəsdi.   </div><div class='q'> <span class="verse" id="V9">9&#160;</span>Onda, ey Allah, hökm çıxarmaq üçün,  </div><div class='q'>Dünyadakı məzlumların hamısını qurtarmaq üçün qalxdın. </div><div class='qs'>Sela</div>   <div class='b'> &#160; </div> <div class='q'> <span class="verse" id="V10">10&#160;</span>Qəzəbli insanlar belə, Sənə şükür edir,  </div><div class='q'>Qəzəbdən qurtulanları Özünə bağlayırsan.   </div><div class='b'> &#160; </div> <div class='q'> <span class="verse" id="V11">11&#160;</span>Allahınız Rəbbə əhd edin və yerinə yetirin,  </div><div class='q'>Ey bütün ətraf xalqlar, o Zəhmli Olana xərac gətirin.   </div><div class='q'> <span class="verse" id="V12">12&#160;</span>O, hökmdarların nəfəsini kəsər,  </div><div class='q'>Dünya padşahlarını vahimələndirər.   </div><ul class='tnav'>
<li><a href='index.htm'>ZƏBUR</a></li>
<li><a href='PSA075.htm'>&lt;</a></li>
<li><a href='PSA.htm'>76</a></li>
<li><a href='PSA077.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
