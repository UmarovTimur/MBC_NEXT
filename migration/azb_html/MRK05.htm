<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK04.htm'>&lt;</a></li>
<li><a href='MRK.htm'>5</a></li>
<li><a href='MRK06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Cinə tutulmuş adam sağaldılır </div> <div class='r'>(Mat. 8:28-34; Luka 8:26-39)  </div><div class='p'> <span class="verse" id="V1">1&#160;</span>Onlar gölün o biri sahilində yerləşən Gerasalıların<a href="#FN1" class="notemark">*<span class="popup">Gerasalıların – bəzi əlyazmalarda Qadaralıların (Mat. 8:28).</span></a> diyarına getdilər.   <span class="verse" id="V2">2&#160;</span>İsa qayıqdan düşən kimi qəbir mağaralarından natəmiz ruha tutulmuş bir adam Onunla qarşılaşdı.   <span class="verse" id="V3">3&#160;</span>O, mağaralarda yaşayırdı və heç kim onu hətta zəncirləyərək saxlaya bilmirdi.   <span class="verse" id="V4">4&#160;</span>Neçə dəfə ona buxov, zəncir vurmuşdular, lakin o, zəncirləri qırmış, buxovları parçalamışdı. Heç kəsin onu sakit etməyə gücü çatmırdı.   <span class="verse" id="V5">5&#160;</span>Həmişə, gecə-gündüz qəbiristanlıqda, dağlarda çığırır və özünü daşlarla yaralayırdı.   <span class="verse" id="V6">6&#160;</span>O, İsanı uzaqdan görəndə qaçıb Ona səcdə qıldı,   <span class="verse" id="V7">7&#160;</span>bərkdən çığıraraq dedi: «Ey İsa, Allah-Taalanın Oğlu, məndən nə istəyirsən? Səni and verirəm Allaha, mənə iztirab vermə!»   <span class="verse" id="V8">8&#160;</span>Çünki İsa ona demişdi: «Ey natəmiz ruh, bu adamdan çıx!»   <span class="verse" id="V9">9&#160;</span>Sonra İsa ondan soruşdu: «Sənin adın nədir?» O cavab verdi: «Mənim adım Qoşundur, çünki biz çoxuq».   <span class="verse" id="V10">10&#160;</span>Ruhları bu diyardan qovmasın deyə o, İsaya çox yalvardı.   </div><div class='p'> <span class="verse" id="V11">11&#160;</span>Orada – dağın yamacında böyük bir donuz sürüsü otlayırdı.   <span class="verse" id="V12">12&#160;</span>Natəmiz ruhlar İsaya yalvardılar: «Bizi donuzlara göndər ki, onların içinə girək».   <span class="verse" id="V13">13&#160;</span>İsa onlara izin verdi. Natəmiz ruhlar adamdan çıxıb donuzların içinə girdi. İki min baş heyvandan ibarət sürü də uçurumdan aşağı, gölə atılıb orada boğuldu.   </div><div class='p'> <span class="verse" id="V14">14&#160;</span>Donuz otaranlar qaçıb bu xəbəri şəhər və kəndlərdə yaydılar. Camaat nə baş verdiyinə tamaşa etməyə gəldi.   <span class="verse" id="V15">15&#160;</span>Onlar İsanın yanına gəldilər, əvvəlcə bir qoşun cinə tutulmuş adamın geyinmiş və ağıllanmış oturduğunu görüb qorxuya düşdülər.   <span class="verse" id="V16">16&#160;</span>Hadisəni görənlər cinə tutulmuş adamın başına gələnlər və donuzlar haqqında camaata söylədilər.   <span class="verse" id="V17">17&#160;</span>İsaya yalvarmağa başladılar ki, onların bölgəsindən çıxsın.   <span class="verse" id="V18">18&#160;</span>İsa qayığa minəndə əvvəlcə cinə tutulmuş adam Ona yalvardı ki, İsanın yanında qalsın.   <span class="verse" id="V19">19&#160;</span>İsa ona izin vermədi, amma dedi: «Evinə, qohum-əqrəbanın yanına get, Rəbbin sənə etdiyi hər şeyi və sənə necə mərhəmət göstərdiyini onlara danış».   <span class="verse" id="V20">20&#160;</span>Bu adam da gedib İsanın ona etdiyi hər şeyi Dekapolis bölgəsində yaymağa başladı və hamı heyrətləndi.   </div><div class='s'>Qızın dirilməsi və qadının şəfa tapması </div> <div class='r'>(Mat. 9:18-26; Luka 8:40-56)  </div><div class='p'> <span class="verse" id="V21">21&#160;</span>İsa yenə qayıqla o biri sahilə keçəndə yanına böyük bir izdiham yığıldı. O, gölün sahilində idi.   <span class="verse" id="V22">22&#160;</span>Sinaqoq rəislərindən Yair adlı bir adam gəlib İsanı görəndə ayaqlarına düşdü.   <span class="verse" id="V23">23&#160;</span>Ona çox yalvarıb dedi: «Qızcığazım can üstündədir. Gəl əllərini onun üstünə qoy ki, sağalıb yaşasın».   <span class="verse" id="V24">24&#160;</span>İsa da onunla birlikdə getdi. Ardınca böyük bir izdiham gedərək hər tərəfdən Onu sıxışdırırdı.   </div><div class='p'> <span class="verse" id="V25">25&#160;</span>Orada on iki il qanaxma xəstəliyinə tutulan bir qadın var idi.   <span class="verse" id="V26">26&#160;</span>O, neçə həkimin əlindən xeyli əzab çəkmiş, bütün varını buna sərf etsə də, vəziyyəti yaxşılaşmamış, daha da pisləşmişdi.   <span class="verse" id="V27">27&#160;</span>Bu qadın İsa haqqında eşidib izdihamın içindən keçərək Onun arxasından gəldi və Onun paltarına toxundu.   <span class="verse" id="V28">28&#160;</span>Çünki bu cür düşünürdü: «Heç olmasa paltarına toxunsam, sağalaram».   <span class="verse" id="V29">29&#160;</span>Dərhal onun qanaxması kəsildi və bildi ki, bədənindəki xəstəlikdən sağaldı.   <span class="verse" id="V30">30&#160;</span>İsa dərhal bildi ki, Ondan bir qüvvə çıxdı və izdihamın içində dönüb soruşdu: «Paltarıma toxunan kim idi?»   <span class="verse" id="V31">31&#160;</span>Şagirdləri Ona cavab verdilər: «Görürsən ki, izdiham Səni sıxışdırır. Necə soruşa bilərsən ki, Mənə toxunan kim idi?»   <span class="verse" id="V32">32&#160;</span>Bunu edəni görmək üçün İsa ətrafa baxdı.   <span class="verse" id="V33">33&#160;</span>Qadınsa özünə nə olduğunu bildi. Qorxudan titrəyərək gəlib İsanın ayağına düşdü və bütün həqiqəti Ona söylədi.   <span class="verse" id="V34">34&#160;</span>İsa da ona dedi: «Qızım, imanın səni xilas etdi. Arxayın get və xəstəliyindən sağal».   </div><div class='p'> <span class="verse" id="V35">35&#160;</span>İsa hələ danışırdı ki, sinaqoq rəisinin evindən adamlar gəlib dedi: «Qızın öldü. Daha Müəllimi niyə narahat edirsən?»   <span class="verse" id="V36">36&#160;</span>Lakin İsa bu sözə məhəl qoymayaraq<a href="#FN2" class="notemark">†<span class="popup">Bu sözə məhəl qoymayaraq – bəzi əlyazmalarda bu sözü eşidib.</span></a> sinaqoq rəisinə dedi: «Qorxma, yalnız iman et!»   <span class="verse" id="V37">37&#160;</span>O, Peter, Yaqub və Yaqubun qardaşı Yəhyadan başqa heç kimi ardınca gəlməyə qoymadı.   <span class="verse" id="V38">38&#160;</span>Onlar sinaqoq rəisinin evinə gələndə İsa çox hay-küy, ağlaşıb nalə çəkənlər gördü.   <span class="verse" id="V39">39&#160;</span>İsa içəri girəndə onlara dedi: «Niyə hay-küy salıb ağlaşırsınız? Uşaq ölməyib, sadəcə olaraq yatıb».   <span class="verse" id="V40">40&#160;</span>Onlar İsaya güldülər. Belə olanda İsa hamını bayıra çıxarandan sonra uşağın ata-anasını, Özü ilə gələnləri götürüb uşaq olan yerə girdi.   <span class="verse" id="V41">41&#160;</span>İsa uşağın əlindən tutub dedi: «Talita qum!» Bunun mənası belədir: «Qızcığaz, sənə deyirəm: qalx!»   <span class="verse" id="V42">42&#160;</span>On iki yaşlı qız dərhal qalxıb gəzməyə başladı. O an oradakılar tamamilə mat qaldı.   <span class="verse" id="V43">43&#160;</span>İsa onlara qadağan etdi ki, bunu heç kəs bilməsin və sonra dedi ki, qıza yemək versinlər.   </div><ul class='tnav'>
<li><a href='index.htm'>MARK</a></li>
<li><a href='MRK04.htm'>&lt;</a></li>
<li><a href='MRK.htm'>5</a></li>
<li><a href='MRK06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">5:1</a>
<span class="fq">Gerasalıların </span><span class="ft">– bəzi əlyazmalarda </span><span class="fq">Qadaralıların </span><span class="ft">(<a href='MAT08.htm#V28'>Mat. 8:28</a>).</span></p>
<p class="f" id="FN2"><span class="notemark">†</span><a class="notebackref" href="#V36">5:36</a>
<span class="fq">Bu sözə məhəl qoymayaraq </span><span class="ft">– bəzi əlyazmalarda </span><span class="fq">bu sözü eşidib.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
