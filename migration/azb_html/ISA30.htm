<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 30</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA29.htm'>&lt;</a></li>
<li><a href='ISA.htm'>30</a></li>
<li><a href='ISA31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='s'>Misirlə bağlanan əhd puçdur </div> <div class='q'> <span class="verse" id="V1">1&#160;</span>Rəbb bəyan edir: «Bu dikbaş övladların vay halına,  </div><div class='q'>Mənim niyyətlərimi yox, öz niyyətlərini qururlar,  </div><div class='q'>Ruhuma uyğun olmayan razılaşma edirlər,  </div><div class='q'>Eləcə günahı günaha qatırlar.   </div><div class='q'> <span class="verse" id="V2">2&#160;</span>Məndən məsləhət almadan  </div><div class='q'>Misirə gedirlər,  </div><div class='q'>Fironun himayəsini axtarırlar,  </div><div class='q'>Misirin kölgəsi altında sığınacaq tapırlar.   </div><div class='q'> <span class="verse" id="V3">3&#160;</span>Fəqət fironun himayəsi  </div><div class='q'>Onlar üçün xəcalətə,  </div><div class='q'>Misir kölgəsi altındakı  </div><div class='q'>Sığınacaq rüsvayçılığa çevriləcək.   </div><div class='q'> <span class="verse" id="V4">4&#160;</span>Başçıları Soanda olduqlarına,  </div><div class='q'>Elçiləri Xanesə yetişdiklərinə baxmayaraq,   </div><div class='q'> <span class="verse" id="V5">5&#160;</span>Özlərinə faydası olmayan xalqa görə hamı utanacaq.  </div><div class='q'>O xalqın onlara nə köməyi, nə də faydası olacaq,  </div><div class='q'>Ancaq xəcalət və rüsvayçılıq olacaq».   </div><div class='b'> &#160; </div> <div class='p'> <span class="verse" id="V6">6&#160;</span>Negev heyvanları barəsində xəbərdarlıq:  </div><div class='q'>Yəhudanın elçiləri erkək və dişi aslanların,  </div><div class='q'>Gürzələrin, uçan ilanların yaşadığı  </div><div class='q'>Narahat və təhlükəli torpaqdan keçirlər.  </div><div class='q'>Mal-dövlətini eşşəklərin belinə,  </div><div class='q'>Xəzinələrini dəvələrin hürgücünə yükləyib  </div><div class='q'>Onlara kömək edə bilməyən xalq üçün aparırlar.   </div><div class='q'> <span class="verse" id="V7">7&#160;</span>Misirin köməyi boş və faydasızdır,  </div><div class='q'>Buna görə də Mən Misirə  </div><div class='q'>«Tənbəl Rahav» <a href="#FN1" class="notemark">*<span class="popup">Rahav – Misirin rəmzi.</span></a> adını qoydum.   </div><div class='b'> &#160; </div> <div class='q'> <span class="verse" id="V8">8&#160;</span>«İndi get, sənə danışdığımı  </div><div class='q'>Onların qarşısında bir lövhəyə yaz, kitaba köçür ki,  </div><div class='q'>Gələcəkdə, əbədiyyətdə şahid olsun.   </div><div class='q'> <span class="verse" id="V9">9&#160;</span>Çünki bu, üsyankar xalq,  </div><div class='q'>Yalançılar nəslidir,  </div><div class='q'>Rəbbin qanununa qulaq asmaq istəməyən bir soydur.   </div><div class='q'> <span class="verse" id="V10">10&#160;</span>Onlar baxıcılara “bir daha görüntü görməyin”,  </div><div class='q'>Görücülərə “bizim üçün düzgün şeylər haqqında peyğəmbərlik etməyin,  </div><div class='q'>Bizə xoş sözlər söyləyin,  </div><div class='q'>Arzuladığımızı peyğəmbərlik edin.   </div><div class='q'> <span class="verse" id="V11">11&#160;</span>Yoldan çəkilin, bizə yol verin,  </div><div class='q'>İsrailin Müqəddəsini bizimlə üzləşdirməyin” deyirlər».   </div><div class='b'> &#160; </div> <div class='q'> <span class="verse" id="V12">12&#160;</span>Buna görə də İsrailin Müqəddəsi belə deyir:  </div><div class='q'>«Bu sözü rədd etdiyinizə görə,  </div><div class='q'>Zorakılığa və yalana güvənib bel bağladığınıza görə   </div><div class='q'> <span class="verse" id="V13">13&#160;</span>Bu qəbahət sizin üçün hündür divarda əmələ gələn çata bənzəyir,  </div><div class='q'>Qəflətən, bir an içində dağıla bilər.   </div><div class='q'> <span class="verse" id="V14">14&#160;</span>Ölkəniz də bir gil qab kimi qırılacaq,  </div><div class='q'>Elə xıncım-xıncım olacaq ki,  </div><div class='q'>Ocaqdan od götürmək üçün  </div><div class='q'>Yaxud hovuzdan su çəkmək üçün bir qırığı da qalmayacaq».   </div><div class='b'> &#160; </div> <div class='q'> <span class="verse" id="V15">15&#160;</span>Xudavənd Rəbb, İsrailin Müqəddəsi belə deyir:  </div><div class='q'>«Mənə tərəf dönüb rahatlıq tapanda xilas olarsınız,  </div><div class='q'>Sakitləşib inanmaqla qüdrətli olarsınız,  </div><div class='q'>Lakin siz bunu istəmirsiniz.   </div><div class='q'> <span class="verse" id="V16">16&#160;</span>Siz dediniz: “Xeyr, atlara minib-qaçacağıq”,  </div><div class='q'>Buna görə siz qaçmalı olacaqsınız.  </div><div class='q'>“Çevik atlara minəcəyik”.  </div><div class='q'>Buna görə təqibçiləriniz də çevik olacaq.   </div><div class='q'> <span class="verse" id="V17">17&#160;</span>Min nəfər bir nəfərin hədəsinə görə qaçacaq,  </div><div class='q'>Beş nəfərin hədəsinə görə hamınız qaçacaqsınız;  </div><div class='q'>Sağ qalanlarınız dağın zirvəsindəki bayrağın şüvülü tək,  </div><div class='q'>Təpədəki bayraq tək olacaq».   </div><div class='b'> &#160; </div> <div class='q'> <span class="verse" id="V18">18&#160;</span>Amma Rəbb sizə lütf göstərmək üçün gözləyir,  </div><div class='q'>Yenə də sizə rəhm etməyə hazırdır,  </div><div class='q'>Çünki Rəbb adil Allahdır,  </div><div class='q'>Onu intizarla gözləyənlər nə bəxtiyardır!   </div><div class='s'>Rəbb xalqına bərəkət verəcək </div> <div class='q'> <span class="verse" id="V19">19&#160;</span>Ey Yerusəlimdə yaşayanlar, ey Sion xalqı,  </div><div class='q'>Siz artıq ağlamayacaqsınız,  </div><div class='q'>Fəryad etdikdə Rəbb sizin üçün lütfkar olacaq,  </div><div class='q'>Fəryadınızı eşidən kimi cavab verəcək.   </div><div class='q'> <span class="verse" id="V20">20&#160;</span>Rəbb çörəyi əzabla, suyu çətinliklə sizə verəcək,  </div><div class='q'>Lakin O bir daha Mürəbbinizi sizdən gizlətməyəcək,  </div><div class='q'>Onu gözünüzlə görəcəksiniz.   </div><div class='q'> <span class="verse" id="V21">21&#160;</span>Sağa ya sola azdığınız vaxt  </div><div class='q'>Arxanızdan «Yol budur, gedin bu yolla»  </div><div class='q'>Deyilən səsi eşidəcəksiniz.   </div><div class='q'> <span class="verse" id="V22">22&#160;</span>Onda siz gümüşlə örtülən oyma bütlərinizi,  </div><div class='q'>Qızılla örtülmüş tökmə bütlərinizi  </div><div class='q'>Murdar hesab edəcəksiniz.  </div><div class='q'>Murdar bir şeyi atdığınız kimi onları atıb deyəcəksiniz:  </div><div class='q'>«Rədd ol!»   </div><div class='b'> &#160; </div> <div class='q'> <span class="verse" id="V23">23&#160;</span>Rəbb yerə əkdiyiniz toxum üçün yağış verəcək,  </div><div class='q'>Torpağın məhsulu bol və bərəkətli olacaq.  </div><div class='q'>O gün mal-qaranız geniş otlaqlarda otlayacaq.   </div><div class='q'> <span class="verse" id="V24">24&#160;</span>Torpağı şumlayan öküzlərlə eşşəklər  </div><div class='q'>Kürəklə, yaba ilə sovrulmuş duzlu yem yeyəcək.   </div><div class='q'> <span class="verse" id="V25">25&#160;</span>O böyük məğlubiyyət günündə  </div><div class='q'>Qalalar yerə çökəndə  </div><div class='q'>Hər hündür dağdan,  </div><div class='q'>Hər uca təpədən sellər axacaq.   </div><div class='q'> <span class="verse" id="V26">26&#160;</span>Rəbb Öz xalqının yaralarını sarıdığı gün,  </div><div class='q'>Zərbəsi ilə açdığı yaralarına şəfa verən gün,  </div><div class='q'>Ay işığı günəş işığı,  </div><div class='q'>Günəşin işığı yeddi günün işığı kimi  </div><div class='q'>Yeddi qat artıq parlayacaq.   </div><div class='s'>Rəbb Aşşuru cəzalandıracaq </div> <div class='q'> <span class="verse" id="V27">27&#160;</span>Budur, Rəbbin adı uzaqdan gəlir,  </div><div class='q'>Qızğın qeyzlə qara bulud içində  </div><div class='q'>Ağzı qəzəbli sözlərlə doludur,  </div><div class='q'>Dili sanki hər şeyi məhv edən alovdur.   </div><div class='q'> <span class="verse" id="V28">28&#160;</span>Onun nəfəsi insan boğazına çatmış daşan sel kimidir,  </div><div class='q'>Millətləri ələkdən keçirəcək ki, məhv olsunlar,  </div><div class='q'>Xalqların ağzına yüyən taxacaq ki, yolunu azsınlar.   </div><div class='b'> &#160; </div> <div class='q'> <span class="verse" id="V29">29&#160;</span>Siz isə müqəddəs bayram gecəsi kimi  </div><div class='q'>İlahilər oxuyacaqsınız.  </div><div class='q'>Rəbbin dağına, İsrailin Qayasına tütək çalaraq çıxan tək  </div><div class='q'>Ürəyiniz şadlanacaq.   </div><div class='b'> &#160; </div> <div class='q'> <span class="verse" id="V30">30&#160;</span>Rəbb əzəmətli səsini eşitdirəcək,  </div><div class='q'>Qızğın qəzəblə, hər şeyi yandıran alovla,  </div><div class='q'>Fırtına ilə, güclü leysanla, dolu ilə  </div><div class='q'>Qolunun qüdrətini göstərəcək.   </div><div class='q'> <span class="verse" id="V31">31&#160;</span>Aşşur Rəbbin səsindən vahiməyə gələcək,  </div><div class='q'>Rəbb dəyənəyi ilə onları vuracaq.   </div><div class='q'> <span class="verse" id="V32">32&#160;</span>Rəbbin onlara endirdiyi dəyənəyinin hər zərbəsini  </div><div class='q'>Dəf və liralar müşayiət edəcək.  </div><div class='q'>Döyüşərkən əl-qol atıb onları vuracaq.   </div><div class='q'> <span class="verse" id="V33">33&#160;</span>Tofet çoxdan hazırdır,  </div><div class='q'>Aşşur padşahı üçün də  </div><div class='q'>O yer dərinləşdirilib genişləndirilmişdir.  </div><div class='q'>Od çuxurunda çoxlu odun, alov var.  </div><div class='q'>Rəbbin nəfəsi kükürd axını kimi onu yandırar.   </div><ul class='tnav'>
<li><a href='index.htm'>YEŞAYA</a></li>
<li><a href='ISA29.htm'>&lt;</a></li>
<li><a href='ISA.htm'>30</a></li>
<li><a href='ISA31.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">30:7</a>
<span class="fq">Rahav </span><span class="ft">– Misirin rəmzi.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
