<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 18</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT17.htm'>&lt;</a></li>
<li><a href='ACT.htm'>18</a></li>
<li><a href='ACT19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>Korinfdə </div> <div class='p'> <span class="verse" id="V1">1&#160;</span>Bundan sonra Paul Afinadan çıxıb Korinfə getdi.   <span class="verse" id="V2">2&#160;</span>Orada Pontda doğulan Akila adlı bir Yəhudiyə rast gəldi. O, arvadı Priskila ilə birlikdə İtaliyadan yenicə gəlmişdi. Çünki Klavdi<a href="#FN1" class="notemark">*<span class="popup">Klavdi – yəni o dövrdə hökm sürən Roma imperatoru.</span></a> əmr vermişdi ki, Romada olan bütün Yəhudilər oradan çıxsınlar. Paul onların yanına getdi.   <span class="verse" id="V3">3&#160;</span>Onların peşəsi çadırçılıq idi və eyni peşə sahibi olan Paul buna görə onların yanında qalıb çalışdı.   <span class="verse" id="V4">4&#160;</span>Paul hər Şənbə günü sinaqoqda mübahisə edib həm Yəhudiləri, həm də Yunanları inandırırdı.   </div><div class='p'> <span class="verse" id="V5">5&#160;</span>Sila ilə Timotey Makedoniyadan gələn kimi Paul özünü tamamilə kəlama<a href="#FN2" class="notemark">†<span class="popup">Kəlama – bəzi əlyazmalarda Ruha.</span></a> həsr etdi və Yəhudilərə İsanın Məsih olmasına dair şəhadət edirdi.   <span class="verse" id="V6">6&#160;</span>Amma Yəhudilər onun əleyhinə çıxaraq böhtan atmağa başlayan kimi Paul yaxasını çırpıb onlara dedi: «Qanınız öz başınıza dönsün, mən bu işdə təmizəm. Bundan sonra başqa millətlərdən olanların yanına gedəcəyəm».   <span class="verse" id="V7">7&#160;</span>Paul oradan çıxdı, Allaha mömin olan Titi Yust adlı bir nəfərin evinə getdi. Onun evi sinaqoqa bitişik idi.   <span class="verse" id="V8">8&#160;</span>Sinaqoq rəisi Krisp bütün ev əhli ilə birgə Rəbbə iman etdi. Korinflilərin bir çoxu Paulu dinləyəndə iman gətirərək vəftiz oldu.   <span class="verse" id="V9">9&#160;</span>Bir gecə Rəbb görüntüdə Paula dedi: «Qorxma, danış, susma.   <span class="verse" id="V10">10&#160;</span>Bax Mən səninləyəm, heç kimin sənə pisliyi dəyməyəcək, çünki bu şəhərdə xalqım çoxdur».   <span class="verse" id="V11">11&#160;</span>Paul orada il yarım qaldı və dayanmadan xalqa Allahın kəlamını öyrətdi.   </div><div class='p'> <span class="verse" id="V12">12&#160;</span>Axayya valisi Qalliyo olan zaman Yəhudilər birləşərək Paula hücum etdilər və onu valinin hökm kürsüsü qarşısına çıxartdılar.   <span class="verse" id="V13">13&#160;</span>Belə dedilər: «Bu adam Allaha qeyri-qanuni şəkildə ibadət etmək üçün insanları tovlayır».   <span class="verse" id="V14">14&#160;</span>Paul danışmaq istəyirdi ki, Qalliyo Yəhudilərə dedi: «Ey Yəhudilər, əgər ittihamınız bir haqsızlıq və yaxud ağır cinayət işinə görə olsaydı, sizi səbirlə dinləməyi məsləhət bilərdim.   <span class="verse" id="V15">15&#160;</span>Amma məsələlər bir təlimlə, bəzi adlarla və sizin qanununuzla bağlı olduğu üçün bu işi özünüz həll edin. Mən belə şeylərə hakimlik etmək istəmirəm».   <span class="verse" id="V16">16&#160;</span>Beləliklə, onları hökm kürsüsündən qovdu.   <span class="verse" id="V17">17&#160;</span>Hamı<a href="#FN3" class="notemark">‡<span class="popup">Hamı – bəzi əlyazmalarda Yunanların hamısı.</span></a> sinaqoq rəisi Sosteni tutub hökm kürsüsünün qarşısında döydü. Qalliyo isə bu hadisələrə əhəmiyyət vermədi.   </div><div class='s'>Paul Antakyaya qayıdır </div> <div class='p'> <span class="verse" id="V18">18&#160;</span>Paul Korinfdə olan imanlı bacı-qardaşların yanında xeyli gün qaldı və sonra onlarla vidalaşıb Priskila və Akila ilə birgə Suriyaya getmək üçün yelkən açdı. O, Kenxreya limanında saçını qırxdırmışdı, çünki bir əhd etmişdi.   <span class="verse" id="V19">19&#160;</span>Onlar Efesə çatanda Priskila ilə Akiladan ayrılaraq sinaqoqa girdi və Yəhudilərlə mübahisə etməyə başladı.   <span class="verse" id="V20">20&#160;</span>Ondan xahiş edəndə ki burada daha bir müddət qalsın, buna razı olmadı.   <span class="verse" id="V21">21&#160;</span>Amma onlarla vidalaşanda belə dedi: «Allah<a href="#FN4" class="notemark">§<span class="popup">Allah – bəzi əlyazmalarda Mütləq üzümüzə gələn bayramı Yerusəlimdə keçirməliyəm. Allah.</span></a> qoysa, yenə yanınıza gələcəyəm». Sonra Efesdən yelkən açıb getdi.   <span class="verse" id="V22">22&#160;</span>Qeysəriyyəyə çatandan sonra Yerusəlimə gedərək imanlılar cəmiyyətinə baş çəkdi və sonra oradan Antakyaya keçdi.   <span class="verse" id="V23">23&#160;</span>Bir müddət orada qalandan sonra yola çıxdı. Qalatiya və Frigiya bölgələrini gəzib dolaşaraq oradakı şagirdləri ruhən möhkəmləndirdi.   </div><div class='s'>Apollo </div> <div class='p'> <span class="verse" id="V24">24&#160;</span>Bu ərəfədə İsgəndəriyyədə doğulmuş Apollo adlı bir Yəhudi Efesə gəldi. Onun yaxşı natiqliyi var idi və Müqəddəs Yazıları çox yaxşı bilirdi,   <span class="verse" id="V25">25&#160;</span>Rəbb yolunda da təhsil almışdı. O, ruhda alışıb-yanaraq danışır və yalnız Yəhyanın vəftizindən xəbəri olduğu halda İsa ilə bağlı həqiqətləri doğru öyrədirdi.   <span class="verse" id="V26">26&#160;</span>O, sinaqoqda cəsarətlə danışmağa başladı. Ona qulaq asan Priskila ilə Akila onu yanlarına çəkib Allah yolu barədə daha dəqiq izahat verdilər.   <span class="verse" id="V27">27&#160;</span>Apollo Axayyaya getmək istəyəndə bacı-qardaşlar onu həvəsləndirdilər və oradakı şagirdlərə məktub yazdılar ki, onu yaxşı qarşılasınlar. Apollo oraya çatanda Allahın lütfü ilə iman edənlərə çox kömək etdi.   <span class="verse" id="V28">28&#160;</span>Belə ki Müqəddəs Yazılarla İsanın Məsih olduğunu sübuta yetirərək Yəhudilərin iddialarını açıq şəkildə və güclü surətdə inkar edirdi.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT17.htm'>&lt;</a></li>
<li><a href='ACT.htm'>18</a></li>
<li><a href='ACT19.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">18:2</a>
<span class="fq">Klavdi </span><span class="ft">– yəni o dövrdə hökm sürən Roma imperatoru.</span></p>
<p class="f" id="FN2"><span class="notemark">†</span><a class="notebackref" href="#V5">18:5</a>
<span class="fq">Kəlama </span><span class="ft">– bəzi əlyazmalarda </span><span class="fq">Ruha.</span></p>
<p class="f" id="FN3"><span class="notemark">‡</span><a class="notebackref" href="#V17">18:17</a>
<span class="fq">Hamı </span><span class="ft">– bəzi əlyazmalarda </span><span class="fq">Yunanların hamısı.</span></p>
<p class="f" id="FN4"><span class="notemark">§</span><a class="notebackref" href="#V21">18:21</a>
<span class="fq">Allah </span><span class="ft">– bəzi əlyazmalarda </span><span class="fq">Mütləq üzümüzə gələn bayramı Yerusəlimdə keçirməliyəm. Allah.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
