<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA004.htm'>&lt;</a></li>
<li><a href='PSA.htm'>5</a></li>
<li><a href='PSA006.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Məzmur 5 </div> <div class='d'>Musiqi rəhbəri üçün. Davudun nəfəs alətlərinin müşayiəti ilə oxunan məzmuru. </div> <div class='q'> <span class="verse" id="V1">1&#160;</span>Ya Rəbb, sözlərimə qulaq as,  </div><div class='q'>Ah-naləmə nəzər sal.   </div><div class='q'> <span class="verse" id="V2">2&#160;</span>Ey Padşahım, ey Allahım, fəryad səsimə qulaq as,  </div><div class='q'>Çünki Sənə dua edirəm.   </div><div class='q'> <span class="verse" id="V3">3&#160;</span>Ya Rəbb, səhər erkən səsimi eşidirsən,  </div><div class='q'>Səhər erkən Sənə dua edib cavab gözləyirəm.   </div><div class='b'> &#160; </div> <div class='q'> <span class="verse" id="V4">4&#160;</span>Çünki Sən pislikdən xoşlanan Allah deyilsən,  </div><div class='q'>Şər Sənin yanına gəlməz.   </div><div class='q'> <span class="verse" id="V5">5&#160;</span>Təkəbbürlülər hüzurunda dayana bilməz,  </div><div class='q'>Bütün şər iş görənlərə nifrət edirsən.   </div><div class='q'> <span class="verse" id="V6">6&#160;</span>Yalan söyləyənləri məhv edirsən,  </div><div class='q'>Ya Rəbb, qaniçənlərdən, hiyləgərlərdən ikrah edirsən.   </div><div class='b'> &#160; </div> <div class='q'> <span class="verse" id="V7">7&#160;</span>Fəqət mən bol məhəbbətin naminə evinə gələcəyəm,  </div><div class='q'>Üz tutub müqəddəs məbədinə qorxu ilə səcdə edəcəyəm.   </div><div class='q'> <span class="verse" id="V8">8&#160;</span>Ya Rəbb, ədalətinlə məni düz yola yönəlt,  </div><div class='q'>Düşmənlərimin üzündən Öz yolunu qarşımda düzəlt.   </div><div class='q'> <span class="verse" id="V9">9&#160;</span><a href="#FN1" class="notemark">*<span class="popup">Rom. 3:13</span></a> Onların dillərində düz söz yoxdur,  </div><div class='q'>Ürəkləri pis niyyətlə doludur.  </div><div class='q'>Boğazları açıq qəbirdir,  </div><div class='q'>Dilləri yalan danışır.   </div><div class='q'> <span class="verse" id="V10">10&#160;</span>Ey Allah, onları təqsirkar çıxar,  </div><div class='q'>Qoy niyyətlərinə görə bu şər insanlar yıxılsın.  </div><div class='q'>Onları saysız günahlarına görə qov,  </div><div class='q'>Çünki Sənin əleyhinə qalxıblar.   </div><div class='b'> &#160; </div> <div class='q'> <span class="verse" id="V11">11&#160;</span>Sənə pənah gətirənlərsə qoy sevinsin,  </div><div class='q'>Qoy Səni daima mədh etsinlər,  </div><div class='q'>Çünki onları Sən qoruyursan.  </div><div class='q'>Sənin adını sevənlər sevincdən cuşa gəlsin!   </div><div class='q'> <span class="verse" id="V12">12&#160;</span>Ya Rəbb, salehə xeyir-dua verirsən,  </div><div class='q'>Lütfünlə sipər kimi onları hifz edirsən.   </div><ul class='tnav'>
<li><a href='index.htm'>ZƏBUR</a></li>
<li><a href='PSA004.htm'>&lt;</a></li>
<li><a href='PSA.htm'>5</a></li>
<li><a href='PSA006.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">5:9</a>
<span class="xt"><a href='ROM03.htm#V13'>Rom. 3:13</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
