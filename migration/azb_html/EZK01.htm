<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='LAM05.htm'>&lt;</a></li>
<li><a href='EZK.htm'>1</a></li>
<li><a href='EZK02.htm'>&gt;</a></li>
</ul>
<div class="main">
 <div class='mt'>YEZEKEL  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'>Yezekel peyğəmbər miladdan əvvəl 593-571-ci illərdə peyğəmbərlik edirdi. O, Babildə sürgündə yaşayırdı. Onun sözləri həm sürgündə yaşayan həmvətənlərinə, həm də Yerusəlim əhalisinə aid idi. <span class='bk'>«Yezekel»</span> Kitabında təsvir olunan vacib hadisələr bunlardır:  </div><div class='ip'>Allah Yezekeli peyğəmbər olmağa çağırır. Sonra o, insanların üzərinə gələn Allah cəzası, Yerusəlimin süqutu və dağıdılması barədə xəbərdarlıq edir.  </div><div class='ip'>Yezekel Allahın xalqına zülm edən millətlərin Onun tərəfindən mühakimə edilməsi barədə peyğəmbərlik edir. Lakin Allah sədaqətlidir, buna görə də Yerusəlimin süqutu və dağıdılmasından sonra İsrail xalqına təsəlliverici sözlər və gələcəyə parlaq ümid verir.  </div><div class='ip'>Kitabın məzmunu bir qədər çətin anlaşılır, çünki onun bir hissəsini görüntülər təşkil edir.  </div><div class='ip'>Bu kitabda həm də bərpa olunmuş məbəd və İsrail Yezekelin təsvirində böyük maraq doğurur. Yezekel böyük imana malik idi. O, ürəklərin və ruhani vəziyyətin yeniləşməsinin zəruriliyini, hər insanın öz günahlarına görə məsuliyyət daşımasını vurğulayırdı. Yezekel xalqın həyatının yeniləşməsi barədə car çəkirdi. O, kahin və peyğəmbər kimi məbədin bərpa olunmasına və İsrailin qanuna uyğun pak olmasına ehtiyac duyurdu.  </div><div class='iot'>Kitabın məzmunu:  </div><div class='io2'>1:1–3:37 Allah Yezekeli peyğəmbər olmağa çağırır  </div><div class='io2'>4:1–24:27 Yerusəlimin süqutu və dağıdılması barədə xəbərdarlıq  </div><div class='io2'>25:1–32:32 Allahın millətlər üzərində məhkəməsi  </div><div class='io2'>33:1–37:28 Allahın Öz xalqına vədləri  </div><div class='io2'>38:1–39:29 Qoqa qarşı peyğəmbərlik  </div><div class='io2'>40:1–48:35 Gələcək məbəd və ölkə barədə görüntü   
</div><div class='chapterlabel' id="V0"> 1</div><div class='s'>Yezekelin ilk görüntüsü </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Vəhy 19:11</span></a> Otuzuncu ildə,<a href="#FN2" class="notemark">*<span class="popup">Otuzuncu ildə – yaxud otuz yaşında ikən.</span></a> dördüncü ayın beşinci günü mən Kevar çayı sahilində, sürgündə yaşayanlar arasında olanda göylər açıldı və Allahdan gələn görüntüləri gördüm.   <span class="verse" id="V2">2&#160;</span><a href="#FN3" class="notemark">*<span class="popup">2Pad. 24:10-16; 2Saln. 36:9-10</span></a> Padşah Yehoyakinin sürgün olunmasının beşinci ilində, həmin ayın beşinci günü   <span class="verse" id="V3">3&#160;</span>Xaldey ölkəsində, Kevar çayı sahilində Buzinin oğlu kahin Yezekelə Rəbbin sözü nazil oldu. Orada Rəbbin əli onun üzərində idi.   </div><div class='p'> <span class="verse" id="V4">4&#160;</span>Mən gördüm ki, budur, şimaldan çovğun yeli və dayanmadan şimşək çaxan böyük bir bulud gəlir. Onun ətrafında parıltı var idi, ortasında isə od içində kükrəyən metal kimi bir şey var idi.   <span class="verse" id="V5">5&#160;</span><a href="#FN4" class="notemark">*<span class="popup">Vəhy 4:6</span></a> Ən ortasında canlı məxluqa bənzəyən dörd varlıq mövcud idi. Onların görünüşü insana bənzəyirdi.   <span class="verse" id="V6">6&#160;</span>Hər birinin dörd üzü və dörd qanadı var idi.   <span class="verse" id="V7">7&#160;</span>Onların bacaqları düz idi. Ayaqları dana ayaqlarına oxşayırdı və cilalanmış tunc kimi parıldayırdı.   <span class="verse" id="V8">8&#160;</span>Dörd yanlarında, qanadları altında insan əlləri var idi. Dördü də üzlərə və qanadlara malik idi.   <span class="verse" id="V9">9&#160;</span>Onların qanadları bir-birinə toxunurdu. İrəli gedərkən sağa-sola dönmürdülər, hər biri üz tutduğu tərəfə irəliləyirdi.   </div><div class='p'> <span class="verse" id="V10">10&#160;</span><a href="#FN5" class="notemark">*<span class="popup">Yez. 10:14; Vəhy 4:7</span></a> Onların dörd tərəfə yönələn üzlərinin bənzəyişi belə idi: qabaq tərəfdə insan üzü, sağ tərəfdə aslan üzü, sol tərəfdə öküz üzü, arxada isə qartal üzü var idi.   <span class="verse" id="V11">11&#160;</span>Onların üzləri və qanadları yuxarıya doğru açılmışdı. Hər canlının iki qanadı yanda o biri canlının qanadına toxunur, iki qanadı da bədənlərini örtürdü.   <span class="verse" id="V12">12&#160;</span>Hər biri üz tutduğu tərəfə irəliləyirdi. Ruh hara gedirdisə, onlar da ora gedirdi. İrəli gedərkən sağa-sola dönmürdülər.   <span class="verse" id="V13">13&#160;</span><a href="#FN6" class="notemark">*<span class="popup">Vəhy 4:5</span></a> Bu canlılar görünüşcə yanar köz kimi, məşəl kimi bir şeyə bənzəyirdi. Canlı məxluqların arasında od hərəkətdə idi. Od parıldayırdı və ondan şimşək çaxırdı.   <span class="verse" id="V14">14&#160;</span>Canlı məxluqlar şimşək çaxan kimi cəld o tərəf-bu tərəfə hərəkət edirdi.   </div><div class='p'> <span class="verse" id="V15">15&#160;</span><a href="#FN7" class="notemark">*<span class="popup">Yez. 10:9-13</span></a> Mən canlı məxluqlara baxıb gördüm ki, hər birinin yanında yerə dəyən bir təkər var.   <span class="verse" id="V16">16&#160;</span>Təkərlərin görünüşü və quruluşu belə idi: onlar sarı yaqut kimi parıldayır və dördü də bir-birinə oxşayırdı. Onların görünüşü və quruluşu elə idi ki, sanki bir təkər o biri təkər içində yerləşmişdi.   <span class="verse" id="V17">17&#160;</span>Getdikləri zaman dörd tərəfə də gedə bilirdilər. İrəli gedərkən sağa-sola dönmürdülər.   <span class="verse" id="V18">18&#160;</span><a href="#FN8" class="notemark">*<span class="popup">Vəhy 4:8</span></a> Təkərlərin sağanaqları hündür və qorxunc idi. Dördünün də sağanaqları hər tərəfdən gözlərlə dolu idi.   <span class="verse" id="V19">19&#160;</span>Canlı məxluqlar irəlilədikcə təkərlər də yanında fırlanır, canlı məxluqlar yerdən qalxdıqca təkərlər də qalxırdı.   <span class="verse" id="V20">20&#160;</span>Ruh hara gedirdisə, onlar da ora gedirdi, təkərlər də onlarla bərabər qalxırdı, çünki canlı məxluqların ruhu təkərlərdə idi.   <span class="verse" id="V21">21&#160;</span>Onlar irəliləyəndə bunlar da irəliləyirdi, onlar dayananda bunlar da dayanırdı. Onlar yerdən qalxanda yanlarındakı təkərlər də qalxırdı, çünki canlı məxluqların ruhu təkərlərdə idi.   </div><div class='p'> <span class="verse" id="V22">22&#160;</span><a href="#FN9" class="notemark">*<span class="popup">Vəhy 4:6</span></a> Yuxarı tərəfdə, canlı məxluqların başı üzərində büllur kimi parıldayan göy qübbəsinə oxşayan qorxunc bir şey uzanırdı.   <span class="verse" id="V23">23&#160;</span>Qübbənin altında hər canlı məxluq qanadlarını yanındakılara doğru uzadır, başqa iki qanadla da bədənini örtürdü.   <span class="verse" id="V24">24&#160;</span><a href="#FN10" class="notemark">*<span class="popup">Vəhy 1:4-15; 19:6</span></a> Onlar irəlilədikləri zaman qanadlarının gurultusunu eşitdim: sanki gur suların səsi, Külli-İxtiyarın sədası, güclü gurultu, qoşunun tappıltısı gəlirdi. Onlar dayandıqları zaman qanadlarını endirirdi.   <span class="verse" id="V25">25&#160;</span>Onlar qanadları enmiş halda dayanarkən başları üzərindəki qübbədən bir səs gəldi.   <span class="verse" id="V26">26&#160;</span><a href="#FN11" class="notemark">*<span class="popup">Yez. 10:1; Vəhy 4:2-3</span></a> Başları üzərindəki qübbənin üstündə sanki göy yaqutdan düzəldilmiş taxta oxşar bir şey var idi. Yüksəkdə, taxta oxşayan şeyin üzərində insana bənzər bir Şəxs var idi.   <span class="verse" id="V27">27&#160;</span><a href="#FN12" class="notemark">*<span class="popup">Yez. 8:2</span></a> Mən gördüm ki, Onun belindən yuxarı hissəsi kükrəyən metala oxşayır, içi isə hər tərəfdən alov kimi idi. Mən Onun belindən aşağı görünüşünü də gördüm: sanki bir alov idi və ətrafında parıltı var idi.   <span class="verse" id="V28">28&#160;</span>Yağış günü buludda olan göy qurşağının görünüşü necə olursa, hər tərəfdən gələn parıltının görünüşü də elə idi. Bu, Rəbbin izzətinə bənzər bir görüntü idi.  </div><div class='p'>Bunu görəndə mən üzüstə yerə yıxıldım və danışan bir Şəxsin səsini eşitdim.   </div><ul class='tnav'>
<li><a href='index.htm'>YEZEKEL</a></li>
<li><a href='LAM05.htm'>&lt;</a></li>
<li><a href='EZK.htm'>1</a></li>
<li><a href='EZK02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='REV19.htm#V11'>Vəhy 19:11</a></span></p>
<p class="f" id="FN2"><span class="notemark">*</span><a class="notebackref" href="#V1">1:1</a>
<span class="fq">Otuzuncu ildə </span><span class="ft">– yaxud </span><span class="fq">otuz yaşında ikən.</span></p>
<p class="x" id="FN3"><span class="notemark">*</span><a class="notebackref" href="#V2">1:2</a>
<span class="xt"><a href='2KI24.htm#V10'>2Pad. 24:10-16</a>; <a href='2CH36.htm#V9'>2Saln. 36:9-10</a></span></p>
<p class="x" id="FN4"><span class="notemark">*</span><a class="notebackref" href="#V5">1:5</a>
<span class="xt"><a href='REV04.htm#V6'>Vəhy 4:6</a></span></p>
<p class="x" id="FN5"><span class="notemark">*</span><a class="notebackref" href="#V10">1:10</a>
<span class="xt"><a href='EZK10.htm#V14'>Yez. 10:14</a>; <a href='REV04.htm#V7'>Vəhy 4:7</a></span></p>
<p class="x" id="FN6"><span class="notemark">*</span><a class="notebackref" href="#V13">1:13</a>
<span class="xt"><a href='REV04.htm#V5'>Vəhy 4:5</a></span></p>
<p class="x" id="FN7"><span class="notemark">*</span><a class="notebackref" href="#V15">1:15</a>
<span class="xt"><a href='EZK10.htm#V9'>Yez. 10:9-13</a></span></p>
<p class="x" id="FN8"><span class="notemark">*</span><a class="notebackref" href="#V18">1:18</a>
<span class="xt"><a href='REV04.htm#V8'>Vəhy 4:8</a></span></p>
<p class="x" id="FN9"><span class="notemark">*</span><a class="notebackref" href="#V22">1:22</a>
<span class="xt"><a href='REV04.htm#V6'>Vəhy 4:6</a></span></p>
<p class="x" id="FN10"><span class="notemark">*</span><a class="notebackref" href="#V24">1:24</a>
<span class="xt"><a href='REV01.htm#V4'>Vəhy 1:4-15</a>; <a href='REV19.htm#V6'>19:6</a></span></p>
<p class="x" id="FN11"><span class="notemark">*</span><a class="notebackref" href="#V26">1:26</a>
<span class="xt"><a href='EZK10.htm#V1'>Yez. 10:1</a>; <a href='REV04.htm#V2'>Vəhy 4:2-3</a></span></p>
<p class="x" id="FN12"><span class="notemark">*</span><a class="notebackref" href="#V27">1:27</a>
<span class="xt"><a href='EZK08.htm#V2'>Yez. 8:2</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
