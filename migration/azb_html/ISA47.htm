<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 47</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA46.htm'>&lt;</a></li>
<li><a href='ISA.htm'>47</a></li>
<li><a href='ISA48.htm'>&gt;</a></li>
</ul>
<div class="main">
 
<div class='chapterlabel' id="V0"> 47</div><div class='s'>Babilin düşkünlüyü </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 13:1–14:23; Yer. 50:1–51:64</span></a> Ey bakirə Babil qızı,  </div><div class='q'>Düş aşağı, torpaqda otur.  </div><div class='q'>Ey Xaldey qızı,  </div><div class='q'>Artıq taxt yoxdur, yerdə otur.  </div><div class='q'>Bundan sonra sənə  </div><div class='q'>“Zərif, nazlı” deməyəcəklər.   </div><div class='q'> <span class="verse" id="V2">2&#160;</span>Bir cüt dəyirman daşı götür, unu üyüt.  </div><div class='q'>Örpəyini aç, balağını qaldır,  </div><div class='q'>Baldırların açıb çaylardan keç.   </div><div class='q'> <span class="verse" id="V3">3&#160;</span>Çılpaqlığın açılacaq, ayıb yerin görünəcək.  </div><div class='q'>Mən intiqam alacağam,  </div><div class='q'>Heç kimi əsirgəməyəcəyəm».   </div><div class='q'> <span class="verse" id="V4">4&#160;</span>Bizi Satınalan İsrailin Müqəddəsidir,  </div><div class='q'>Onun adı Ordular Rəbbidir.   </div><div class='b'> &#160; </div> <div class='q'> <span class="verse" id="V5">5&#160;</span>Rəbb deyir: «Ey Xaldey qızı,  </div><div class='q'>Qaranlığa çəkil, sakitcə otur!  </div><div class='q'>Çünki bundan sonra səni daha  </div><div class='q'>Padşahlıqların mələkəsi çağırmayacaqlar!   </div><div class='q'> <span class="verse" id="V6">6&#160;</span>Öz xalqıma qəzəbləndim,  </div><div class='q'>İrsimi kiçildib sənə verdim.  </div><div class='q'>Lakin sən onların halına acımadın,  </div><div class='q'>Hətta yaşlılara da ağır boyunduruq yüklədin.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Sef. 2:15; Vəhy 18:7-8</span></a> “Həmişə əbədi mələkə olacağam” deyə düşünürdün.  </div><div class='q'>Bunları ürəyinə gətirmirdin, sonu düşünmürdün.   </div><div class='b'> &#160; </div> <div class='q'> <span class="verse" id="V8">8&#160;</span>İndi isə qulaq as, ey əmin-amanlıqda yaşayan zövq düşkünü!  </div><div class='q'>Sən ürəyində deyirdin: “Mən mənəm,  </div><div class='q'>Məndən başqası yoxdur.  </div><div class='q'>Heç vaxt dul qalmayacağam,  </div><div class='q'>Övlad itirmək dərdini bilməyəcəyəm”.   </div><div class='q'> <span class="verse" id="V9">9&#160;</span>Bu iki bəla bir gündə,  </div><div class='q'>Qəflətən başına gələcək.  </div><div class='q'>Böyük cadugərliyinə, hədsiz ovsunçuluq etdiyinə baxmayaraq,  </div><div class='q'>Həm övladlarını itirəcək, həm də dul qalacaqsan.   </div><div class='b'> &#160; </div> <div class='q'> <span class="verse" id="V10">10&#160;</span>Pisliyinə güvəndin,  </div><div class='q'>Dedin: “Məni heç kim görmür”.  </div><div class='q'>Sənin hikmətin və biliyin səni azdırdı.  </div><div class='q'>Düşündün: “Mən mənəm,  </div><div class='q'>Məndən başqası yoxdur”.   </div><div class='q'> <span class="verse" id="V11">11&#160;</span>Lakin üzərinə bəla gələcək,  </div><div class='q'>Sən onun qarşısını ala bilməyəcəksən,  </div><div class='q'>Sən xərac versən də, bu fəlakət üstünə gələcək,  </div><div class='q'>Bilmədiyin bəla qəflətən üzərinə düşəcək.   </div><div class='q'> <span class="verse" id="V12">12&#160;</span>Gənc yaşlarından bəri  </div><div class='q'>Məşğul olduğun ovsunçuluğuna və böyük cadugərliyinə davam et.  </div><div class='q'>Bəlkə onlardan bir xeyir görərsən,  </div><div class='q'>Bəlkə düşmənlərini onlarla vahiməyə sala bilərsən!   </div><div class='q'> <span class="verse" id="V13">13&#160;</span>Aldığın çoxlu məsləhətlər səni üzdü.  </div><div class='q'>Qoy ulduz falına baxanlar, münəccimlər,  </div><div class='q'>Yeni ay çıxanda olacaq hadisələri bildirənlər  </div><div class='q'>İndi gəlib səni  </div><div class='q'>Başına gələn bəlalardan xilas etsinlər.   </div><div class='q'> <span class="verse" id="V14">14&#160;</span>Bax, onlar küləş kimidir,  </div><div class='q'>Od onları yandırıb-yaxar.  </div><div class='q'>Özlərini alovun gücündən xilas edə bilməyəcəklər.  </div><div class='q'>Bu alov isinmək üçün kömürlü od deyil,  </div><div class='q'>Qabağında oturulacaq od deyil.   </div><div class='q'> <span class="verse" id="V15">15&#160;</span>Sənin işlədiyin, cavanlığından bəri alver etdiyin adamların  </div><div class='q'>Aqibəti belə olacaq.  </div><div class='q'>Hər kəs öz yolu ilə gedəcək, səni xilas edən olmayacaq.   </div><ul class='tnav'>
<li><a href='index.htm'>YEŞAYA</a></li>
<li><a href='ISA46.htm'>&lt;</a></li>
<li><a href='ISA.htm'>47</a></li>
<li><a href='ISA48.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">47:1</a>
<span class="xt"><a href='ISA13.htm#V1'>Yeş. 13:1</a>–<a href='ISA14.htm#V23'>14:23</a>; <a href='JER50.htm#V1'>Yer. 50:1</a>–<a href='JER51.htm#V64'>51:64</a></span></p>
<p class="x" id="FN2"><span class="notemark">*</span><a class="notebackref" href="#V7">47:7</a>
<span class="xt"><a href='ZEP02.htm#V15'>Sef. 2:15</a>; <a href='REV18.htm#V7'>Vəhy 18:7-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
