<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN18.htm'>&lt;</a></li>
<li><a href='JHN.htm'>19</a></li>
<li><a href='JHN20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>İsanın ölümə məhkum edilməsi </div> <div class='p'> <span class="verse" id="V1">1&#160;</span>Onda Pilat İsanı aparıb qamçılatdı.   <span class="verse" id="V2">2&#160;</span>Əsgərlər də tikandan bir tac hörüb Onun başına qoydular və Ona tünd qırmızı paltar geyindirdilər.   <span class="verse" id="V3">3&#160;</span>Onlar İsanın yanına gəlib «Yəhudilərin Padşahı sağ olsun!» deyirdilər və Ona şillə vururdular.   <span class="verse" id="V4">4&#160;</span>Pilat yenə bayıra çıxıb Yəhudilərə dedi: «Budur, Onu bayıra, sizin yanınıza gətirirəm ki, Onda bir təqsir görmədiyimi biləsiniz».   <span class="verse" id="V5">5&#160;</span>O zaman İsa başında tikandan tac, əynində tünd qırmızı paltar bayıra çıxdı. Pilat onlara dedi: «O Adam budur!»   <span class="verse" id="V6">6&#160;</span>Başçı kahinlər və mühafizəçilər Onu gördükdə «Çarmıxa çək, çarmıxa çək!» deyə bağırdılar. Pilat onlara dedi: «Onu özünüz götürüb çarmıxa çəkin, çünki mən Onda bir təqsir görmürəm».   <span class="verse" id="V7">7&#160;</span>Yəhudilər ona cavab verdilər: «Bizim bir qanunumuz var, bu qanuna görə O ölməlidir, çünki Özünü Allahın Oğlu adlandırır».   </div><div class='p'> <span class="verse" id="V8">8&#160;</span>Pilat bu sözü eşidəndə daha da qorxdu.   <span class="verse" id="V9">9&#160;</span>Yenə vali sarayına girib İsadan soruşdu: «Sən haradansan?» Amma İsa ona cavab vermədi.   <span class="verse" id="V10">10&#160;</span>Pilat Ona dedi: «Mənəmi cavab vermirsən? Bilmirsən ki, Səni azad etməyə yaxud çarmıxa çəkməyə səlahiyyətim var?»   <span class="verse" id="V11">11&#160;</span>İsa ona cavab verdi: «Əgər sənə yuxarıdan verilməsəydi, Mənim üzərimdə heç bir səlahiyyətin olmazdı. Buna görə də Məni sənə təslim edənin günahı daha böyükdür».   <span class="verse" id="V12">12&#160;</span>Bundan sonra Pilat Onu azad etməyə çalışdı, ancaq Yəhudilər bağırıb dedilər: «Əgər bu Adamı azad etsən, qeysərin dostu deyilsən. Kim özünü padşah elan edirsə, qeysərə qarşı çıxmış olur».   </div><div class='p'> <span class="verse" id="V13">13&#160;</span>Pilat bu sözü eşitdikdə İsanı bayıra apardı və ibranicə Qabbata, yəni Daş döşəmə deyilən yerdə hökm kürsüsünə oturdu.   <span class="verse" id="V14">14&#160;</span>Pasxaya hazırlıq günü idi. Altıncı saat<a href="#FN1" class="notemark">*<span class="popup">Altıncı saat – hazırkı vaxtla günorta saat on iki.</span></a> radələri idi. Pilat Yəhudilərə «Padşahınız budur!» dedi.   <span class="verse" id="V15">15&#160;</span>Amma onlar «Yox, rədd olsun, rədd olsun! Onu çarmıxa çək!» deyə bağırdı. Pilat onlardan soruşdu: «Padşahınızımı çarmıxa çəkim?» Başçı kahinlər cavab verdilər: «Qeysərdən başqa padşahımız yoxdur!»   <span class="verse" id="V16">16&#160;</span>Onda Pilat İsanı çarmıxa çəkilmək üçün onlara təslim etdi.  </div><div class='s'>İsanın çarmıxa çəkilməsi </div> <div class='r'>(Mat. 27:32-44; Mark 15:21-32; Luka 23:24-43)  </div><div class='p'>Əsgərlər İsanı götürüb apardılar.   <span class="verse" id="V17">17&#160;</span>İsa çarmıxını Özü daşıyaraq ibranicə Qolqota, yəni «Kəllə yeri» adlanan yerə çıxdı.   <span class="verse" id="V18">18&#160;</span>Orada Onu və başqa iki nəfəri çarmıxa çəkdilər: biri İsanın sağında, o biri isə solunda idi, İsa da ortada idi.   <span class="verse" id="V19">19&#160;</span>Pilat bir lövhə yazıb onu çarmıxın üstündə asdırdı. Orada belə yazılmışdı: «Yəhudilərin Padşahı Nazaretli İsa».   <span class="verse" id="V20">20&#160;</span>Yəhudilərin bir çoxu bu lövhəni oxudu, çünki İsanın çarmıxa çəkildiyi yer şəhərə yaxın idi və lövhədə ibranicə, latınca və yunanca yazılmışdı.   <span class="verse" id="V21">21&#160;</span>Bunu görüb Yəhudi başçı kahinləri Pilata dedilər: «“Yəhudilərin Padşahı” yox, “Özünü Yəhudilərin Padşahı adlandıran” yaz».   <span class="verse" id="V22">22&#160;</span>Pilat cavab verdi: «Nə yazdımsa, yazdım».   </div><div class='p'> <span class="verse" id="V23">23&#160;</span>Əsgərlər İsanı çarmıxa çəkdikləri zaman Onun paltarlarını götürüb hər əsgər üçün bir pay olmaqla dörd hissəyə böldülər. Tikişsiz və başdan-ayağa toxunma olan köynəyini götürdülər.   <span class="verse" id="V24">24&#160;</span><a href="#FN2" class="notemark">*<span class="popup">Zəb. 22:18</span></a>Onlar bir-birinə dedilər: «Bunu cırmayaq, püşk ataq, görək kimin olur». Müqəddəs Yazıdakı  </div><div class='q'>«Aralarında paltarlarımı bölüşdürdülər,  </div><div class='q'>Geyimim üçün püşk atdılar»  </div><div class='m'>sözü yerinə yetsin deyə əsgərlər bunu etdilər.   </div><div class='p'> <span class="verse" id="V25">25&#160;</span>İsanın çarmıxı yanında anası, anasının bacısı, Klopanın arvadı Məryəm və Məcdəlli Məryəm dayanmışdı.   <span class="verse" id="V26">26&#160;</span>İsa anasını və onun yanında Öz sevimli şagirdinin dayandığını gördükdə anasına dedi: «Ana, bu sənin oğlundur!»   <span class="verse" id="V27">27&#160;</span>Sonra isə şagirdə dedi: «Bu da sənin anandır!» Həmin andan sonra şagird onu öz evinə apardı.   </div><div class='s'>İsanın ölümü </div> <div class='r'>(Mat. 27:45-56; Mark 15:33-41; Luka 23:44-49)  </div><div class='p'> <span class="verse" id="V28">28&#160;</span><a href="#FN3" class="notemark">*<span class="popup">Zəb. 22:15; 69:21</span></a>Daha sonra İsa hər şeyin artıq tamam olduğunu bilərək Müqəddəs Yazı tam yerinə yetsin deyə «Susadım!» dedi.   <span class="verse" id="V29">29&#160;</span>Orada şərab sirkəsi ilə dolu bir qab qoyulmuşdu. Bir süngəri şərab sirkəsinə batıraraq züfaya taxıb İsanın ağzına yaxınlaşdırdılar.   <span class="verse" id="V30">30&#160;</span>İsa şərab sirkəsini daddı. Sonra «tamam oldu» dedi və başını əyib ruhunu tapşırdı.   </div><div class='p'> <span class="verse" id="V31">31&#160;</span>Hazırlıq günü olduğuna görə Yəhudi başçıları Pilatdan çarmıxa çəkilənlərin baldırlarının qırılmasını və cəsədlərin götürülməsini xahiş etdilər. Onlar cəsədlərin Şənbə günü çarmıxda qalmasını istəmirdilər, çünki o Şənbə günü böyük bir bayram idi.   <span class="verse" id="V32">32&#160;</span>Onda əsgərlər gəlib əvvəl İsa ilə çarmıxa çəkilən bir adamın, sonra isə o biri adamın baldırlarını qırdılar.   <span class="verse" id="V33">33&#160;</span>İsanın yanına gələndə isə Onun artıq öldüyünü görüb baldırlarını qırmadılar.   <span class="verse" id="V34">34&#160;</span>Amma əsgərlərdən biri Onun böyrünü nizə ilə deşdi, o anda oradan qan və su axdı.   <span class="verse" id="V35">35&#160;</span>Bunu görən adam özü şəhadət edir və onun şəhadəti doğrudur, sizin də iman etməyiniz üçün həqiqəti söylədiyini bilir.   <span class="verse" id="V36">36&#160;</span><a href="#FN4" class="notemark">*<span class="popup">Çıx. 12:46; Say. 9:12; Zəb. 34:20</span></a>Bunlar ona görə oldu ki, Müqəddəs Yazıdakı «Onun bir sümüyü də qırılmayacaq» sözü yerinə yetsin.   <span class="verse" id="V37">37&#160;</span><a href="#FN5" class="notemark">*<span class="popup">Zək. 12:10; Vəhy 1:7</span></a>Yenə başqa bir Yazıda «bədənini deşdikləri Şəxsə baxacaqlar» deyilir.   </div><div class='s'>İsanın dəfni </div> <div class='r'>(Mat. 27:57-61; Mark 15:42-47; Luka 23:50-56)  </div><div class='p'> <span class="verse" id="V38">38&#160;</span>Bundan sonra Arimateyalı Yusif Pilatdan İsanın cəsədini götürməyi xahiş etdi. Yusif İsanın şagirdi idi, amma Yəhudi başçılarından qorxduğu üçün bunu gizli saxlayırdı. Pilat ona izin verdi və Yusif gəlib İsanın cəsədini götürdü.   <span class="verse" id="V39">39&#160;</span><a href="#FN6" class="notemark">*<span class="popup">Yəh. 3:1-2</span></a>Vaxtı ilə gecə ikən İsanın yanına gələn Nikodim də gəlib yüz litraya<a href="#FN7" class="notemark">†<span class="popup">Yüz litra – təqribən 30 kq.</span></a> qədər qarışıq mirra və əzvay gətirdi.   <span class="verse" id="V40">40&#160;</span>İsanın cəsədini götürüb Yəhudilərin dəfn adətinə uyğun olaraq ətirlərlə birgə kətan bezlərə sarıdılar.   <span class="verse" id="V41">41&#160;</span>İsanın çarmıxa çəkildiyi yerdə bir bağça, bu bağçanın içində də hələ heç kəsin qoyulmadığı təzə bir qəbir var idi.   <span class="verse" id="V42">42&#160;</span>Qəbir yaxında olduğuna görə İsanın cəsədini oraya qoydular, çünki o gün Yəhudilərin Hazırlıq günü idi.   </div><ul class='tnav'>
<li><a href='index.htm'>YƏHYA</a></li>
<li><a href='JHN18.htm'>&lt;</a></li>
<li><a href='JHN.htm'>19</a></li>
<li><a href='JHN20.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V14">19:14</a>
<span class="fq">Altıncı saat </span><span class="ft">– hazırkı vaxtla günorta saat on iki.</span></p>
<p class="x" id="FN2"><span class="notemark">*</span><a class="notebackref" href="#V24">19:24</a>
<span class="xt"><a href='PSA022.htm#V18'>Zəb. 22:18</a></span></p>
<p class="x" id="FN3"><span class="notemark">*</span><a class="notebackref" href="#V28">19:28</a>
<span class="xt"><a href='PSA022.htm#V15'>Zəb. 22:15</a>; <a href='PSA069.htm#V21'>69:21</a></span></p>
<p class="x" id="FN4"><span class="notemark">*</span><a class="notebackref" href="#V36">19:36</a>
<span class="xt"><a href='EXO12.htm#V46'>Çıx. 12:46</a>; <a href='NUM09.htm#V12'>Say. 9:12</a>; <a href='PSA034.htm#V20'>Zəb. 34:20</a></span></p>
<p class="x" id="FN5"><span class="notemark">*</span><a class="notebackref" href="#V37">19:37</a>
<span class="xt"><a href='ZEC12.htm#V10'>Zək. 12:10</a>; <a href='REV01.htm#V7'>Vəhy 1:7</a></span></p>
<p class="x" id="FN6"><span class="notemark">*</span><a class="notebackref" href="#V39">19:39</a>
<span class="xt"><a href='JHN03.htm#V1'>Yəh. 3:1-2</a></span></p>
<p class="f" id="FN7"><span class="notemark">†</span><a class="notebackref" href="#V39">19:39</a>
<span class="fq">Yüz litra </span><span class="ft">– təqribən 30 kq.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
