<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 39</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='EZK38.htm'>&lt;</a></li>
<li><a href='EZK.htm'>39</a></li>
<li><a href='EZK40.htm'>&gt;</a></li>
</ul>
<div class="main">
 
<div class='chapterlabel' id="V0"> 39</div><div class='s'>Qoqun məğlub olması </div> <div class='p'> <span class="verse" id="V1">1&#160;</span>Sən ey bəşər oğlu, Qoqun əleyhinə peyğəmbərlik edib söylə ki, Xudavənd Rəbb belə deyir: “Ey Roşun, Meşekin və Tuvalın rəhbəri Qoq, Mən sənin əleyhinəyəm.   <span class="verse" id="V2">2&#160;</span>Səni geri qaytarıb aparacağam, uzaq şimaldan çıxaracağam və İsrail dağları üzərinə gətirəcəyəm.   <span class="verse" id="V3">3&#160;</span>Sol əlindən kamanını, sağ əlindən oxlarını vurub salacağam.   <span class="verse" id="V4">4&#160;</span>Sən bütün ordularınla, yanında olan xalqlarla birgə İsrail dağları üzərində həlak olacaqsan. Səni qida olmaq üçün hər cür yırtıcı quşa və vəhşi heyvanlara verəcəyəm.   <span class="verse" id="V5">5&#160;</span>Açıq çöldə həlak olacaqsan, çünki Mən bunu söylədim, Xudavənd Rəbb belə bəyan edir.   <span class="verse" id="V6">6&#160;</span>Mən Maqoqun və sahil ölkələrində əmin-amanlıq içində yaşayanların üstünə od göndərəcəyəm. Onda biləcəklər ki, Rəbb Mənəm.   </div><div class='p'> <span class="verse" id="V7">7&#160;</span>Xalqım İsrailin arasında müqəddəs adımı tanıdacağam, artıq müqəddəs adımın ləkələnməsinə izin verməyəcəyəm. Onda millətlər biləcəklər ki, Mən Rəbbəm, İsraildə Müqəddəs Olanam.   <span class="verse" id="V8">8&#160;</span>Budur, o vaxt gəlir və mütləq baş verəcək” Xudavənd Rəbb belə bəyan edir, “bu gün Mənim dediyim gündür.   </div><div class='p'> <span class="verse" id="V9">9&#160;</span>Onda İsrail şəhərlərində yaşayanlar çıxıb od qalayacaq. Silahlarını, qalxanlarını, sipərlərini, kamanlarını, oxlarını, toppuzlarını və nizələrini bu odda yandıracaqlar. Onları yeddi il ərzində yandıracaqlar.   <span class="verse" id="V10">10&#160;</span>Çöldən odun daşımayacaq, meşələrdən ağac kəsməyəcəklər, çünki silahlarla od qalayacaqlar. Onları qarət edənləri qarət edəcək, mallarını talan edənləri talan edəcəklər” Xudavənd Rəbb belə bəyan edir.   </div><div class='p'> <span class="verse" id="V11">11&#160;</span>“O gün Duz dənizinin şərqində, Səyyahlar dərəsində Qoqa İsraildə bir qəbiristanlıq verəcəyəm. Orada Qoq və bütün qoşunu basdırılacaq. Bu yerə Hamon-Qoq <a href="#FN1" class="notemark">*<span class="popup">Hamon-Qoq – ibrani dilində Qoq qoşunu.</span></a> dərəsi deyiləcək. Oradan yol keçənlərin qabağı kəsiləcək.   <span class="verse" id="V12">12&#160;</span>Ölkəni təmizləmək üçün İsrail nəsli yeddi ay onları basdırmaqla məşğul olacaq.   <span class="verse" id="V13">13&#160;</span>Onları bütün ölkə xalqı basdıracaq. Mənim izzətləndiyim gün onlar üçün əlamətdar olacaq” Xudavənd Rəbb belə bəyan edir.   <span class="verse" id="V14">14&#160;</span>“Ölkəni təmizləmək üçün adamlara iş tapşırılacaq. Bəziləri ölkəni dayanmadan dolaşacaq, bəziləri isə yerdə qalan cəsədləri basdıracaq. Yeddi aydan sonra axtarışlara başlayacaqlar.   <span class="verse" id="V15">15&#160;</span>Bu adamlar ölkənin hər yerini dolaşacaq. İnsan sümüyü görəndə qəbirqazanlar onu Hamon-Qoq dərəsində basdırana qədər yanına bir nişan qoyacaq.   <span class="verse" id="V16">16&#160;</span>Orada Hamona adlı bir şəhər olacaq. Beləcə ölkəni təmizləyəcəklər”.   </div><div class='p'> <span class="verse" id="V17">17&#160;</span><a href="#FN2" class="notemark">*<span class="popup">Vəhy 19:17-18 </span></a> Sən ey bəşər oğlu, Xudavənd Rəbb belə deyir: “Hər cür quşa və hər cür vəhşi heyvana söylə ki, toplaşıb gəlsinlər. Sizin üçün kəsəcəyim qurbanın – İsrail dağları üzərindəki böyük qurbanın yanına hər tərəfdən yığılın. Orada ət yeyib qan içəcəksiniz.   <span class="verse" id="V18">18&#160;</span>Başanın bəslənmiş heyvanlarının – qoçların, quzuların, təkələrin və buğaların ətini yeyib qanını içdiyiniz kimi igidlərin ətini yeyəcək, dünya rəhbərlərinin qanını içəcəksiniz.   <span class="verse" id="V19">19&#160;</span>Sizin üçün kəsdiyim qurbandan doyunca yağ yeyəcək, sərxoş olunca qan içəcəksiniz.   <span class="verse" id="V20">20&#160;</span>Süfrəmdə atlardan, süvarilərdən, igidlərdən və hər cür əsgərdən bol-bol yeyib-doyacaqsınız” Xudavənd Rəbb belə bəyan edir.   </div><div class='p'> <span class="verse" id="V21">21&#160;</span>“İzzətimi millətlər arasında göstərəcəyəm. Bütün millətlər onlara verdiyim cəzanı və üstlərinə qoyduğum əlimi görəcək.   <span class="verse" id="V22">22&#160;</span>Bu gündən sonra İsrail nəsli biləcək ki, onların Allahı Rəbb Mənəm.   <span class="verse" id="V23">23&#160;</span>Onda millətlər biləcək ki, İsrail nəsli öz təqsirlərindən ötrü sürgünə getdi. Çünki onlar Mənə xəyanət etdi, Mən onlardan üz döndərdim, onları düşmənlərinə təslim etdim, hamısı qılıncla həlak oldu.   <span class="verse" id="V24">24&#160;</span>Murdarlıqlarına və üsyanlarına görə onlarla rəftar etdim, onlardan üz döndərdim”.   </div><div class='p'> <span class="verse" id="V25">25&#160;</span>Buna görə Xudavənd Rəbb belə deyir: “Yaqub nəslindən sürgün olunanları indi geri qaytaracaq, bütün İsrail nəslinə rəhm edəcək və müqəddəs adım naminə qısqanc olacağam.   <span class="verse" id="V26">26&#160;</span>Torpaqlarında əmin-amanlıq içində yaşayanda, onları qorxudan bir kəs olmayanda rüsvayçılıqlarını və Mənə etdikləri bütün xəyanətləri unudacaqlar.   <span class="verse" id="V27">27&#160;</span>Onları xalqlar arasından geri qaytarıb düşmən ölkələrindən topladığım zaman çoxlu millətin gözü önündə, onların arasında müqəddəs tutulacağam.   <span class="verse" id="V28">28&#160;</span>Onda biləcəklər ki, onların Allahı Rəbb Mənəm. Çünki onları millətlər arasına sürgünə göndərdim. Amma öz torpaqlarına da qaytaracağam, artıq heç birini qaldığı ölkəsində qoyub getməyəcəyəm.   <span class="verse" id="V29">29&#160;</span>Bir daha onlardan üz döndərməyəcəyəm, çünki İsrail nəsli üzərinə Öz Ruhumu tökəcəyəm” Xudavənd Rəbb belə bəyan edir».   </div><ul class='tnav'>
<li><a href='index.htm'>YEZEKEL</a></li>
<li><a href='EZK38.htm'>&lt;</a></li>
<li><a href='EZK.htm'>39</a></li>
<li><a href='EZK40.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">39:11</a>
<span class="fq">Hamon-Qoq </span><span class="ft">– ibrani dilində </span><span class="fq">Qoq qoşunu.</span></p>
<p class="x" id="FN2"><span class="notemark">*</span><a class="notebackref" href="#V17">39:17</a>
<span class="xt"><a href='REV19.htm#V17'>Vəhy 19:17-18</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
