<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 33</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN32.htm'>&lt;</a></li>
<li><a href='GEN.htm'>33</a></li>
<li><a href='GEN34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>Yaqubun Esavla görüşü </div> <div class='p'> <span class="verse" id="V1">1&#160;</span>Yaqub başını qaldırıb gördü ki, Esav dörd yüz adamla birlikdə gəlir. O, Leanın, Rəhilənin və iki cariyəsinin uşaqlarını ayırdı:   <span class="verse" id="V2">2&#160;</span>cariyələrlə onların uşaqlarını qabağa, Lea ilə onun uşaqlarını ortaya, Rəhilə ilə Yusifi isə arxaya qoydu.   <span class="verse" id="V3">3&#160;</span>Özü isə onların qabağına keçdi və qardaşına yaxınlaşanda yeddi dəfə yerə əyildi.   </div><div class='p'> <span class="verse" id="V4">4&#160;</span>Esav Yaqubu qarşılamaq üçün qaçıb onu qucaqladı və boynuna sarılıb öpdü. Onlar ağlaşdılar.   <span class="verse" id="V5">5&#160;</span>Esav başını qaldırıb qadınları və uşaqları görəndə dedi: «Bunlar sənin nəyindir?» Yaqub dedi: «Allahın sənin quluna lütf etdiyi uşaqlardır».   <span class="verse" id="V6">6&#160;</span>Əvvəl cariyələrlə uşaqları yaxınlaşıb təzim etdilər,   <span class="verse" id="V7">7&#160;</span>sonra Lea ilə uşaqları yaxınlaşıb təzim etdilər, axırda isə Yusiflə Rəhilə yaxınlaşıb təzim etdilər.   <span class="verse" id="V8">8&#160;</span>Esav soruşdu: «Rast gəldiyim o biri dəstəni nə üçün göndərmişdin?» Yaqub dedi: «Ağamın gözündə lütf tapmaq üçün».   <span class="verse" id="V9">9&#160;</span>Esav dedi: «Mənim sürüm çoxdur, qardaşım, səndə olan sənin olsun».   <span class="verse" id="V10">10&#160;</span>Yaqub dedi: «Yox, xahiş edirəm, indi gözündə lütf tapdımsa, məndən bu hədiyyələri götür. Çünki sənin üzünü görəndə Allahın üzünü görmüş sandım, mənə qarşı çox xeyirxah oldun.   <span class="verse" id="V11">11&#160;</span>Xahiş edirəm, sənə gətirilən hədiyyələri götür. Çünki Allah mənə lütf etdi və indi mənim hər şeyim var». Yaqub təkid etdikdən sonra Esav hədiyyələri götürdü.   </div><div class='p'> <span class="verse" id="V12">12&#160;</span>Esav dedi: «Köç edib gedək. Mən sizin qabağınızda gedəcəyəm».   <span class="verse" id="V13">13&#160;</span>Yaqub ona dedi: «Ağam bilir ki, uşaqlar zəifdir, yanımda olan qoyun-keçi və mal-qara da sağmaldır. Sürüləri bir gün bərk sürsələr, hamısı tələf olar.   <span class="verse" id="V14">14&#160;</span>Xahiş edirəm, ağam qulundan qabaqda getsin, mən isə ağamın yanına, Seirə çatana qədər qabağımda olan sürülərin və uşaqların yerişinə görə yavaş sürəcəyəm».   <span class="verse" id="V15">15&#160;</span>Esav dedi: «Mənimlə olan adamların bəzisini səninlə qalmaq üçün qoyum». Yaqub dedi: «Bu nəyə lazımdır? Mən ancaq ağamın gözündə lütf tapmaq istəyirəm».   <span class="verse" id="V16">16&#160;</span>Esav o gün yola düşüb Seirə qayıtdı.   <span class="verse" id="V17">17&#160;</span>Yaqub Sukkota köçüb özünə ev tikdi və sürüsünə ağıllar düzəltdi. Ona görə də bu yerin adını Sukkot<a href="#FN1" class="notemark">*<span class="popup">Sukkot – ibrani dilində ağıllar yaxud çardaqlar.</span></a> qoydular.   </div><div class='p'> <span class="verse" id="V18">18&#160;</span>Yaqub Paddan-Aramdan qayıtdıqdan sonra sağ-salamat Kənan torpağında olan Şekem şəhərinə gəldi və şəhərin qarşısında məskən saldı.   <span class="verse" id="V19">19&#160;</span><a href="#FN2" class="notemark">*<span class="popup">Yeşua 24:32; Yəh. 4:5; Həv. 7:16</span></a> O, çadırını qurduğu tarla sahəsini Şekemin atası Xamorun oğullarından yüz parça gümüşlə satın aldı.   <span class="verse" id="V20">20&#160;</span>Yaqub orada bir qurbangah qurub adını El-Elohe-İsrail<a href="#FN3" class="notemark">†<span class="popup">El-Elohe-İsrail – ibrani dilində Allah, İsrailin Allahı.</span></a> qoydu.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN32.htm'>&lt;</a></li>
<li><a href='GEN.htm'>33</a></li>
<li><a href='GEN34.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V17">33:17</a>
<span class="fq">Sukkot </span><span class="ft">– ibrani dilində </span><span class="fq">ağıllar </span><span class="ft">yaxud </span><span class="fq">çardaqlar.</span></p>
<p class="x" id="FN2"><span class="notemark">*</span><a class="notebackref" href="#V19">33:19</a>
<span class="xt"><a href='JOS24.htm#V32'>Yeşua 24:32</a>; <a href='JHN04.htm#V5'>Yəh. 4:5</a>; <a href='ACT07.htm#V16'>Həv. 7:16</a></span></p>
<p class="f" id="FN3"><span class="notemark">†</span><a class="notebackref" href="#V20">33:20</a>
<span class="fq">El-Elohe-İsrail </span><span class="ft">– ibrani dilində </span><span class="fq">Allah, İsrailin Allahı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
