<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO02.htm'>&lt;</a></li>
<li><a href='2CO.htm'>3</a></li>
<li><a href='2CO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='p'> <span class="verse" id="V1">1&#160;</span>Özümüz barədə yenə zəmanət veririkmi? Yoxsa bəziləri kimi sizə yazılan və yaxud sizin yazdığınız zəmanət məktublarına ehtiyacımız var?   <span class="verse" id="V2">2&#160;</span>Bütün insanların tanıdığı, oxuduğu, ürəklərimizə yazılmış məktubumuz sizsiniz.   <span class="verse" id="V3">3&#160;</span><a href="#FN1" class="notemark">*<span class="popup">Çıx. 24:12; Yer. 31:33; Yez. 11:19-20; 36:26</span></a>Xidmətimizin nəticəsi olan bir Məsih məktubu olduğunuz aydın görünür; bu məktub mürəkkəblə yox, var olan Allahın Ruhu ilə daş lövhələrə deyil, ət ürəklərə yazılıb.   <span class="verse" id="V4">4&#160;</span>Məsih sayəsində Allah hüzurunda belə etibarımız var.   <span class="verse" id="V5">5&#160;</span>Özümüzdən yaranan qabiliyyətimiz yoxdur və bunu iddia da edə bilmərik. Bizə qabiliyyət verən Allahdır.   <span class="verse" id="V6">6&#160;</span><a href="#FN2" class="notemark">*<span class="popup">Yer. 31:31</span></a>O bizi Yeni Əhdin xidmətçiləri olmaq üçün qabiliyyətli etdi. Bu Yeni Əhd yazılı Qanuna deyil, Ruha əsaslanır. Çünki yazılı Qanun öldürür, Ruh isə həyat verir.   </div><div class='s'>Yeni Əhdin ehtişamı </div> <div class='p'> <span class="verse" id="V7">7&#160;</span><a href="#FN3" class="notemark">*<span class="popup">Çıx. 34:29-30</span></a>Ölümlə nəticələnən xidmət, yəni daş lövhələr üzərində həkk olunan yazılı Qanun elə ehtişamla gəldi ki, Musanın üzündən parlayan ehtişam ötəri olduğu halda İsrail övladları onun üzünə baxa bilmirdilər.   <span class="verse" id="V8">8&#160;</span>Onda Ruha əsaslanan xidmət daha da ehtişamlı olmazmı?   <span class="verse" id="V9">9&#160;</span>Əgər insanı məhkum edən xidmətin ehtişamı varsa, salehlik qazandıran xidmətin ehtişamı nə qədər çoxdur.   <span class="verse" id="V10">10&#160;</span>Çünki əvvəllər ehtişamlı olanın indi hədsiz ehtişamı olanla müqayisədə ehtişamı yoxdur.   <span class="verse" id="V11">11&#160;</span>Əgər ötəri olan ehtişamla gəldisə, daimi olanın ehtişamı daha da böyükdür.   </div><div class='p'> <span class="verse" id="V12">12&#160;</span>Belə bir ümidə sahib olduğumuz üçün böyük cəsarətlə danışa bilərik.   <span class="verse" id="V13">13&#160;</span><a href="#FN4" class="notemark">*<span class="popup">Çıx. 34:33</span></a>İsrail övladları onun üzündəki ötəri ehtişamın keçib-getməsinə baxmasın deyə üzünə niqab çəkən Musa kimi deyilik.   <span class="verse" id="V14">14&#160;</span>İsrail övladları fikirlərində inadkar oldu. Bu günə qədər Köhnə Əhd oxunarkən onları eyni niqab qapayır, açılmır, çünki bu yalnız Məsih vasitəsilə götürülür.   <span class="verse" id="V15">15&#160;</span>Hətta bu günə qədər Musanın Yazıları nə vaxt oxunursa, onların ürəklərini bir niqab qapayır.   <span class="verse" id="V16">16&#160;</span>Amma kim Rəbbə tərəf dönürsə, o vaxt niqab aradan qaldırılır.   <span class="verse" id="V17">17&#160;</span>Rəbb Ruhdur, Rəbbin Ruhu haradadırsa, azadlıq da oradadır.   <span class="verse" id="V18">18&#160;</span>Biz hamımız niqabsız üzdə Rəbbin ehtişamını əks etdirərək Rəbbin surətinə dəyişilirik. Ruh olan Rəbdən yaranan bu ehtişam get-gedə bizdə görünməyə başlayır.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO02.htm'>&lt;</a></li>
<li><a href='2CO.htm'>3</a></li>
<li><a href='2CO04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">3:3</a>
<span class="xt"><a href='EXO24.htm#V12'>Çıx. 24:12</a>; <a href='JER31.htm#V33'>Yer. 31:33</a>; <a href='EZK11.htm#V19'>Yez. 11:19-20</a>; <a href='EZK36.htm#V26'>36:26</a></span></p>
<p class="x" id="FN2"><span class="notemark">*</span><a class="notebackref" href="#V6">3:6</a>
<span class="xt"><a href='JER31.htm#V31'>Yer. 31:31</a></span></p>
<p class="x" id="FN3"><span class="notemark">*</span><a class="notebackref" href="#V7">3:7</a>
<span class="xt"><a href='EXO34.htm#V29'>Çıx. 34:29-30</a></span></p>
<p class="x" id="FN4"><span class="notemark">*</span><a class="notebackref" href="#V13">3:13</a>
<span class="xt"><a href='EXO34.htm#V33'>Çıx. 34:33</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
