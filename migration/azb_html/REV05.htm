<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV04.htm'>&lt;</a></li>
<li><a href='REV.htm'>5</a></li>
<li><a href='REV06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Möhürlü tumar və Quzu </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 29:11; Yez. 2:9-10</span></a>Mən taxtda Oturanın sağ əlində bir tumar gördüm ki, onun hər iki tərəfi də yazılmışdı və yeddi möhürlə möhürlənmişdi.   <span class="verse" id="V2">2&#160;</span>Həmçinin gördüm ki, qüdrətli bir mələk uca səslə elan edir: «Tumarın möhürlərini qırmağa və onu açmağa kim layiqdir?»   <span class="verse" id="V3">3&#160;</span>Amma nə göydə, nə yer üzündə, nə də yer altında bir kəs bu tumarı açmağı yaxud onun içinə baxmağı bacarmadı.   <span class="verse" id="V4">4&#160;</span>Mən çox ağladım, çünki tumarı açmağa yaxud onun içinə baxmağa layiq olan bir kəs tapılmadı.   <span class="verse" id="V5">5&#160;</span><a href="#FN2" class="notemark">*<span class="popup">Yar. 49:9; Yeş. 11:1,10</span></a>Onda ağsaqqallardan biri mənə dedi: «Ağlama! Budur, Yəhuda qəbiləsindən olan Aslan, Davudun Kökü qalib gəlib; buna görə də O, tumarı və onun yeddi möhürünü aça bilir».   </div><div class='p'> <span class="verse" id="V6">6&#160;</span><a href="#FN3" class="notemark">*<span class="popup">Yeş. 53:7; Zək. 4:10</span></a>Gördüm ki, taxtla dörd canlı məxluqun ortasında və ağsaqqalların arasında bir Quzu dayanıb; O sanki kəsilmiş vəziyyətdə idi. Onun yeddi buynuzu və yeddi gözü var idi ki, bunlar da bütün yer üzünə göndərilmiş Allahın yeddi ruhudur.   <span class="verse" id="V7">7&#160;</span>Quzu yaxınlaşıb taxtda Oturanın sağ əlindən tumarı götürdü.   <span class="verse" id="V8">8&#160;</span><a href="#FN4" class="notemark">*<span class="popup">Zəb. 141:2</span></a>O, tumarı götürdüyü zaman dörd canlı məxluq və iyirmi dörd ağsaqqal Quzunun önündə yerə qapandı. Hər birinin əlində çəng var idi və buxurla dolu qızıl nimçələr tuturdular ki, bunlar müqəddəslərin dualarıdır.   <span class="verse" id="V9">9&#160;</span><a href="#FN5" class="notemark">*<span class="popup">Çıx. 19:6; Zəb. 33:3; 98:1; Yeş. 42:10; Vəhy 1:6</span></a>Onlar yeni bir nəğmə oxuyaraq deyirdi:  </div><div class='q'>«Sən tumarı götürüb  </div><div class='q'>Onun möhürlərini qırmağa layiqsən.  </div><div class='q'>Çünki Sən kəsildin  </div><div class='q'>Və hər tayfadan, dildən, xalqdan və millətdən olanları<a href="#FN6" class="notemark">*<span class="popup">Olanları – bəzi əlyazmalarda olan bizi.</span></a>  </div><div class='q'>Allah üçün Öz qanın bahasına satın aldın.   </div><div class='q'> <span class="verse" id="V10">10&#160;</span>Onları Allahımızla birgə  </div><div class='q'>Padşahlığa və kahinliyə şərik etdin;  </div><div class='q'>Onlar da yer üzünə padşahlıq edəcək».   </div><div class='p'> <span class="verse" id="V11">11&#160;</span><a href="#FN7" class="notemark">*<span class="popup">Dan. 7:10</span></a>Taxtın, canlı məxluqların və ağsaqqalların ətrafında saysız-hesabsız mələk gördüm və onların səsini eşitdim.   <span class="verse" id="V12">12&#160;</span>Onlar uca səslə deyirdi:  </div><div class='q'>«Kəsilmiş Quzu  </div><div class='q'>Qüdrəti, sərvəti, hikməti, qüvvəti,  </div><div class='q'>Şərəfi, izzəti və alqışı  </div><div class='q'>Almağa layiqdir».   </div><div class='m'> <span class="verse" id="V13">13&#160;</span>Həmçinin mən göydə, yer üzündə, yer altında, dənizdə olan bütün məxluqların və oralardakı bütün varlıqların belə dediyini eşitdim:  </div><div class='q'>«Taxtda Oturana və Quzuya əbədi olaraq  </div><div class='q'>Alqış, şərəf, izzət və qüdrət olsun!»   </div><div class='m'> <span class="verse" id="V14">14&#160;</span>Dörd canlı məxluq da «Amin!» deyirdi. Onda ağsaqqallar yerə qapanıb səcdə etdilər.   </div><ul class='tnav'>
<li><a href='index.htm'>VƏHY</a></li>
<li><a href='REV04.htm'>&lt;</a></li>
<li><a href='REV.htm'>5</a></li>
<li><a href='REV06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">5:1</a>
<span class="xt"><a href='ISA29.htm#V11'>Yeş. 29:11</a>; <a href='EZK02.htm#V9'>Yez. 2:9-10</a></span></p>
<p class="x" id="FN2"><span class="notemark">*</span><a class="notebackref" href="#V5">5:5</a>
<span class="xt"><a href='GEN49.htm#V9'>Yar. 49:9</a>; <a href='ISA11.htm#V1'>Yeş. 11:1,10</a></span></p>
<p class="x" id="FN3"><span class="notemark">*</span><a class="notebackref" href="#V6">5:6</a>
<span class="xt"><a href='ISA53.htm#V7'>Yeş. 53:7</a>; <a href='ZEC04.htm#V10'>Zək. 4:10</a></span></p>
<p class="x" id="FN4"><span class="notemark">*</span><a class="notebackref" href="#V8">5:8</a>
<span class="xt"><a href='PSA141.htm#V2'>Zəb. 141:2</a></span></p>
<p class="x" id="FN5"><span class="notemark">*</span><a class="notebackref" href="#V9">5:9</a>
<span class="xt"><a href='EXO19.htm#V6'>Çıx. 19:6</a>; <a href='PSA033.htm#V3'>Zəb. 33:3</a>; <a href='PSA098.htm#V1'>98:1</a>; <a href='ISA42.htm#V10'>Yeş. 42:10</a>; <a href='REV01.htm#V6'>Vəhy 1:6</a></span></p>
<p class="f" id="FN6"><span class="notemark">*</span><a class="notebackref" href="#V9">5:9</a>
<span class="fq">Olanları </span><span class="ft">– bəzi əlyazmalarda </span><span class="fq">olan bizi.</span></p>
<p class="x" id="FN7"><span class="notemark">*</span><a class="notebackref" href="#V11">5:11</a>
<span class="xt"><a href='DAN07.htm#V10'>Dan. 7:10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
