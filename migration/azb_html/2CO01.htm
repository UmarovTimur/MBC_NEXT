<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>KORİNFLİLƏRƏ İKİNCİ MƏKTUBU  </div><div class='imt'>GİRİŞ  </div><div class='im'>Paulun <span class='bk'>«Korinflilərə İkinci Məktubu»</span> onun Korinf imanlılar cəmiyyəti ilə çətin münasibətlərdə olduğu vaxt yazılıb. Cəmiyyətin bəzi üzvləri Paula qarşı ciddi ittihamlar irəli sürürdü, amma o, səmimi qəlbdən barışmağa can atır, bu sərt münasibətlər tövbə və barışıqla nəticələnəndə isə sevincini büruzə verirdi. Sonra o, cəmiyyətdən xahiş etdi ki, Yəhudeyadakı imanlılara maddi yardım göstərsinlər. Son fəsillərdə Paul öz həvari xidmətini müdafiə edir, çünki Korinfdə bir neçə adam özlərinin həqiqi həvari olduqlarını bildirərək Paulu saxta həvari olmaqda ittiham edirdilər.  </div><div class='iot'>Kitabın məzmunu:  </div><div class='io2'>1:1-11 Giriş  </div><div class='io2'>1:12–7:16 Paul və Korinfdəki cəmiyyət  </div><div class='io2'>8:1–9:15 Yəhudeya cəmiyyəti üçün ianələr  </div><div class='io2'>10:1–12:21 Paulun müdafiəsi  </div><div class='io2'>13:1-13 Tövsiyə və salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 18:1</span></a>Allahın iradəsi ilə Məsih İsanın həvarisi mən Paul və Timotey qardaşdan Allahın Korinfdə olan cəmiyyətinə və bütün Axayyadakı müqəddəslərə salam!   <span class="verse" id="V2">2&#160;</span>Atamız Allahdan və Rəbb İsa Məsihdən sizə lütf və sülh olsun!   </div><div class='s'>Təsəlli mənbəyi olan Allah </div> <div class='p'> <span class="verse" id="V3">3&#160;</span>Rəbbimiz İsa Məsihin Allahına – Atasına alqış olsun! O, rəhmli Ata və hər cür təsəlli verən Allahdır.   <span class="verse" id="V4">4&#160;</span>Çəkdiyimiz hər bir əziyyətdə O bizə təsəlli verir ki, biz də Allahdan aldığımız təsəlli ilə hər cür əziyyət çəkənlərə təsəlli verə bilək.   <span class="verse" id="V5">5&#160;</span>Çünki Məsihin əzablarını necə böyük həcmdə çəkiriksə, Məsih vasitəsilə o cür böyük təsəlli də tapırıq.   <span class="verse" id="V6">6&#160;</span>Əziyyət çəkiriksə, bu sizə təsəlli və xilas gətirir. Təsəlli tapırıqsa, bu da bizim kimi çəkdiyiniz əzablara dözəsiniz deyə sizə güc verən bir təsəlli almanız üçündür.   <span class="verse" id="V7">7&#160;</span>Sizinlə bağlı ümidimiz sarsılmaz. Çünki əzablarımıza şərik olduğunuz kimi təsəllimizə də şərik olduğunuzu bilirik.   </div><div class='p'> <span class="verse" id="V8">8&#160;</span><a href="#FN2" class="notemark">*<span class="popup">1Kor. 15:32</span></a>Ey qardaşlar, Asiya vilayətində çəkdiyimiz əziyyətlərdən bixəbər olmağınızı istəmirəm. Gücümüzdən daha artıq bir yük altında qaldıq. Hətta yaşamaqdan belə, ümidimizi kəsmişdik.   <span class="verse" id="V9">9&#160;</span>Daxilən hiss etdik ki, ölümə məhkum olmuşuq. Amma bu özümüzə deyil, ölüləri dirildən Allaha güvənməyimiz üçün başımıza gəldi.   <span class="verse" id="V10">10&#160;</span>Allah bizi belə bir böyük ölüm təhlükəsindən qurtardı və qurtarmaqda davam edəcək. Ümidimizi Ona bağlamışıq   <span class="verse" id="V11">11&#160;</span>və siz də dualarınızla bizə kömək etdikcə bizi yenə qurtaracaq. Belə ki bir çox insanın etdiyi dua nəticəsində bizə verdiyi ənamdan ötrü qoy çoxları bizim üçün Allaha şükür etsin.   </div><div class='s'>Paulun gecikən səyahəti </div> <div class='p'> <span class="verse" id="V12">12&#160;</span>Vicdanımız da şahiddir ki, dünyaya, xüsusən sizə görə bəşəri müdrikliklə deyil, Allahın lütfü ilə, Allahdan gələn səxavət<a href="#FN3" class="notemark">*<span class="popup">Səxavət – bəzi əlyazmalarda müqəddəslik.</span></a> və səmimiyyətlə həyat sürmüşük. Biz buna görə fəxr edirik.   <span class="verse" id="V13">13-14&#160;</span>Biz elə bir şey yazmırıq ki, siz oxuyub başa düşə bilməyəsiniz. Hələlik bizi bir az başa düşmüsünüz. Rəbbimiz İsa Məsihin günündə bizim fəxrimiz siz olduğunuz kimi sizin də fəxriniz biz olacağıq. Ümidvaram ki, bunu tamam başa düşəcəksiniz.   </div><div class='p'> <span class="verse" id="V15">15&#160;</span><a href="#FN4" class="notemark">*<span class="popup">Həv. 19:21</span></a>Buna əmin olub əvvəlcə yanınıza gəlmək niyyətində idim ki, ikiqat xeyir<a href="#FN5" class="notemark">†<span class="popup">Xeyir – bəzi əlyazmalarda sevinc.</span></a> tapasınız.   <span class="verse" id="V16">16&#160;</span>Həm Makedoniyaya gedəndə, həm də Makedoniyadan qayıdanda yanınıza gəlmək niyyətində oldum. Bundan sonra siz məni Yəhudeyaya yola salmalı idiniz.   <span class="verse" id="V17">17&#160;</span>Bu niyyətdə olanda görəsən qərarsız idimmi? Ya da niyyətlərim cismani təbiətimdən doğur ki, gah «bəli, bəli», gah da «xeyr, xeyr» deyim?   <span class="verse" id="V18">18&#160;</span>Allahın sədaqətinə and olsun ki, sizə çatdırdığımız xəbər gah «bəli», gah da «xeyr» deyil.   <span class="verse" id="V19">19&#160;</span><a href="#FN6" class="notemark">*<span class="popup">Həv. 18:5</span></a>Sila və Timoteylə birlikdə sizə vəz etdiyimiz Allahın Oğlu İsa Məsih həm «bəli», həm də «xeyr» deyil. Onda yalnız «bəli» var.   <span class="verse" id="V20">20&#160;</span>Çünki Allahın bütün vədləri İsa Məsihdə «bəli»dir. Buna görə Allahın izzəti üçün Məsih vasitəsilə «Amin» deyirik.   <span class="verse" id="V21">21&#160;</span>Bizi sizlərlə birlikdə Məsihə möhkəm bağlayan və bizi məsh edən Allahdır.   <span class="verse" id="V22">22&#160;</span>O bizi möhürlədi və Ruhunu qəlbimizdə girov qoydu.   </div><div class='p'> <span class="verse" id="V23">23&#160;</span>Allah şahidimdir, canıma and olsun ki, indiyədək sizə qıymadığım üçün Korinfə gəlmədim.   <span class="verse" id="V24">24&#160;</span>İmanınıza ağalıq etmək istəmirik, sevinməniz üçün sizinlə birgə çalışırıq. Çünki imanda dönməz dayanmısınız.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT18.htm#V1'>Həv. 18:1</a></span></p>
<p class="x" id="FN2"><span class="notemark">*</span><a class="notebackref" href="#V8">1:8</a>
<span class="xt"><a href='1CO15.htm#V32'>1Kor. 15:32</a></span></p>
<p class="f" id="FN3"><span class="notemark">*</span><a class="notebackref" href="#V12">1:12</a>
<span class="fq">Səxavət </span><span class="ft">– bəzi əlyazmalarda </span><span class="fq">müqəddəslik.</span></p>
<p class="x" id="FN4"><span class="notemark">*</span><a class="notebackref" href="#V15">1:15</a>
<span class="xt"><a href='ACT19.htm#V21'>Həv. 19:21</a></span></p>
<p class="f" id="FN5"><span class="notemark">†</span><a class="notebackref" href="#V15">1:15</a>
<span class="fq">Xeyir </span><span class="ft">– bəzi əlyazmalarda </span><span class="fq">sevinc.</span></p>
<p class="x" id="FN6"><span class="notemark">*</span><a class="notebackref" href="#V19">1:19</a>
<span class="xt"><a href='ACT18.htm#V5'>Həv. 18:5</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
