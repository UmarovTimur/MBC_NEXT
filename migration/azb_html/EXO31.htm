<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 31</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO30.htm'>&lt;</a></li>
<li><a href='EXO.htm'>31</a></li>
<li><a href='EXO32.htm'>&gt;</a></li>
</ul>
<div class="main">
 
<div class='chapterlabel' id="V0"> 31</div><div class='s'>Hüzur çadırı üçün ustalar </div> <div class='r'>(Çıx. 35:30–36:1)  </div><div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«Bax Yəhuda qəbiləsindən Xur oğlu Uri oğlu Besaleli adı ilə çağırıb,   <span class="verse" id="V3">3&#160;</span>onu Allahın Ruhu ilə hikmət, dərrakə, bilik və hər cür məharətlə doldurmuşam ki,   <span class="verse" id="V4">4&#160;</span>qızıl, gümüş və tuncla işləməyi bacarsın,   <span class="verse" id="V5">5&#160;</span>daş-qaş yonsun, ağac oysun, hər cür məharət göstərə bilsin.   <span class="verse" id="V6">6&#160;</span>Mən də Dan qəbiləsində olan Axisamak oğlu Oholiavı ona köməkçi təyin etmişəm. Hər müdrik adamın ürəyinə hikmət qoymuşam ki, Mən sənə necə əmr etmişəm, belə də etsinlər:   <span class="verse" id="V7">7&#160;</span>Hüzur çadırını, Şəhadət sandığını və üstündəki kəffarə qapağını, çadırın bütün avadanlığını,   <span class="verse" id="V8">8&#160;</span>masanı və onun ləvazimatını, xalis qızıldan çıraqdanı və onun bütün əşyalarını, buxur qurbangahını,   <span class="verse" id="V9">9&#160;</span>yandırma qurbanları üçün qurulan qurbangahı və onun bütün avadanlığını, ləyəni və onun altlığını,   <span class="verse" id="V10">10&#160;</span>toxunmuş geyimləri – kahin Harunun müqəddəs geyimlərini və oğullarının kahinlik etmək üçün geyimlərini,   <span class="verse" id="V11">11&#160;</span>məsh yağını, Müqəddəs yer üçün ətirli buxuru Mən sənə necə əmr etmişəmsə, qoy o cür də düzəltsinlər».   </div><div class='s'>Şənbə istirahət günü </div> <div class='p'> <span class="verse" id="V12">12&#160;</span>Rəbb Musaya dedi:   <span class="verse" id="V13">13&#160;</span>«Sən İsrail övladlarına belə söylə: “Mənim Şənbə günlərimə riayət edin. Çünki bu Mənimlə sizin aranızda nəsildən-nəslə onu bilmək üçün bir əlamətdir ki, sizi təqdis edən Rəbb Mənəm.   <span class="verse" id="V14">14&#160;</span>Beləliklə, Şənbə gününə riayət edin, çünki o sizin üçün müqəddəsdir. Onu ləkələyən öldürülməlidir. O gün iş görən hər kəs xalqı arasından qovulsun.   <span class="verse" id="V15">15&#160;</span><a href="#FN1" class="notemark">*<span class="popup">Çıx. 20:8-11; 23:12; 34:21; 35:2; Lev. 23:3; Qanun. 5:12-14</span></a> Altı gün iş görülsün, yeddinci gün isə Rəbb üçün təqdis olunan Şənbə istirahət günü olsun. O gün iş görən hər kəs öldürülməlidir.   <span class="verse" id="V16">16&#160;</span>İsrail övladları nəsildən-nəslə əbədi əhd kimi Şənbə gününə riayət və əməl etsinlər.   <span class="verse" id="V17">17&#160;</span><a href="#FN2" class="notemark">*<span class="popup">Çıx. 20:11</span></a> Mənimlə İsrail övladları arasında əbədi bir əlamətdir ki, altı gün ərzində Rəbb göyləri və yeri yaratdı, yeddinci gün isə istirahət etdi və dincəldi”».   </div><div class='p'> <span class="verse" id="V18">18&#160;</span>Sina dağında Allahın Musa ilə söhbəti qurtarandan sonra Allah Öz barmağı ilə yazılmış iki şəhadət daş lövhəsini Musaya verdi.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO30.htm'>&lt;</a></li>
<li><a href='EXO.htm'>31</a></li>
<li><a href='EXO32.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V15">31:15</a>
<span class="xt"><a href='EXO20.htm#V8'>Çıx. 20:8-11</a>; <a href='EXO23.htm#V12'>23:12</a>; <a href='EXO34.htm#V21'>34:21</a>; <a href='EXO35.htm#V2'>35:2</a>; <a href='LEV23.htm#V3'>Lev. 23:3</a>; <a href='DEU05.htm#V12'>Qanun. 5:12-14</a></span></p>
<p class="x" id="FN2"><span class="notemark">*</span><a class="notebackref" href="#V17">31:17</a>
<span class="xt"><a href='EXO20.htm#V11'>Çıx. 20:11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
