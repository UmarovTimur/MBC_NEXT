<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT10.htm'>&lt;</a></li>
<li><a href='MAT.htm'>11</a></li>
<li><a href='MAT12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>İsa Məsih və Vəftizçi Yəhya </div> <div class='r'>(Luka 7:18-35)  </div><div class='p'> <span class="verse" id="V1">1&#160;</span>İsa On İki şagirdinə nəsihət verib qurtarandan sonra öyrədərək vəz etmək üçün onların şəhərlərinə getdi.   </div><div class='p'> <span class="verse" id="V2">2&#160;</span>Yəhya isə Məsihin işlərini zindanda eşidərək öz şagirdlərini<a href="#FN1" class="notemark">*<span class="popup">Şagirdlərini – bəzi əlyazmalarda şagirdlərindən ikisini (Luka 7:18).</span></a> göndərib   <span class="verse" id="V3">3&#160;</span>Ondan soruşdu: «Gəlməli Olan Sənsənmi, yoxsa başqasını gözləyək?»   <span class="verse" id="V4">4&#160;</span>İsa onlara belə cavab verdi: «Gedin, eşidib gördüklərinizi Yəhyaya bildirin:   <span class="verse" id="V5">5&#160;</span><a href="#FN2" class="notemark">*<span class="popup">Yeş. 35:5-6; 61:1-3</span></a>korlar görür, axsaqlar yeriyir, cüzamlılar pak olur, karlar eşidir, ölülər dirilir və yoxsullara Müjdə yayılır.   <span class="verse" id="V6">6&#160;</span>Kim Mənə görə büdrəməsə, nə bəxtiyardır!»   </div><div class='p'> <span class="verse" id="V7">7&#160;</span>Onlar gedərkən İsa camaata Yəhya haqqında danışmağa başladı: «Çölə nəyə baxmağa getmişdiniz? Küləyin sarsıtdığı qamışamı?   <span class="verse" id="V8">8&#160;</span>Bəs onda nəyə baxmağa getmişdiniz? Nəfis toxunmuş paltar geymiş bir adamamı? Amma nəfis toxunmuş paltar geyənlər padşahların saraylarında qalır.   <span class="verse" id="V9">9&#160;</span>Bəs onda nəyə baxmağa getmişdiniz? Bir peyğəmbərəmi? Bəli, sizə deyirəm, hətta peyğəmbərdən də üstün birinə.   <span class="verse" id="V10">10&#160;</span><a href="#FN3" class="notemark">*<span class="popup">Mal. 3:1</span></a>Bu o adamdır ki, onun haqqında yazılıb:  </div><div class='q'>“Budur, Sənin önündə Öz elçimi göndərirəm,  </div><div class='q'>O Sənin qabağında yolunu hazırlayacaq”.   </div><div class='m'> <span class="verse" id="V11">11&#160;</span>Sizə doğrusunu deyirəm: qadından doğulanlar arasında Vəftizçi Yəhyadan daha üstün olan meydana çıxmayıb. Amma Səmavi Padşahlıqda ən kiçik olan ondan üstündür.   <span class="verse" id="V12">12&#160;</span><a href="#FN4" class="notemark">*<span class="popup">Luka 16:16</span></a>Vəftizçi Yəhyanın günlərindən indiyə qədər Səmavi Padşahlıq zorla alınır və zor işlədənlər onu ələ keçirir.   <span class="verse" id="V13">13&#160;</span>Çünki bütün Peyğəmbərlər və Qanun Yəhyaya qədər peyğəmbərlik etdi.   <span class="verse" id="V14">14&#160;</span><a href="#FN5" class="notemark">*<span class="popup">Mal. 4:5; Mat. 17:10-13; Mark 9:11-13</span></a>Əgər onu qəbul etmək istəyirsinizsə, gəlməli olan İlyas odur.   <span class="verse" id="V15">15&#160;</span>Qulağı olan eşitsin!   </div><div class='p'> <span class="verse" id="V16">16-17&#160;</span>Bəs bu nəsli nəyə bənzədim? O, bazar meydanlarında oturan və  </div><div class='q'>“Biz sizə tütək çaldıq, sizsə oynamadınız.  </div><div class='q'>Biz mərsiyələr oxuduq, sizsə matəm tutmadınız”  </div><div class='m'>deyib başqalarını səsləyən uşaqlara bənzəyir.   <span class="verse" id="V18">18&#160;</span>Çünki Yəhya gəldikdə nə çörək yeyir, nə şərab içirdi və onlar deyirlər: “O, cinə tutulmuşdur”.   <span class="verse" id="V19">19&#160;</span>Bəşər Oğlu gəldikdə yeyib-içdi və onlar deyirlər: “Bu qarınqulu və əyyaş adama baxın! Vergiyığanlara və günahkarlara dost oldu!” Amma hikmət öz əməlləri ilə<a href="#FN6" class="notemark">†<span class="popup">Əməlləri ilə – bəzi əlyazmalarda övladları tərəfindən (Luka 7:35).</span></a> təsdiq olunur».   </div><div class='s'>Tövbə etməyən şəhərlər </div> <div class='r'>(Luka 10:13-15)  </div><div class='p'> <span class="verse" id="V20">20&#160;</span>Onda İsa bir çox möcüzələr göstərdiyi şəhərləri tövbə etmədikləri üçün məzəmmət etməyə başladı.   <span class="verse" id="V21">21&#160;</span><a href="#FN7" class="notemark">*<span class="popup">Yeş. 23:1-18; Yez. 26:1–28:26; Yoel 3:4-8; Amos 1:9-10; Zək. 9:2-4</span></a>«Vay halına, ey Korazin! Vay halına, ey Bet-Sayda! Sizdə baş vermiş möcüzələr Sur və Sidonda olsaydı, onlar çoxdan çul geyinib külün üstündə oturaraq tövbə edərdilər.   <span class="verse" id="V22">22&#160;</span>Amma sizə deyirəm: qiyamət günü<a href="#FN8" class="notemark">‡<span class="popup">Qiyamət günü – hərfi tərcümədə mühakimə günü.</span></a> Sur və Sidonun halı sizinkindən daha asan olacaq.   <span class="verse" id="V23">23&#160;</span><a href="#FN9" class="notemark">*<span class="popup">Yar. 19:24-28; Yeş. 14:13-15</span></a>Sən, ey Kefernahum, göyə qədər ucalacaqsanmı? Ölülər diyarına qədər enəcəksən. Çünki səndə baş vermiş möcüzələr Sodomda olsaydı, o bu günə qədər durardı.   <span class="verse" id="V24">24&#160;</span><a href="#FN10" class="notemark">*<span class="popup">Mat. 10:15; Luka 10:12</span></a>Ancaq Mən sizə deyirəm: qiyamət günü<a href="#FN11" class="notemark">§<span class="popup">Qiyamət günü – hərfi tərcümədə mühakimə günü.</span></a> Sodom diyarının halı səninkindən daha asan olacaq».   </div><div class='s'>Yorğunlara Müjdə </div> <div class='r'>(Luka 10:21-22)  </div><div class='p'> <span class="verse" id="V25">25&#160;</span>O vaxt İsa davam edərək dedi: «Ey yerin-göyün Sahibi olan Ata! Səndən razıyam ki, bu şeyləri müdrik və dərrakəli adamlardan gizlədib körpələrə agah etdin.   <span class="verse" id="V26">26&#160;</span>Bəli, Ata! Çünki bu Sənin xoş niyyətin idi.   <span class="verse" id="V27">27&#160;</span><a href="#FN12" class="notemark">*<span class="popup">Yəh. 1:18; 3:35; 10:15</span></a>Atam tərəfindən hər şey Mənim ixtiyarıma verildi. Oğulu Atadan başqa heç kəs tanımaz. Atanı da Oğuldan və Oğulun agah etmək istədiyi şəxsdən başqa heç kəs tanımaz.   </div><div class='p'> <span class="verse" id="V28">28&#160;</span>Ey bütün yorğunlar və yükləri ağır olanlar, Mənim yanıma gəlin, Mən sizə rahatlıq verərəm.   <span class="verse" id="V29">29&#160;</span><a href="#FN13" class="notemark">*<span class="popup">Yer. 6:16</span></a>Mənim boyunduruğumu üzərinizə götürün və Məndən öyrənin. Çünki Mən həlim və qəlbən itaətkaram. Bununla canınıza rahatlıq taparsınız.   <span class="verse" id="V30">30&#160;</span>Çünki Mənim boyunduruğum rahat və yüküm yüngüldür».   </div><ul class='tnav'>
<li><a href='index.htm'>MATTA</a></li>
<li><a href='MAT10.htm'>&lt;</a></li>
<li><a href='MAT.htm'>11</a></li>
<li><a href='MAT12.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">11:2</a>
<span class="fq">Şagirdlərini </span><span class="ft">– bəzi əlyazmalarda </span><span class="fq">şagirdlərindən ikisini </span><span class="ft">(<a href='LUK07.htm#V18'>Luka 7:18</a>).</span></p>
<p class="x" id="FN2"><span class="notemark">*</span><a class="notebackref" href="#V5">11:5</a>
<span class="xt"><a href='ISA35.htm#V5'>Yeş. 35:5-6</a>; <a href='ISA61.htm#V1'>61:1-3</a></span></p>
<p class="x" id="FN3"><span class="notemark">*</span><a class="notebackref" href="#V10">11:10</a>
<span class="xt"><a href='MAL03.htm#V1'>Mal. 3:1</a></span></p>
<p class="x" id="FN4"><span class="notemark">*</span><a class="notebackref" href="#V12">11:12</a>
<span class="xt"><a href='LUK16.htm#V16'>Luka 16:16</a></span></p>
<p class="x" id="FN5"><span class="notemark">*</span><a class="notebackref" href="#V14">11:14</a>
<span class="xt"><a href='MAL04.htm#V5'>Mal. 4:5</a>; <a href='MAT17.htm#V10'>Mat. 17:10-13</a>; <a href='MRK09.htm#V11'>Mark 9:11-13</a></span></p>
<p class="f" id="FN6"><span class="notemark">†</span><a class="notebackref" href="#V19">11:19</a>
<span class="fq">Əməlləri ilə </span><span class="ft">– bəzi əlyazmalarda </span><span class="fq">övladları tərəfindən </span><span class="ft">(<a href='LUK07.htm#V35'>Luka 7:35</a>).</span></p>
<p class="x" id="FN7"><span class="notemark">*</span><a class="notebackref" href="#V21">11:21</a>
<span class="xt"><a href='ISA23.htm#V1'>Yeş. 23:1-18</a>; <a href='EZK26.htm#V1'>Yez. 26:1</a>–<a href='EZK28.htm#V26'>28:26</a>; <a href='JOL03.htm#V4'>Yoel 3:4-8</a>; <a href='AMO01.htm#V9'>Amos 1:9-10</a>; <a href='ZEC09.htm#V2'>Zək. 9:2-4</a></span></p>
<p class="f" id="FN8"><span class="notemark">‡</span><a class="notebackref" href="#V22">11:22</a>
<span class="fq">Qiyamət günü </span><span class="ft">– hərfi tərcümədə </span><span class="fq">mühakimə günü.</span></p>
<p class="x" id="FN9"><span class="notemark">*</span><a class="notebackref" href="#V23">11:23</a>
<span class="xt"><a href='GEN19.htm#V24'>Yar. 19:24-28</a>; <a href='ISA14.htm#V13'>Yeş. 14:13-15</a></span></p>
<p class="x" id="FN10"><span class="notemark">*</span><a class="notebackref" href="#V24">11:24</a>
<span class="xt"><a href='MAT10.htm#V15'>Mat. 10:15</a>; <a href='LUK10.htm#V12'>Luka 10:12</a></span></p>
<p class="f" id="FN11"><span class="notemark">§</span><a class="notebackref" href="#V24">11:24</a>
<span class="fq">Qiyamət günü </span><span class="ft">– hərfi tərcümədə </span><span class="fq">mühakimə günü.</span></p>
<p class="x" id="FN12"><span class="notemark">*</span><a class="notebackref" href="#V27">11:27</a>
<span class="xt"><a href='JHN01.htm#V18'>Yəh. 1:18</a>; <a href='JHN03.htm#V35'>3:35</a>; <a href='JHN10.htm#V15'>10:15</a></span></p>
<p class="x" id="FN13"><span class="notemark">*</span><a class="notebackref" href="#V29">11:29</a>
<span class="xt"><a href='JER06.htm#V16'>Yer. 6:16</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
