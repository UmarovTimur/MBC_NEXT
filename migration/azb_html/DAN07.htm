<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab DANİEL 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>DANİEL</a></li>
<li><a href='DAN06.htm'>&lt;</a></li>
<li><a href='DAN.htm'>7</a></li>
<li><a href='DAN08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Danielin birinci görüntüsü </div> <div class='p'> <span class="verse" id="V1">1&#160;</span>Babil padşahı Belşassarın padşahlığının birinci ilində Daniel yatarkən bir yuxu gördü və ona görüntülər gəldi. Sonra yuxunu yazıb məzmununu qeyd etdi.   <span class="verse" id="V2">2&#160;</span><a href="#FN1" class="notemark">*<span class="popup">Yer. 49:36; Vəhy 7:1</span></a> Daniel danışmağa başlayıb dedi: mən gecə gələn görüntüdə gördüm ki, budur, göylərin dörd küləyi böyük bir dənizin üstündə çarpışır.   <span class="verse" id="V3">3&#160;</span><a href="#FN2" class="notemark">*<span class="popup">Vəhy 13:1; 17:8</span></a> Dənizdən bir-birinə oxşamayan dörd böyük heyvan çıxdı.   <span class="verse" id="V4">4&#160;</span><a href="#FN3" class="notemark">*<span class="popup">Vəhy 13:2</span></a> Birincisi şirə bənzəyirdi, amma onun qartal qanadları var idi. Mən baxarkən onun qanadları qoparıldı və o, yerdən qaldırılıb insan kimi ayaq üstə qalxdı. Ona insan ürəyi verilmişdi.   <span class="verse" id="V5">5&#160;</span>Başqa birisi – ikinci heyvan ayıya bənzəyirdi. O, bir yanı tərəfə əyilmişdi və ağzında – dişləri arasında üç qabırğa sümüyü var idi. Ona belə deyildi: «Qalx çoxlu ət ye».   <span class="verse" id="V6">6&#160;</span>Bundan sonra mən bəbirə bənzəyən başqa bir heyvan gördüm. Heyvanın belində dörd quş qanadı və onun dörd başı var idi. Ona hakimiyyət verilmişdi.   <span class="verse" id="V7">7&#160;</span><a href="#FN4" class="notemark">*<span class="popup">Vəhy 12:3; 13:1</span></a> Bundan sonra mən gecə gələn görüntülərdə dəhşətli, heybətli və çox güclü olan dördüncü heyvanı gördüm. Onun böyük dəmir dişləri var idi. O hər şeyi əzib yeyir, qalıqları isə ayaqları altında tapdalayırdı. O, heyvanların hamısından fərqlənirdi və on buynuzu var idi.   <span class="verse" id="V8">8&#160;</span><a href="#FN5" class="notemark">*<span class="popup">Vəhy 13:5-6</span></a> Mən buynuzlara baxırdım ki, onların arasından yenə kiçik bir buynuz çıxdı və əvvəlki buynuzlardan üçü onun qarşısından götürüldü. Bu buynuzun insan gözləri kimi gözləri və təkəbbürlə danışan ağzı var idi.   </div><div class='p'> <span class="verse" id="V9">9&#160;</span><a href="#FN6" class="notemark">*<span class="popup">Vəhy 20:4</span></a> <a href="#FN7" class="notemark">*<span class="popup">Vəhy 1:14 </span></a> Nəhayət, mən gördüm ki,  </div><div class='q'>Taxtlar quruldu və Əzəldən Var Olan oturdu.  </div><div class='q'>Onun əynində qar kimi bəyaz paltar var idi,  </div><div class='q'>Saçları yun kimi ağappaq idi.  </div><div class='q'>Taxtı alov dilləri tək, çarxları yanar od kimi idi.   </div><div class='q'> <span class="verse" id="V10">10&#160;</span><a href="#FN8" class="notemark">*<span class="popup">Vəhy 5:11</span></a> <a href="#FN9" class="notemark">*<span class="popup">Vəhy 20:12 </span></a> Önündən odlu çay çıxıb axırdı.  </div><div class='q'>Minlərlə nəfər Ona xidmət edir,  </div><div class='q'>On minlərlə nəfər Onun hüzurunda durmuşdu.  </div><div class='q'>Məhkəmə iclası başlandı və kitablar açıldı.   </div><div class='p'> <span class="verse" id="V11">11&#160;</span>O zaman buynuzun söylədiyi təkəbbürlü sözlər mənim diqqətimi cəlb etdi. Heyvan gözlərimin qabağında öldürüldü və bədəni parçalanıb yanan oda atıldı.   <span class="verse" id="V12">12&#160;</span>Həmçinin başqa heyvanların da hakimiyyəti əllərindən alındı, ancaq ömürləri müəyyən müddətə qədər uzadıldı.   </div><div class='p'> <span class="verse" id="V13">13&#160;</span><a href="#FN10" class="notemark">*<span class="popup">Mat. 24:30; 26:64; Mark 13:26; 14:62; Luka 21:27; Vəhy 1:7,12-13; 14:14</span></a> Gecə gələn görüntülərdə gördüm ki, budur, bəşər oğluna bənzər Biri göyün buludları ilə gəlir. O, Əzəldən Var Olana yaxınlaşdı və Onun hüzuruna gətirildi.   <span class="verse" id="V14">14&#160;</span><a href="#FN11" class="notemark">*<span class="popup">Vəhy 11:15</span></a> Ona hakimiyyət, izzət və padşahlıq verildi ki, bütün xalqlara, millətlərə və dillərə mənsub adamlar Ona xidmət etsin. Onun hakimiyyəti sona yetməyən əbədi hakimiyyətdir. Onun padşahlığı əsla yox olmayacaq.   </div><div class='p'> <span class="verse" id="V15">15&#160;</span>Mən Danielin isə bədənimdə ruhum titrədi və gələn görüntülər məni vahiməyə saldı.   <span class="verse" id="V16">16&#160;</span>Ayaq üstə duran adamlardan birinə yaxınlaşıb «Bütün bu şeylərin həqiqi mənası nədir?» deyə soruşdum. O adam bu şeylərin mənasını mənə izah edib bildirdi:   <span class="verse" id="V17">17&#160;</span>«Bu dörd böyük heyvan yerdən çıxacaq dörd padşahlıqdır.   <span class="verse" id="V18">18&#160;</span><a href="#FN12" class="notemark">*<span class="popup">Vəhy 22:5</span></a> Sonra padşahlığı Haqq-Taalanın müqəddəsləri alacaq, əbədi və daim padşahlığa sahib olacaq».   <span class="verse" id="V19">19&#160;</span>Onda mən başqalarından fərqlənən dördüncü heyvan barədə dəqiq izahat istədim. O, çox qorxunc idi, dəmir dişləri və tunc dırnaqları ilə əzib-yeyirdi, qalıqları isə ayaqları altında tapdalayırdı.   <span class="verse" id="V20">20&#160;</span>Onun başında on buynuz var idi. Daha biri çıxdı və üçü onun önündə düşdü. Bu həmin o buynuz idi ki, gözləri və təkəbbürlə danışan ağzı var idi və görünüşü o biri buynuzlarından daha heybətli idi.   <span class="verse" id="V21">21&#160;</span><a href="#FN13" class="notemark">*<span class="popup">Vəhy 13:7</span></a> Mən gördüm ki, bu buynuz müqəddəslərlə döyüşüb onlara üstün gəlir;   <span class="verse" id="V22">22&#160;</span><a href="#FN14" class="notemark">*<span class="popup">Vəhy 20:4</span></a> o vaxta qədər ki Əzəldən Var Olan gəldi, Haqq-Taalanın müqəddəslərinin xeyrinə hökm verildi və padşahlığa müqəddəslərin sahib olduğu vaxt yetişdi.   </div><div class='p'> <span class="verse" id="V23">23&#160;</span>O bunu belə izah etdi: «Dördüncü heyvan yer üzündə olacaq dördüncü padşahlıqdır. O başqa padşahlıqlardan fərqli olub bütün yer üzünü udacaq və hər şeyi tapdalayıb əzəcək.   <span class="verse" id="V24">24&#160;</span><a href="#FN15" class="notemark">*<span class="popup">Vəhy 17:12</span></a> On buynuzun mənası budur ki, bu padşahlıqdan on padşah çıxacaq. Onlardan sonra isə əvvəlkilərdən fərqli başqası çıxıb üç padşahı yıxacaq.   <span class="verse" id="V25">25&#160;</span><a href="#FN16" class="notemark">*<span class="popup">Dan. 12:7; Vəhy 12:14; 13:5</span></a> Haqq-Taalanın əleyhinə sözlər deyəcək və Haqq-Taalanın müqəddəslərinə zülm edəcək. Hətta təqvimi və qanunları dəyişməyə cəhd göstərəcək. Onlar bir vaxt, vaxtlar və yarım vaxt ərzində ona təslim ediləcək.   <span class="verse" id="V26">26&#160;</span>Sonra isə məhkəmə qurulacaq və onun hakimiyyəti əlindən alınacaq, əbədilik məhv olub yox olacaq.   <span class="verse" id="V27">27&#160;</span><a href="#FN17" class="notemark">*<span class="popup">Vəhy 20:4</span></a> <a href="#FN18" class="notemark">*<span class="popup">Vəhy 22:5 </span></a> Padşahlıq, hakimiyyət və göylərin altındakı bütün padşahlıqların əzəməti Haqq-Taalanın müqəddəs xalqına veriləcək. Onun padşahlığı əbədi padşahlıq olacaq və bütün hökmdarlar Ona qulluq edib itaət edəcək».   </div><div class='p'> <span class="verse" id="V28">28&#160;</span>Burada söz bitir. Mən Danieli isə düşüncələrim bərk vahiməyə saldı və bənizim soldu. Ancaq bu sözləri yadımda saxladım.   </div><ul class='tnav'>
<li><a href='index.htm'>DANİEL</a></li>
<li><a href='DAN06.htm'>&lt;</a></li>
<li><a href='DAN.htm'>7</a></li>
<li><a href='DAN08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">7:2</a>
<span class="xt"><a href='JER49.htm#V36'>Yer. 49:36</a>; <a href='REV07.htm#V1'>Vəhy 7:1</a></span></p>
<p class="x" id="FN2"><span class="notemark">*</span><a class="notebackref" href="#V3">7:3</a>
<span class="xt"><a href='REV13.htm#V1'>Vəhy 13:1</a>; <a href='REV17.htm#V8'>17:8</a></span></p>
<p class="x" id="FN3"><span class="notemark">*</span><a class="notebackref" href="#V4">7:4</a>
<span class="xt"><a href='REV13.htm#V2'>Vəhy 13:2</a></span></p>
<p class="x" id="FN4"><span class="notemark">*</span><a class="notebackref" href="#V7">7:7</a>
<span class="xt"><a href='REV12.htm#V3'>Vəhy 12:3</a>; <a href='REV13.htm#V1'>13:1</a></span></p>
<p class="x" id="FN5"><span class="notemark">*</span><a class="notebackref" href="#V8">7:8</a>
<span class="xt"><a href='REV13.htm#V5'>Vəhy 13:5-6</a></span></p>
<p class="x" id="FN6"><span class="notemark">*</span><a class="notebackref" href="#V9">7:9</a>
<span class="xt"><a href='REV20.htm#V4'>Vəhy 20:4</a></span></p>
<p class="x" id="FN7"><span class="notemark">*</span><a class="notebackref" href="#V9">7:9</a>
<span class="xt"><a href='REV01.htm#V14'>Vəhy 1:14</a> </span></p>
<p class="x" id="FN8"><span class="notemark">*</span><a class="notebackref" href="#V10">7:10</a>
<span class="xt"><a href='REV05.htm#V11'>Vəhy 5:11</a></span></p>
<p class="x" id="FN9"><span class="notemark">*</span><a class="notebackref" href="#V10">7:10</a>
<span class="xt"><a href='REV20.htm#V12'>Vəhy 20:12</a> </span></p>
<p class="x" id="FN10"><span class="notemark">*</span><a class="notebackref" href="#V13">7:13</a>
<span class="xt"><a href='MAT24.htm#V30'>Mat. 24:30</a>; <a href='MAT26.htm#V64'>26:64</a>; <a href='MRK13.htm#V26'>Mark 13:26</a>; <a href='MRK14.htm#V62'>14:62</a>; <a href='LUK21.htm#V27'>Luka 21:27</a>; <a href='REV01.htm#V7'>Vəhy 1:7,12-13</a>; <a href='REV14.htm#V14'>14:14</a></span></p>
<p class="x" id="FN11"><span class="notemark">*</span><a class="notebackref" href="#V14">7:14</a>
<span class="xt"><a href='REV11.htm#V15'>Vəhy 11:15</a></span></p>
<p class="x" id="FN12"><span class="notemark">*</span><a class="notebackref" href="#V18">7:18</a>
<span class="xt"><a href='REV22.htm#V5'>Vəhy 22:5</a></span></p>
<p class="x" id="FN13"><span class="notemark">*</span><a class="notebackref" href="#V21">7:21</a>
<span class="xt"><a href='REV13.htm#V7'>Vəhy 13:7</a></span></p>
<p class="x" id="FN14"><span class="notemark">*</span><a class="notebackref" href="#V22">7:22</a>
<span class="xt"><a href='REV20.htm#V4'>Vəhy 20:4</a></span></p>
<p class="x" id="FN15"><span class="notemark">*</span><a class="notebackref" href="#V24">7:24</a>
<span class="xt"><a href='REV17.htm#V12'>Vəhy 17:12</a></span></p>
<p class="x" id="FN16"><span class="notemark">*</span><a class="notebackref" href="#V25">7:25</a>
<span class="xt"><a href='DAN12.htm#V7'>Dan. 12:7</a>; <a href='REV12.htm#V14'>Vəhy 12:14</a>; <a href='REV13.htm#V5'>13:5</a></span></p>
<p class="x" id="FN17"><span class="notemark">*</span><a class="notebackref" href="#V27">7:27</a>
<span class="xt"><a href='REV20.htm#V4'>Vəhy 20:4</a></span></p>
<p class="x" id="FN18"><span class="notemark">*</span><a class="notebackref" href="#V27">7:27</a>
<span class="xt"><a href='REV22.htm#V5'>Vəhy 22:5</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
