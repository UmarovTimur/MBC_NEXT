<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 106</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA105.htm'>&lt;</a></li>
<li><a href='PSA.htm'>106</a></li>
<li><a href='PSA107.htm'>&gt;</a></li>
</ul>
<div class="main">
 
<div class='chapterlabel' id="V0"> 106</div><div class='s'>Məzmur 106 </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">1Saln. 16:34; 2Saln. 5:13; 7:3; Ezra 3:11; Zəb. 100:5; 107:1; 118:1; 136:1; Yer. 33:11</span></a> Rəbbə həmd edin!  </div><div class='b'> &#160; </div> <div class='q'>Rəbbə şükür edin, ona görə ki yaxşıdır,  </div><div class='q'>Çünki məhəbbəti əbədidir.   </div><div class='q'> <span class="verse" id="V2">2&#160;</span>Rəbbin qüdrətli işlərini sözlə demək olarmı?  </div><div class='q'>Onu layiqincə həmd edən varmı?   </div><div class='q'> <span class="verse" id="V3">3&#160;</span>Nə bəxtiyardır ədalətə bağlananlar,  </div><div class='q'>Hər zaman əməlisaleh olanlar!   </div><div class='b'> &#160; </div> <div class='q'> <span class="verse" id="V4">4&#160;</span>Ya Rəbb, xalqına lütf edərkən məni yada sal,  </div><div class='q'>Onları nicata çatdırarkən mənim də qayğıma qal.   </div><div class='q'> <span class="verse" id="V5">5&#160;</span>Qoy seçdiklərini bəxtiyar görüm,  </div><div class='q'>Millətinin sevinci ilə sevinim,  </div><div class='q'>İrsinlə birlikdə fəxr edim.   </div><div class='b'> &#160; </div> <div class='q'> <span class="verse" id="V6">6&#160;</span>Ata-babamız kimi biz də günaha batmışıq,  </div><div class='q'>Biz də şər iş görməklə təqsirkar olmuşuq.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Çıx. 14:10-12</span></a> Misirdə olanda ata-babamız Sənin xariqələrini anlamadı,  </div><div class='q'>Bol məhəbbətini yada salmadı,  </div><div class='q'>Dəniz kənarında, Qırmızı dənizdə Sənə qarşı üsyankar oldu.   </div><div class='q'> <span class="verse" id="V8">8&#160;</span>Amma Rəbb qüdrətini göstərmək üçün  </div><div class='q'>Onları ismi naminə qurtardı.   </div><div class='q'> <span class="verse" id="V9">9&#160;</span><a href="#FN3" class="notemark">*<span class="popup">Çıx. 14:21-31</span></a> Onun məzəmmətindən Qırmızı dəniz qurudu,  </div><div class='q'>Çöldən keçdikləri kimi onları dərin yerdən keçirtdi.   </div><div class='q'> <span class="verse" id="V10">10&#160;</span>İsrailliləri onlara nifrət edənin əlindən qurtardı,  </div><div class='q'>Onları düşməninin əlindən xilas etdi.   </div><div class='q'> <span class="verse" id="V11">11&#160;</span>Yağıları sular basdı,  </div><div class='q'>Bir nəfər də qalmadı.   </div><div class='q'> <span class="verse" id="V12">12&#160;</span><a href="#FN4" class="notemark">*<span class="popup">Çıx. 15:1-21</span></a> O zaman Rəbbin sözlərinə inandılar,  </div><div class='q'>Onu həmdlə tərənnüm etdilər.   </div><div class='b'> &#160; </div> <div class='q'> <span class="verse" id="V13">13&#160;</span>Lakin Rəbbin əməllərini tez unutdular,  </div><div class='q'>Ondan məsləhət almadılar.   </div><div class='q'> <span class="verse" id="V14">14&#160;</span><a href="#FN5" class="notemark">*<span class="popup">Say. 11:4-34</span></a> Onlar səhrada iştahaya düşdülər,  </div><div class='q'>Çöllükdə Allahı sınağa çəkdilər.   </div><div class='q'> <span class="verse" id="V15">15&#160;</span>O da istədiklərini verdi,  </div><div class='q'>Lakin onlara azar göndərdi.   </div><div class='b'> &#160; </div> <div class='q'> <span class="verse" id="V16">16&#160;</span><a href="#FN6" class="notemark">*<span class="popup">Say. 16:1-35</span></a> Düşərgədə Musaya,  </div><div class='q'>Rəbb üçün təqdis olunan Haruna paxıllıq etdilər,   </div><div class='b'> &#160; </div> <div class='q'> <span class="verse" id="V17">17&#160;</span>Torpaq yarılıb Datanı uddu,  </div><div class='q'>Aviramla yoldaşlarını yerə batırdı.   </div><div class='q'> <span class="verse" id="V18">18&#160;</span>Yoldaşlarının içinə alov saldı,  </div><div class='q'>Bu, pisləri yandırıb-yaxdı.   </div><div class='b'> &#160; </div> <div class='q'> <span class="verse" id="V19">19&#160;</span><a href="#FN7" class="notemark">*<span class="popup">Çıx. 32:1-14</span></a> Xorevdə bir dana heykəli düzəltdilər,  </div><div class='q'>Tökmə bir bütə səcdə etdilər.   </div><div class='q'> <span class="verse" id="V20">20&#160;</span>Allahın əvəzinə  </div><div class='q'>Otyeyən buğanın surətinə şərəf verdilər.   </div><div class='q'> <span class="verse" id="V21">21&#160;</span>Onları qurtaran Allahı –  </div><div class='q'>Misirdə böyük möcüzələr yaradanı,   </div><div class='q'> <span class="verse" id="V22">22&#160;</span>Ham ölkəsində xariqələr göstərəni,  </div><div class='q'>Qırmızı dənizdə zəhmli işlər görəni unutdular.   </div><div class='q'> <span class="verse" id="V23">23&#160;</span>Rəbb onları yox etmək üçün niyyətini söylədi,  </div><div class='q'>Onu məhvedici qəzəbindən döndərmək üçün  </div><div class='q'>Seçdiyi Musa Onun qarşısına gəldi.   </div><div class='b'> &#160; </div> <div class='q'> <span class="verse" id="V24">24&#160;</span><a href="#FN8" class="notemark">*<span class="popup">Say. 14:1-35</span></a> Sonra o gözəl diyara da xor baxdılar,  </div><div class='q'>Rəbbin vədinə inanmadılar.   </div><div class='q'> <span class="verse" id="V25">25&#160;</span>Çadırlarında giley-güzar etdilər,  </div><div class='q'>Rəbbin səsini eşitmədilər.   </div><div class='q'> <span class="verse" id="V26">26&#160;</span>Buna görə Rəbb and içdi:  </div><div class='q'>Meyitlərini çöllərə sərəcək,   </div><div class='q'> <span class="verse" id="V27">27&#160;</span><a href="#FN9" class="notemark">*<span class="popup">Lev. 26:33</span></a> Övladlarını millətlər arasına səpələyəcək,  </div><div class='q'>Onları ölkələr arasında darmadağın edəcək.   </div><div class='b'> &#160; </div> <div class='q'> <span class="verse" id="V28">28&#160;</span><a href="#FN10" class="notemark">*<span class="popup">Say. 25:1-13</span></a> Onlar Peordakı Baala səcdə etməyə gəldilər,  </div><div class='q'>Ölü bütə verilən qurban ətindən yedilər.   </div><div class='q'> <span class="verse" id="V29">29&#160;</span>Bu işlər Rəbbin qəzəbinə gəldi,  </div><div class='q'>Aralarına vəba töküldü.   </div><div class='q'> <span class="verse" id="V30">30&#160;</span>Onda Pinxas qalxıb buna müdaxilə etdi,  </div><div class='q'>Beləliklə, vəba çəkilib getdi.   </div><div class='q'> <span class="verse" id="V31">31&#160;</span>Bu, nəsillər boyu, əbədilik  </div><div class='q'>Onun üçün salehlik sayıldı.   </div><div class='b'> &#160; </div> <div class='q'> <span class="verse" id="V32">32&#160;</span><a href="#FN11" class="notemark">*<span class="popup">Say. 20:2-13</span></a> Onlar Meriva suları kənarında Rəbbi qəzəbləndirdilər,  </div><div class='q'>Buna görə Musanın başına qəza gəldi:   </div><div class='q'> <span class="verse" id="V33">33&#160;</span>Onlar Musanın ruhunu incitdilər,  </div><div class='q'>O da düşünülməmiş sözlər dedi.   </div><div class='b'> &#160; </div> <div class='q'> <span class="verse" id="V34">34&#160;</span><a href="#FN12" class="notemark">*<span class="popup">Hak. 2:1-3; 3:5-6</span></a> Rəbbin əmrini yerinə yetirmədilər,  </div><div class='q'>Dediyi xalqları məhv etmədilər.   </div><div class='q'> <span class="verse" id="V35">35&#160;</span>Əksinə, həmin millətlərə qarışdılar,  </div><div class='q'>Adət-ənənələrini öyrənib onlara əməl etdilər.   </div><div class='q'> <span class="verse" id="V36">36&#160;</span>Onların bütlərinə ibadət edərək  </div><div class='q'>Özlərini bu tələyə saldılar.   </div><div class='q'> <span class="verse" id="V37">37&#160;</span><a href="#FN13" class="notemark">*<span class="popup">2Pad. 17:17</span></a> Oğul-qızlarını  </div><div class='q'>Cinlərə qurban verdilər.   </div><div class='q'> <span class="verse" id="V38">38&#160;</span><a href="#FN14" class="notemark">*<span class="popup">Say. 35:33</span></a> Oğul-qızlarının günahsız qanını tökdülər,  </div><div class='q'>Onları Kənan bütlərinə qurban verdilər,  </div><div class='q'>Ölkəni qana bulaşdırdılar.   </div><div class='q'> <span class="verse" id="V39">39&#160;</span>Belə işlərlə murdarlandılar,  </div><div class='q'>Öz əməlləri ilə xəyanətə satıldılar.   </div><div class='q'> <span class="verse" id="V40">40&#160;</span><a href="#FN15" class="notemark">*<span class="popup">Hak. 2:14-18</span></a> Rəbb xalqına qarşı qəzəbindən yandı,  </div><div class='q'>Öz irsini iyrənc bir şey sandı.   </div><div class='q'> <span class="verse" id="V41">41&#160;</span>Onları millətlərə təslim etdi,  </div><div class='q'>Onlara nifrət edənlər üzərlərində hakim oldu.   </div><div class='q'> <span class="verse" id="V42">42&#160;</span>Düşmənləri onları zülm altına saldılar,  </div><div class='q'>Onlara tabe olaraq əl altında qaldılar.   </div><div class='q'> <span class="verse" id="V43">43&#160;</span>Rəbb dəfələrlə onları azad etmişdi,  </div><div class='q'>Amma pisniyyətli olduqları üçün üsyankar olmuşdular,  </div><div class='q'>Bu insanları öz günahları alçaltdı.   </div><div class='q'> <span class="verse" id="V44">44&#160;</span>Lakin O, fəryadlarını eşidəndə  </div><div class='q'>Onların əziyyətinə baxdı.   </div><div class='q'> <span class="verse" id="V45">45&#160;</span>Bu insanlarla bağladığı əhdini yada saldı,  </div><div class='q'>Bol məhəbbəti naminə rəhmini göstərdi.   </div><div class='q'> <span class="verse" id="V46">46&#160;</span>Onları əsir edənlərin  </div><div class='q'>Qəlbinə mərhəmət saldı.   </div><div class='b'> &#160; </div> <div class='q'> <span class="verse" id="V47">47&#160;</span><a href="#FN16" class="notemark">*<span class="popup">1Saln. 16:35-36; Zəb. 41:13</span></a> Ey Allahımız Rəbb, bizi qurtar,  </div><div class='q'>Bizi millətlərin arasından topla.  </div><div class='q'>Müqəddəs isminə şükür edək,  </div><div class='q'>Biz fəxrlə Sənə həmd söyləyək.   </div><div class='b'> &#160; </div> <div class='q'> <span class="verse" id="V48">48&#160;</span>Alqış olsun İsrailin Allahı Rəbbə  </div><div class='q'>Əzəldən sonsuza qədər!  </div><div class='q'>Qoy bütün xalq söyləsin «Amin!»  </div><div class='b'> &#160; </div> <div class='q'>Rəbbə həmd edin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA105.htm'>&lt;</a></li>
<li><a href='PSA.htm'>106</a></li>
<li><a href='PSA107.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">106:1</a>
<span class="xt"><a href='1CH16.htm#V34'>1Saln. 16:34</a>; <a href='2CH05.htm#V13'>2Saln. 5:13</a>; <a href='2CH07.htm#V3'>7:3</a>; <a href='EZR03.htm#V11'>Ezra 3:11</a>; <a href='PSA100.htm#V5'>Zəb. 100:5</a>; <a href='PSA107.htm#V1'>107:1</a>; <a href='PSA118.htm#V1'>118:1</a>; <a href='PSA136.htm#V1'>136:1</a>; <a href='JER33.htm#V11'>Yer. 33:11</a></span></p>
<p class="x" id="FN2"><span class="notemark">*</span><a class="notebackref" href="#V7">106:7</a>
<span class="xt"><a href='EXO14.htm#V10'>Çıx. 14:10-12</a></span></p>
<p class="x" id="FN3"><span class="notemark">*</span><a class="notebackref" href="#V9">106:9</a>
<span class="xt"><a href='EXO14.htm#V21'>Çıx. 14:21-31</a></span></p>
<p class="x" id="FN4"><span class="notemark">*</span><a class="notebackref" href="#V12">106:12</a>
<span class="xt"><a href='EXO15.htm#V1'>Çıx. 15:1-21</a></span></p>
<p class="x" id="FN5"><span class="notemark">*</span><a class="notebackref" href="#V14">106:14</a>
<span class="xt"><a href='NUM11.htm#V4'>Say. 11:4-34</a></span></p>
<p class="x" id="FN6"><span class="notemark">*</span><a class="notebackref" href="#V16">106:16</a>
<span class="xt"><a href='NUM16.htm#V1'>Say. 16:1-35</a></span></p>
<p class="x" id="FN7"><span class="notemark">*</span><a class="notebackref" href="#V19">106:19</a>
<span class="xt"><a href='EXO32.htm#V1'>Çıx. 32:1-14</a></span></p>
<p class="x" id="FN8"><span class="notemark">*</span><a class="notebackref" href="#V24">106:24</a>
<span class="xt"><a href='NUM14.htm#V1'>Say. 14:1-35</a></span></p>
<p class="x" id="FN9"><span class="notemark">*</span><a class="notebackref" href="#V27">106:27</a>
<span class="xt"><a href='LEV26.htm#V33'>Lev. 26:33</a></span></p>
<p class="x" id="FN10"><span class="notemark">*</span><a class="notebackref" href="#V28">106:28</a>
<span class="xt"><a href='NUM25.htm#V1'>Say. 25:1-13</a></span></p>
<p class="x" id="FN11"><span class="notemark">*</span><a class="notebackref" href="#V32">106:32</a>
<span class="xt"><a href='NUM20.htm#V2'>Say. 20:2-13</a></span></p>
<p class="x" id="FN12"><span class="notemark">*</span><a class="notebackref" href="#V34">106:34</a>
<span class="xt"><a href='JDG02.htm#V1'>Hak. 2:1-3</a>; <a href='JDG03.htm#V5'>3:5-6</a></span></p>
<p class="x" id="FN13"><span class="notemark">*</span><a class="notebackref" href="#V37">106:37</a>
<span class="xt"><a href='2KI17.htm#V17'>2Pad. 17:17</a></span></p>
<p class="x" id="FN14"><span class="notemark">*</span><a class="notebackref" href="#V38">106:38</a>
<span class="xt"><a href='NUM35.htm#V33'>Say. 35:33</a></span></p>
<p class="x" id="FN15"><span class="notemark">*</span><a class="notebackref" href="#V40">106:40</a>
<span class="xt"><a href='JDG02.htm#V14'>Hak. 2:14-18</a></span></p>
<p class="x" id="FN16"><span class="notemark">*</span><a class="notebackref" href="#V47">106:47</a>
<span class="xt"><a href='1CH16.htm#V35'>1Saln. 16:35-36</a>; <a href='PSA041.htm#V13'>Zəb. 41:13</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
