<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK09.htm'>&lt;</a></li>
<li><a href='MRK.htm'>10</a></li>
<li><a href='MRK11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Boşanma haqqında </div> <div class='r'>(Mat. 19:1-12)  </div><div class='p'> <span class="verse" id="V1">1&#160;</span>İsa oradan ayrılıb Yəhudeya bölgəsinə və İordan çayının o biri tayına getdi. Yenə çoxlu adam Onun başına yığıldı və O, adətinə görə yenidən təlim öyrətməyə başladı.   </div><div class='p'> <span class="verse" id="V2">2&#160;</span>Bəzi fariseylər İsanın yanına gəlib Onu sınamaq üçün belə bir sual verdilər: «Kişinin öz arvadını boşamağa icazəsi varmı?»   <span class="verse" id="V3">3&#160;</span>İsa onlara cavab verdi: «Musa sizə nə əmr etdi?»   <span class="verse" id="V4">4&#160;</span><a href="#FN1" class="notemark">*<span class="popup">Qanun. 24:1-4; Mat. 5:31</span></a>Onlar dedi: «Musa kişiyə talaq kağızını yazıb arvadını boşamağa icazə verdi».   <span class="verse" id="V5">5&#160;</span>İsa da onlara belə dedi: «O bu əmri ürəyiniz inadkar olduğuna görə yazdı.   <span class="verse" id="V6">6&#160;</span><a href="#FN2" class="notemark">*<span class="popup">Yar. 1:27; 5:2</span></a>Allah yaradılışın başlanğıcından “onları kişi və qadın olaraq yaratdı”.   <span class="verse" id="V7">7&#160;</span><a href="#FN3" class="notemark">*<span class="popup">Yar. 2:24</span></a>“Buna görə də kişi ata-anasını tərk edib arvadına qovuşacaq   <span class="verse" id="V8">8&#160;</span>və ikisi bir bədən olacaq”. Artıq onlar iki deyil, bir bədəndir.   <span class="verse" id="V9">9&#160;</span>Buna görə də qoy Allahın birləşdirdiyini insan ayırmasın».   </div><div class='p'> <span class="verse" id="V10">10&#160;</span>Onlar evdə olarkən şagirdlər İsaya bu barədə yenə sual verdilər.   <span class="verse" id="V11">11&#160;</span><a href="#FN4" class="notemark">*<span class="popup">Mat. 5:32; Luka 16:18; 1Kor. 7:10-11</span></a>İsa onlara belə cavab verdi: «Arvadını boşayıb başqası ilə evlənən kəs arvadına münasibətdə zina edir.   <span class="verse" id="V12">12&#160;</span>Ərindən boşanıb başqasına gedən qadın da zina edir».   </div><div class='s'>İsa uşaqlara xeyir-dua verir </div> <div class='r'>(Mat. 19:13-15; Luka 18:15-17)  </div><div class='p'> <span class="verse" id="V13">13&#160;</span>Adamlar uşaqları İsanın yanına gətirirdilər ki, İsa onlara toxunsun. Şagirdlərsə onlara qadağan etdilər.   <span class="verse" id="V14">14&#160;</span>Bunu görən İsa acıqlanaraq onlara dedi: «Uşaqları buraxın, qoy Mənim yanıma gəlsinlər! Onlara mane olmayın! Çünki Allahın Padşahlığı belələrinə məxsusdur.   <span class="verse" id="V15">15&#160;</span><a href="#FN5" class="notemark">*<span class="popup">Mat. 18:2-3</span></a>Sizə doğrusunu deyirəm: kim Allahın Padşahlığını bir uşaq kimi qəbul etməsə, oraya əsla daxil ola bilməz».   <span class="verse" id="V16">16&#160;</span>Sonra uşaqları qucaqlayıb əllərini onların üzərinə qoydu və xeyir-dua verdi.   </div><div class='s'>Var-dövlət və Allahın Padşahlığı </div> <div class='r'>(Mat. 19:16-30; Luka 18:18-30)  </div><div class='p'> <span class="verse" id="V17">17&#160;</span>İsa yola çıxarkən bir nəfər qaça-qaça Onun yanına gəldi. Onun qarşısında diz çökərək soruşdu: «Ey yaxşı Müəllim, mən nə etməliyəm ki, əbədi həyatı irs olaraq alım?»   <span class="verse" id="V18">18&#160;</span>İsa ona dedi: «Mənə niyə yaxşı deyirsən? Tək Allahdan başqa yaxşısı yoxdur.   <span class="verse" id="V19">19&#160;</span><a href="#FN6" class="notemark">*<span class="popup">Çıx. 20:12-16; Qanun. 5:16-20</span></a>Onun əmrlərini bilirsən: “Qətl etmə. Zina etmə. Oğurluq etmə. Yalandan şahidlik etmə. Kimisə aldatma. Ata-anana hörmət et”».   <span class="verse" id="V20">20&#160;</span>Bu adamsa İsaya dedi: «Müəllim, bunların hamısına gəncliyimdən bəri riayət edirəm».   <span class="verse" id="V21">21&#160;</span>İsa ona məhəbbətlə baxaraq dedi: «Sənin bir şeyin çatışmır: get nəyin varsa, satıb yoxsullara payla. Onda göydə xəzinən olacaq. Sonra qayıt,<a href="#FN7" class="notemark">*<span class="popup">Qayıt – bəzi əlyazmalarda qayıt, çarmıxını götür (Mark 8:34).</span></a> Mənim ardımca gəl».   <span class="verse" id="V22">22&#160;</span>Bunu eşidən adam pərt oldu. Kədərlənib getdi, çünki var-dövləti çox idi.   </div><div class='p'> <span class="verse" id="V23">23&#160;</span>İsa ətrafındakılara baxdı və şagirdlərinə dedi: «Var-dövləti olanların Allahın Padşahlığına daxil olması nə qədər çətindir!»   <span class="verse" id="V24">24&#160;</span>Onun sözlərindən şagirdləri heyrət bürüdü. Amma İsa yenə onlara cavab verib dedi: «Övladlarım, Allahın Padşahlığına daxil olmaq<a href="#FN8" class="notemark">†<span class="popup">Allahın Padşahlığına daxil olmaq – bəzi əlyazmalarda var-dövlətinə bel bağlayanlar üçün Allahın Padşahlığına daxil olmaq.</span></a> nə qədər çətindir!   <span class="verse" id="V25">25&#160;</span>Dəvənin iynə gözündən keçməsi varlı adamın Allahın Padşahlığına daxil olmasından asandır».   <span class="verse" id="V26">26&#160;</span>Onlar daha da təəccüblənərək bir-birlərinə dedilər: «Elə isə, kim xilas ola bilər?»   <span class="verse" id="V27">27&#160;</span>İsa onlara baxıb dedi: «Bu, insanlar üçün qeyri-mümkündür, amma Allah üçün yox. Çünki Allah üçün hər şey mümkündür».   </div><div class='p'> <span class="verse" id="V28">28&#160;</span>Peter Ona belə deməyə başladı: «Bax biz hər şeyi qoyub Sənin ardınca gəlmişik».   <span class="verse" id="V29">29&#160;</span>İsa cavab verdi: «Sizə doğrusunu deyirəm: Mənimlə Müjdə uğrunda ya evini ya qardaşlarını ya bacılarını ya anasını ya atasını ya uşaqlarını və yaxud tarlalarını atan elə bir kəs yoxdur ki,   <span class="verse" id="V30">30&#160;</span>indi bu dövrdə çəkdiyi əzab-əziyyətlə birgə bundan yüz qat artıq evlər, qardaşlar, bacılar, analar, uşaqlar, tarlalar, gələcək dövrdə isə əbədi həyat almasın.   <span class="verse" id="V31">31&#160;</span><a href="#FN9" class="notemark">*<span class="popup">Mat. 20:16; Luka 13:30</span></a>Amma birinci olanların çoxu axırıncı, axırıncı olanlarsa birinci olacaq».   </div><div class='s'>İsa ölüb-diriləcəyi barədə üçüncü dəfə xəbər verir </div> <div class='r'>(Mat. 20:17-19; Luka 18:31-34)  </div><div class='p'> <span class="verse" id="V32">32&#160;</span>Onlar yola çıxıb Yerusəlimə gedirdilər. İsa onların qabağında gedirdi. Şagirdləri isə heyrət bürümüşdü, Onun ardınca gələnlər qorxu içində idi. İsa On İki şagirdi yenə bir tərəfə çəkib başına gələcək hadisələr barədə danışmağa başladı:   <span class="verse" id="V33">33&#160;</span>«Bax Yerusəlimə qalxırıq, Bəşər Oğlu başçı kahinlərə və ilahiyyatçılara təslim olunacaq. Onu ölümə məhkum edib başqa millətlərə təslim edəcəklər.   <span class="verse" id="V34">34&#160;</span>Onlar Bəşər Oğlunu ələ salacaq, Ona tüpürəcək və qamçılayıb öldürəcəklər. O, üç gündən sonra diriləcək».   </div><div class='s'>Kim üstündür? </div> <div class='r'>(Mat. 20:20-28)  </div><div class='p'> <span class="verse" id="V35">35&#160;</span>Zavdayın oğulları Yaqub və Yəhya Ona yaxınlaşıb dedilər: «Müəllim, istəyirik ki, dilədiyimizi bizim üçün edəsən».   <span class="verse" id="V36">36&#160;</span>İsa onlardan soruşdu: «Nə istəyirsiniz, sizin üçün edim?»   <span class="verse" id="V37">37&#160;</span>Onlar İsaya dedilər: «Sən izzətlənəndə qoy birimiz sağında, o birimiz solunda otursun».   <span class="verse" id="V38">38&#160;</span><a href="#FN10" class="notemark">*<span class="popup">Luka 12:50</span></a>Amma İsa onlara dedi: «Nə dilədiyinizi özünüz də bilmirsiniz. Mənim içdiyim kasadan siz də içə bilərsinizmi? Mənim vəftiz olduğum kimi siz də vəftiz ola bilərsinizmi?»   <span class="verse" id="V39">39&#160;</span>Onlar dedilər: «Bilərik». İsa onlara dedi: «Mənim içdiyim kasadan siz də içəcəksiniz, Mənim vəftiz olduğum kimi siz də vəftiz olacaqsınız.   <span class="verse" id="V40">40&#160;</span>Amma sağımda və yaxud solumda oturmağa izin vermək Məndən asılı deyil. Ora kimlər üçün hazırlanıbsa, onlara veriləcək».   </div><div class='p'> <span class="verse" id="V41">41&#160;</span>Bunu eşidən on şagirdin Yaqubla Yəhyaya acığı tutmağa başladı.   <span class="verse" id="V42">42&#160;</span><a href="#FN11" class="notemark">*<span class="popup">Mat. 23:11; Mark 9:35; Luka 22:25-26</span></a>Onda İsa şagirdləri yanına çağırıb dedi: «Bilirsiniz ki, millətlərin rəhbəri sayılanlar onların üzərində hökmranlıq, əyanları da onlara ağalıq edir.   <span class="verse" id="V43">43&#160;</span>Sizin aranızda isə qoy belə olmasın. Sizlərdən böyük olmaq istəyən xidmətçiniz olsun.   <span class="verse" id="V44">44&#160;</span>Aranızda birinci olmaq istəyən hamının qulu olsun.   <span class="verse" id="V45">45&#160;</span>Çünki Bəşər Oğlu gəlmədi ki, Ona xidmət etsinlər, gəldi ki, Özü xidmət etsin və çoxlarını satın almaq üçün Öz canını fidyə versin».   </div><div class='s'>Kor Bartimayın gözləri açılır </div> <div class='r'>(Mat. 20:29-34; Luka 18:35-43)  </div><div class='p'> <span class="verse" id="V46">46&#160;</span>Sonra onlar Yerixoya gəldilər. İsa şagirdləri ilə birgə böyük izdihamla Yerixodan çıxanda Timay oğlu Bartimay adlı bir kor dilənçi yol kənarında oturmuşdu.   <span class="verse" id="V47">47&#160;</span>Nazaretli İsanın orada olduğunu eşitdikdə «Ey Davud Oğlu İsa! Mənə rəhm elə!» deyə bağırmağa başladı.   <span class="verse" id="V48">48&#160;</span>Çox adamsa ona qadağan edib susdurmaq istədisə də, o «Ey Davud Oğlu! Mənə rəhm elə!» deyə daha ucadan bağırdı.   <span class="verse" id="V49">49&#160;</span>İsa dayanıb dedi: «Onu çağırın». Onlar bu kor adamı çağıraraq dedilər: «Cəsarətli ol, qalx, O səni çağırır».   <span class="verse" id="V50">50&#160;</span>O, üst paltarını üstündən atdı və yerindən sıçrayaraq İsanın yanına gəldi.   <span class="verse" id="V51">51&#160;</span>İsa ondan soruşdu: «Nə istəyirsən, sənin üçün edim?» Kor adam Ona dedi: «Rabbuni,<a href="#FN12" class="notemark">‡<span class="popup">Rabbuni – arami dilində Müəllimim.</span></a> gözlərim açılsın».   <span class="verse" id="V52">52&#160;</span>İsa ona dedi: «Get, imanın səni xilas etdi». Həmin an bu adamın gözləri açıldı və o da İsanın ardınca getdi.   </div><ul class='tnav'>
<li><a href='index.htm'>MARK</a></li>
<li><a href='MRK09.htm'>&lt;</a></li>
<li><a href='MRK.htm'>10</a></li>
<li><a href='MRK11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">10:4</a>
<span class="xt"><a href='DEU24.htm#V1'>Qanun. 24:1-4</a>; <a href='MAT05.htm#V31'>Mat. 5:31</a></span></p>
<p class="x" id="FN2"><span class="notemark">*</span><a class="notebackref" href="#V6">10:6</a>
<span class="xt"><a href='GEN01.htm#V27'>Yar. 1:27</a>; <a href='GEN05.htm#V2'>5:2</a></span></p>
<p class="x" id="FN3"><span class="notemark">*</span><a class="notebackref" href="#V7">10:7</a>
<span class="xt"><a href='GEN02.htm#V24'>Yar. 2:24</a></span></p>
<p class="x" id="FN4"><span class="notemark">*</span><a class="notebackref" href="#V11">10:11</a>
<span class="xt"><a href='MAT05.htm#V32'>Mat. 5:32</a>; <a href='LUK16.htm#V18'>Luka 16:18</a>; <a href='1CO07.htm#V10'>1Kor. 7:10-11</a></span></p>
<p class="x" id="FN5"><span class="notemark">*</span><a class="notebackref" href="#V15">10:15</a>
<span class="xt"><a href='MAT18.htm#V2'>Mat. 18:2-3</a></span></p>
<p class="x" id="FN6"><span class="notemark">*</span><a class="notebackref" href="#V19">10:19</a>
<span class="xt"><a href='EXO20.htm#V12'>Çıx. 20:12-16</a>; <a href='DEU05.htm#V16'>Qanun. 5:16-20</a></span></p>
<p class="f" id="FN7"><span class="notemark">*</span><a class="notebackref" href="#V21">10:21</a>
<span class="fq">Qayıt </span><span class="ft">– bəzi əlyazmalarda </span><span class="fq">qayıt, çarmıxını götür </span><span class="ft">(<a href='MRK08.htm#V34'>Mark 8:34</a>).</span></p>
<p class="f" id="FN8"><span class="notemark">†</span><a class="notebackref" href="#V24">10:24</a>
<span class="fq">Allahın Padşahlığına daxil olmaq </span><span class="ft">– bəzi əlyazmalarda </span><span class="fq">var-dövlətinə bel bağlayanlar üçün Allahın Padşahlığına daxil olmaq.</span></p>
<p class="x" id="FN9"><span class="notemark">*</span><a class="notebackref" href="#V31">10:31</a>
<span class="xt"><a href='MAT20.htm#V16'>Mat. 20:16</a>; <a href='LUK13.htm#V30'>Luka 13:30</a></span></p>
<p class="x" id="FN10"><span class="notemark">*</span><a class="notebackref" href="#V38">10:38</a>
<span class="xt"><a href='LUK12.htm#V50'>Luka 12:50</a></span></p>
<p class="x" id="FN11"><span class="notemark">*</span><a class="notebackref" href="#V42">10:42</a>
<span class="xt"><a href='MAT23.htm#V11'>Mat. 23:11</a>; <a href='MRK09.htm#V35'>Mark 9:35</a>; <a href='LUK22.htm#V25'>Luka 22:25-26</a></span></p>
<p class="f" id="FN12"><span class="notemark">‡</span><a class="notebackref" href="#V51">10:51</a>
<span class="fq">Rabbuni </span><span class="ft">– arami dilində </span><span class="fq">Müəllimim.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
