<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 45</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA44.htm'>&lt;</a></li>
<li><a href='ISA.htm'>45</a></li>
<li><a href='ISA46.htm'>&gt;</a></li>
</ul>
<div class="main">
 
<div class='chapterlabel' id="V0"> 45</div><div class='s'>Rəbb Fars padşahı Kiri seçir </div> <div class='q'> <span class="verse" id="V1">1&#160;</span>Rəbb məsh etdiyi adama –  </div><div class='q'>Sağ əlindən tutduğu Kirə belə deyir.  </div><div class='q'>Onun önündə millətləri baş əydirəcəyəm,  </div><div class='q'>Padşahları qüdrətindən məhrum edəcəyəm,  </div><div class='q'>Önündə qapıları açacağam,  </div><div class='q'>Darvazalar onun qarşısında bir daha bağlanmayacaq.  </div><div class='q'>Rəbb deyir:   </div><div class='q'> <span class="verse" id="V2">2&#160;</span>«Mən qarşında gedib dağları düzəngaha çevirəcəyəm,  </div><div class='q'>Tunc qapıları qırıb  </div><div class='q'>Dəmir qıfılları sındıracağam.   </div><div class='q'> <span class="verse" id="V3">3&#160;</span>Qaranlıqda gizlənmiş sərvətlərini,  </div><div class='q'>Gizli yerlərdə saxlanılan xəzinələri sənə verəcəyəm ki, biləsən:  </div><div class='q'>Səni adınla çağıran Rəbb Mənəm, İsrailin Allahıyam Mən.   </div><div class='q'> <span class="verse" id="V4">4&#160;</span>Qulum Yaqub nəsli, seçdiyim İsrail naminə  </div><div class='q'>Səni adınla çağırıb hörmət göstərdim,  </div><div class='q'>Halbuki sən Məni tanımırdın.   </div><div class='q'> <span class="verse" id="V5">5&#160;</span>Rəbb Mənəm, başqası yoxdur,  </div><div class='q'>Məndən başqa Allah yoxdur.  </div><div class='q'>Səni Mən gücləndirəcəyəm,  </div><div class='q'>Halbuki Məni tanımırdın.   </div><div class='q'> <span class="verse" id="V6">6&#160;</span>Beləliklə, gündoğandan günbatana qədər qoy bilsinlər ki,  </div><div class='q'>Məndən savayı heç kim yoxdur,  </div><div class='q'>Rəbb Mənəm, başqası yoxdur.   </div><div class='q'> <span class="verse" id="V7">7&#160;</span>Nuru, qaranlığı, sülhü, fəlakəti yaradan Mənəm,  </div><div class='q'>Bütün bunları edən Rəbb Mənəm.   </div><div class='b'> &#160; </div> <div class='q'> <span class="verse" id="V8">8&#160;</span>Ey göylər, yuxarıdan damlayın,  </div><div class='q'>Qoy buludlar salehlik yağdırsın,  </div><div class='q'>Torpaq açılsın, xilas bəhrəsini yetişdirsin,  </div><div class='q'>Onunla birlikdə salehlik bitsin.  </div><div class='q'>Bunları yaradan Rəbb Mənəm».   </div><div class='s'>Hər şeyi yaradan Allahdır </div> <div class='q'> <span class="verse" id="V9">9&#160;</span><a href="#FN1" class="notemark">*<span class="popup">Yeş. 29:16; Rom. 9:20</span></a> Yaradanı ilə çəkişənin vay halına!  </div><div class='q'>Çəkişən özü də saxsı qablar arasında yalnız saxsı parçasıdır.  </div><div class='q'>Gil öz dulusçusuna «Nə düzəldirsən?»  </div><div class='q'>Yaxud «yaratdığın şeyin dəstəkləri yoxdur» deyə bilərmi?   </div><div class='q'> <span class="verse" id="V10">10&#160;</span>Atasına «Dünyaya məni nə üçün gətirdin?»  </div><div class='q'>Anasına «Məni nə üçün doğdun?» deyənin vay halına!   </div><div class='b'> &#160; </div> <div class='q'> <span class="verse" id="V11">11&#160;</span>İsrailin Müqəddəsi,  </div><div class='q'>Onu yaradan Rəbb belə deyir:  </div><div class='q'>«Övladlarımın gələcəyi haqqında  </div><div class='q'>Mənə sual verə bilərsinizmi?  </div><div class='q'>Gördüklərim işlər barəsində  </div><div class='q'>Mənə əmr edə bilərsinizmi?   </div><div class='q'> <span class="verse" id="V12">12&#160;</span>Dünyanı da, yer üzündə yaşayan adamı da Mən yaratdım.  </div><div class='q'>Mənim əllərim göyləri yaydı,  </div><div class='q'>Əmrimlə səma cisimləri quruldu.   </div><div class='q'> <span class="verse" id="V13">13&#160;</span>Mən Kiri ədalətlə hərəkət etməyə vadar etdim.  </div><div class='q'>Yollarını dürüst edəcəyəm.  </div><div class='q'>O, şəhərimi tikəcək,  </div><div class='q'>Sürgün olunmuş adamlarımı  </div><div class='q'>Fidyəsiz, bəxşişsiz azad edəcək».  </div><div class='q'>Bunu Ordular Rəbbi deyir.   </div><div class='b'> &#160; </div> <div class='q'> <span class="verse" id="V14">14&#160;</span>Rəbb belə deyir:  </div><div class='q'>«Misirlilərin var-dövləti, Kuşun ticarət gəliri,  </div><div class='q'>Ucaboylu Sevalılar yanınıza gəlib qulunuz olacaq.  </div><div class='q'>Onlar buxovlanacaq və ardınızca gedəcək,  </div><div class='q'>Qarşınızda yerə sərilib yalvaracaq:  </div><div class='q'>“Allah yalnız sizinlədir və başqa birisi yoxdur.  </div><div class='q'>Bundan savayı Allah yoxdur”».   </div><div class='q'> <span class="verse" id="V15">15&#160;</span>Həqiqətən, Sən Özünü gizlədən Allahsan,  </div><div class='q'>Ey İsrailin Allahı, ey Qurtarıcı!   </div><div class='q'> <span class="verse" id="V16">16&#160;</span>Büt düzəldənlərin hamısı utandırılacaq,  </div><div class='q'>Rüsvay olacaq, xəcalət çəkib uzaqlaşacaq.   </div><div class='q'> <span class="verse" id="V17">17&#160;</span>Amma İsrailə qurtuluşu Rəbb verəcək.  </div><div class='q'>Bu qurtuluş əbədi sürəcək.  </div><div class='q'>Əsrlər boyu İsrail utanmayacaq, rüsvay olmayacaq.   </div><div class='b'> &#160; </div> <div class='q'> <span class="verse" id="V18">18&#160;</span>Göyləri yaradan Rəbb bircə olan Allahdır!  </div><div class='q'>O, dünyanı yaratdı, ona quruluş verdi,  </div><div class='q'>Rəbb dünyanı qarmaqarışıq yaratmadı,  </div><div class='q'>Onu yaşamaq üçün qurdu.  </div><div class='q'>O deyir: «Mən Rəbbəm, başqası yoxdur!   </div><div class='q'> <span class="verse" id="V19">19&#160;</span>Mən gizlində, qaranlıq dünyasında danışmadım,  </div><div class='q'>Yaqub nəslinə “Məni qarmaqarışıq yerdə axtarın” demədim.  </div><div class='q'>Doğrusunu söyləyən, ədaləti bəyan edən Rəbb Mənəm.   </div><div class='s'>Allah və Babilin bütləri </div> <div class='q'> <span class="verse" id="V20">20&#160;</span>Yığışın, gəlin, bir yerə toplaşın, ey millətlərdən sağ qalan kəslər!  </div><div class='q'>Taxta bütləri gəzdirənlər,  </div><div class='q'>Xilas verməyən allahlara dua edənlər heç nə bilmir.   </div><div class='q'> <span class="verse" id="V21">21&#160;</span>Danışın, işinizi təqdim edin,  </div><div class='q'>Qoy hamı birlikdə məsləhətləşib söyləsin:  </div><div class='q'>“Bunu qədimdə kim bəyan etdi,  </div><div class='q'>Keçmişdə kim bildirdi?”  </div><div class='q'>Bunu Mən Rəbb, demədimmi?  </div><div class='q'>Məndən başqa Allah,  </div><div class='q'>Ədalətli Allah və Qurtarıcı yoxdur.  </div><div class='q'>Məndən başqası yoxdur.   </div><div class='b'> &#160; </div> <div class='q'> <span class="verse" id="V22">22&#160;</span>Ey yer üzünün qurtaracağınadək hər yerdə yaşayanlar,  </div><div class='q'>Mənə tərəf dönün və xilas olun!  </div><div class='q'>Çünki Mən Allaham və başqası yoxdur!   </div><div class='q'> <span class="verse" id="V23">23&#160;</span><a href="#FN2" class="notemark">*<span class="popup">Rom. 14:11; Fil. 2:10-11</span></a> Varlığıma and içdim,  </div><div class='q'>Ağzımdan çıxan kəlmə doğrudur, boşa çıxmaz.  </div><div class='q'>Hər diz önümdə çökəcək,  </div><div class='q'>Hər dil Mənə and içəcək.   </div><div class='b'> &#160; </div> <div class='q'> <span class="verse" id="V24">24&#160;</span>Mənim üçün belə deyəcəklər:  </div><div class='q'>“Salehlik və qüvvət yalnız Rəbdədir.  </div><div class='q'>Ona qarşı qəzəblənənlər hüzuruna gəlib utanacaqlar.   </div><div class='q'> <span class="verse" id="V25">25&#160;</span>Bütün İsrail nəsli Rəbdə haqq qazanacaq və izzətlənəcək”».   </div><div class='b'> &#160; </div> <ul class='tnav'>
<li><a href='index.htm'>YEŞAYA</a></li>
<li><a href='ISA44.htm'>&lt;</a></li>
<li><a href='ISA.htm'>45</a></li>
<li><a href='ISA46.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">45:9</a>
<span class="xt"><a href='ISA29.htm#V16'>Yeş. 29:16</a>; <a href='ROM09.htm#V20'>Rom. 9:20</a></span></p>
<p class="x" id="FN2"><span class="notemark">*</span><a class="notebackref" href="#V23">45:23</a>
<span class="xt"><a href='ROM14.htm#V11'>Rom. 14:11</a>; <a href='PHP02.htm#V10'>Fil. 2:10-11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
