<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT10.htm'>&lt;</a></li>
<li><a href='ACT.htm'>11</a></li>
<li><a href='ACT12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Peterin izahı </div> <div class='p'> <span class="verse" id="V1">1&#160;</span>Həvarilərlə bütün Yəhudeyadakı imanlı bacı-qardaşlar eşitdilər ki, başqa millətlər də Allahın kəlamını qəbul ediblər.   <span class="verse" id="V2">2&#160;</span>Peter Yerusəlimə gələndə sünnət tərəfdarları onu tənqid edərək   <span class="verse" id="V3">3&#160;</span>dedilər: «Sən sünnətsizlərin evinə gedib onlarla birgə yemək yemisən».   </div><div class='p'> <span class="verse" id="V4">4&#160;</span>Peter sözə başlayıb onlara hər şeyi bir-bir izah etdi:   <span class="verse" id="V5">5&#160;</span>«Mən Yafo şəhərində dua edirdim. Birdən fikrimi görüntü apardı. Gördüm ki, böyük mələfəyə bənzər bir şey dörd küncündən asılaraq göydən enib mənim yanıma çatır.   <span class="verse" id="V6">6&#160;</span>Bu şeyə gözlərimi dikib diqqətlə baxdım. Gördüm ki, onun üstündə yer üzərində yaşayan dördayaqlılar, çöl heyvanları, sürünənlər və göydə uçan quşlar var.   <span class="verse" id="V7">7&#160;</span>Sonra eşitdim ki, bir səda mənə deyir: “Qalx, Peter, kəs və ye!”   <span class="verse" id="V8">8&#160;</span>Mən dedim: “Əsla, ya Rəbb! Heç vaxt mənim ağzıma nə haram, nə də murdar bir şey dəyməyib”.   <span class="verse" id="V9">9&#160;</span>Yenə göydən səda gəldi: “Allahın halal dediyi şeylərə sən haram demə”.   <span class="verse" id="V10">10&#160;</span>Bu, üç dəfə təkrarlanandan sonra hər şey yenə göyə çəkildi.   <span class="verse" id="V11">11&#160;</span>Elə bu zaman Qeysəriyyədən mənim yanıma göndərilən üç kişi qaldığımız evin qapısında dayandı.   <span class="verse" id="V12">12&#160;</span>Ruh mənə dedi ki, tərəddüd etmədən onlarla gedim. İmanlı qardaşlarımız olan bu altı nəfər də mənə qoşulub həmin kişinin evinə girdik.   <span class="verse" id="V13">13&#160;</span>Bu adam bizə nəql etdi ki, öz evində dayanan mələk görüb. Mələk ona demişdi: “Yafoya adamlar göndər, Peter adlanan Şimonu çağırtdır.   <span class="verse" id="V14">14&#160;</span>Onun sənə deyəcəyi sözlərlə həm sən, həm də bütün külfətin xilas olacaq”.   <span class="verse" id="V15">15&#160;</span>Mən sözə başlayanda Müqəddəs Ruh başlanğıcda bizim üstümüzə endiyi kimi onların da üstünə endi.   <span class="verse" id="V16">16&#160;</span><a href="#FN1" class="notemark">*<span class="popup">Həv. 1:5</span></a>Onda Rəbbin dediyi bu sözlər yadıma düşdü: “Yəhya su ilə vəftiz etdi, amma siz Müqəddəs Ruhla vəftiz olacaqsınız”.   <span class="verse" id="V17">17&#160;</span>Beləliklə, Rəbb İsa Məsihə iman edən bizlərə verdiyi eyni bəxşişi Allah onlara da veribsə, mən kiməm ki, Allaha qarşı çıxam?»   <span class="verse" id="V18">18&#160;</span>Bu sözləri eşidib hamı sakitləşdi və Allahı izzətləndirib dedi: «Deməli, Allah başqa millətlərə də imkan yaratdı ki, tövbə edib həyat tapsın».   </div><div class='s'>Antakya cəmiyyətindəkilər </div> <div class='p'> <span class="verse" id="V19">19&#160;</span><a href="#FN2" class="notemark">*<span class="popup">Həv. 8:1-4</span></a>Stefanın öldürülməsi ilə başlanan təqib nəticəsində pərən-pərən düşən imanlılar Finikiya, Kipr və Antakyaya qədər getdilər. Allahın kəlamını yalnız Yəhudilərə dedilər.   <span class="verse" id="V20">20&#160;</span>Amma onların arasından bəzi Kiprli və Kirenalılar Antakyaya gedib yunanca danışanlarla da söhbətə başladılar. Onlara Rəbb İsa ilə bağlı Müjdəni yayırdılar.   <span class="verse" id="V21">21&#160;</span>Rəbbin əli onların üzərində idi və bunun nəticəsində xeyli insan iman gətirib Rəbbə tərəf döndü.   <span class="verse" id="V22">22&#160;</span>Bunların xəbəri Yerusəlimdəki cəmiyyətə çatdı və Barnabanı Antakyaya göndərdilər.   <span class="verse" id="V23">23&#160;</span>O oraya çatanda Allahın lütfünün bəhrəsini görüb sevindi. O hamını həvəsləndirirdi ki, can-dildən Rəbbə bağlı qalsınlar.   <span class="verse" id="V24">24&#160;</span>Çünki özü Müqəddəs Ruhla və imanla dolu, xeyirxah bir kişi idi. Bunun nəticəsində də böyük bir kütlə Rəbbə iman gətirdi.   <span class="verse" id="V25">25&#160;</span>Sonra Barnaba Tarsusa gedib Şaulu axtardı.   <span class="verse" id="V26">26&#160;</span>Onu tapan kimi Antakyaya gətirdi. Bir il ərzində oradakı imanlılar cəmiyyətinə qoşulub bir yerdə yığılaraq böyük bir kütləyə təlim öyrədirdi. Şagirdlər ilk dəfə olaraq Antakyada məsihçi adlandırıldı.   </div><div class='p'> <span class="verse" id="V27">27&#160;</span>Elə həmin günlərdə Yerusəlimdən Antakyaya bəzi peyğəmbərlər gəldi.   <span class="verse" id="V28">28&#160;</span><a href="#FN3" class="notemark">*<span class="popup">Həv. 21:10</span></a>Bunlardan Aqab adlı biri qalxıb Ruhun təsiri ilə bütün dünyada böyük bir aclıq olacağını bildirdi. Bu aclıq Klavdinin hakimiyyəti dövrünə təsadüf olundu.   <span class="verse" id="V29">29&#160;</span>Şagirdlər qərara aldılar ki, hər biri gücü çatan qədər Yəhudeyada yaşayan imanlı bacı-qardaşlarına yardım göndərsin.   <span class="verse" id="V30">30&#160;</span>Bu qərara əməl edərək yardımları Barnaba və Şaulun əli ilə cəmiyyət ağsaqqallarına göndərdilər.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT10.htm'>&lt;</a></li>
<li><a href='ACT.htm'>11</a></li>
<li><a href='ACT12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V16">11:16</a>
<span class="xt"><a href='ACT01.htm#V5'>Həv. 1:5</a></span></p>
<p class="x" id="FN2"><span class="notemark">*</span><a class="notebackref" href="#V19">11:19</a>
<span class="xt"><a href='ACT08.htm#V1'>Həv. 8:1-4</a></span></p>
<p class="x" id="FN3"><span class="notemark">*</span><a class="notebackref" href="#V28">11:28</a>
<span class="xt"><a href='ACT21.htm#V10'>Həv. 21:10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
