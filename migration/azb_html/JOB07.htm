<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB06.htm'>&lt;</a></li>
<li><a href='JOB.htm'>7</a></li>
<li><a href='JOB08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='q'> <span class="verse" id="V1">1&#160;</span>İnsanın yer üzündəki həyatı ağır xidmət deyilmi?  </div><div class='q'>Keçirdiyi günlərin muzdur ömründən fərqi nədir?   </div><div class='q'> <span class="verse" id="V2">2&#160;</span>Kölgəyə həsrət qalan kölə kimidir,  </div><div class='q'>Muzdunu gözləyən fəhlə kimidir,   </div><div class='q'> <span class="verse" id="V3">3&#160;</span>Bəli, irs olaraq mənə boş aylar verildi,  </div><div class='q'>Qismətimə sıxıntılı gecələr düşdü.   </div><div class='q'> <span class="verse" id="V4">4&#160;</span>Yatanda düşünürəm: “Görəsən nə vaxt qalxacağam?”  </div><div class='q'>Gecə isə hey uzanır,  </div><div class='q'>Mən gün doğana qədər yerimdə qurcalanıram.   </div><div class='q'> <span class="verse" id="V5">5&#160;</span>Bədənimə qurd düşüb, qabıqlanır,  </div><div class='q'>Çatlayan dərimdən irin axır.   </div><div class='q'> <span class="verse" id="V6">6&#160;</span>Günlərim toxucunun məkikindən də sürətli gedir,  </div><div class='q'>Ümidsiz sona çatır.   </div><div class='b'> &#160; </div> <div class='q'> <span class="verse" id="V7">7&#160;</span>Ey Allah, yada sal, həyatım bir nəfəsdir,  </div><div class='q'>Gözüm yenidən yaxşılıq görməyəcək.   </div><div class='q'> <span class="verse" id="V8">8&#160;</span>Bu anda mənə baxan gözlər məni təzədən görməyəcək,  </div><div class='q'>Sənin gözlərin üzərimdə olacaq, amma mən olmayacağam.   </div><div class='q'> <span class="verse" id="V9">9&#160;</span>Bulud dağılıb getdiyi kimi  </div><div class='q'>Ölülər diyarına enən bir daha çıxmaz.   </div><div class='q'> <span class="verse" id="V10">10&#160;</span>Bir daha evinə qayıtmaz,  </div><div class='q'>Olduğu yer artıq onu tanımaz.   </div><div class='b'> &#160; </div> <div class='q'> <span class="verse" id="V11">11&#160;</span>Ona görə sakitləşməyəcəyəm,  </div><div class='q'>Ruhumun sıxıntısını dilə gətirəcəyəm,  </div><div class='q'>Canımın ağrısından şikayət edəcəyəm.   </div><div class='q'> <span class="verse" id="V12">12&#160;</span>Dənizəmmi, dəniz əjdahasıyammı?  </div><div class='q'>Niyə üzərimdə nəzarətçi qoyursan?   </div><div class='q'> <span class="verse" id="V13">13&#160;</span>Düşündüm ki, bəlkə yatağım məni rahatlar,  </div><div class='q'>Döşəyim şikayətimi azaldar.   </div><div class='q'> <span class="verse" id="V14">14&#160;</span>Məni yuxularla qorxudursan,  </div><div class='q'>Röyalarla canıma vəlvələ salırsan.   </div><div class='q'> <span class="verse" id="V15">15&#160;</span>Canım boğulub-ölməyi yaşamaqdan üstün tutur,  </div><div class='q'>Quru cəsəddə qalmaqdansa ölüm mənə xoşdur.   </div><div class='q'> <span class="verse" id="V16">16&#160;</span>Həyatımdan bezmişəm,  </div><div class='q'>Uzun ömür istəmirəm.  </div><div class='q'>Məndən əlini çək,  </div><div class='q'>Ömrümün mənası getdi.   </div><div class='q'> <span class="verse" id="V17">17&#160;</span><a href="#FN1" class="notemark">*<span class="popup">Zəb. 8:4; 144:3 </span></a> İnsan nədir ki, onu bu qədər böyüdürsən,  </div><div class='q'>Qayğısını çəkirsən.   </div><div class='q'> <span class="verse" id="V18">18&#160;</span>Ona hər səhər baş çəkirsən,  </div><div class='q'>Hər an onu sınayırsan.   </div><div class='q'> <span class="verse" id="V19">19&#160;</span>Nə vaxtadək nəzərini üzərimdən çəkməyəcəksən?  </div><div class='q'>Mənə udqunmağa imkan verməyəcəksən?   </div><div class='q'> <span class="verse" id="V20">20&#160;</span>Ey insan nəzarətçisi, nədir günahım?  </div><div class='q'>Mən Sənə nə etmişəm?  </div><div class='q'>Məni niyə Özünə hədəf etdin?  </div><div class='q'>İndi öz yükümü çəkə bilmirəm.   </div><div class='q'> <span class="verse" id="V21">21&#160;</span>Niyə üsyankarlığımı əfv etmirsən,  </div><div class='q'>Təqsirimi bağışlamırsan?  </div><div class='q'>Bir azdan torpaq altda yatacağam,  </div><div class='q'>Axtarsan da, məni tapmayacaqsan».   </div><ul class='tnav'>
<li><a href='index.htm'>ƏYYUB</a></li>
<li><a href='JOB06.htm'>&lt;</a></li>
<li><a href='JOB.htm'>7</a></li>
<li><a href='JOB08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V17">7:17</a>
<span class="xt"><a href='PSA008.htm#V4'>Zəb. 8:4</a>; <a href='PSA144.htm#V3'>144:3</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
