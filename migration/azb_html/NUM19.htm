<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM18.htm'>&lt;</a></li>
<li><a href='NUM.htm'>19</a></li>
<li><a href='NUM20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Qırmızı düyə və paklama suyu </div> <div class='p'> <span class="verse" id="V1">1&#160;</span>Rəbb Musaya və Haruna dedi:   <span class="verse" id="V2">2&#160;</span>«Bu, Rəbbin əmr etdiyi qanunun qaydasıdır: İsrail övladlarına deyin ki, qüsursuz, eyibsiz, heç vaxt boynuna bir boyunduruq taxılmayan bir qırmızı düyə gətirsinlər.   <span class="verse" id="V3">3&#160;</span>Onu kahin Eleazara verin. Düyə düşərgənin kənarına çıxarılsın və onun önündə kəsilsin.   <span class="verse" id="V4">4&#160;</span>Kahin Eleazar barmağı ilə onun qanından götürərək Hüzur çadırının önünə doğru yeddi dəfə çiləsin.   <span class="verse" id="V5">5&#160;</span>Onun gözləri önündə düyə yandırılsın. Dərisi, əti və qanı, bağırsağı ilə birgə yansın.   <span class="verse" id="V6">6&#160;</span>Kahin sidr ağacının budağını, züfa otunu və al rəngli ipi götürüb yandırılan düyənin üstünə atsın.   <span class="verse" id="V7">7&#160;</span>Kahin geyimlərini yusun, bədənini su ilə yusun, sonra düşərgəyə girsin. O, axşama qədər murdar sayılsın.   <span class="verse" id="V8">8&#160;</span>Qoy düyəni yandıran adam da geyimlərini yusun, bədənini də su ilə yusun və axşama qədər murdar sayılsın.   <span class="verse" id="V9">9&#160;</span><a href="#FN1" class="notemark">*<span class="popup">İbr. 9:13 </span></a> Düyənin külünü pak adam toplayıb düşərgənin kənarında pak bir yerə qoysun və İsrail övladlarının icması naminə paklama suyu düzəltmək üçün saxlanılsın. Bu, günah qurbanıdır.   <span class="verse" id="V10">10&#160;</span>Düyənin külünü toplayan adam geyimlərini yusun və axşama qədər murdar sayılsın. Bu, İsrail övladları üçün və aralarında yaşayan yadellilər üçün də əbədi bir qaydadır.   </div><div class='p'> <span class="verse" id="V11">11&#160;</span>Hər hansı bir insan meyitinə toxunan yeddi gün murdar olacaq.   <span class="verse" id="V12">12&#160;</span>Üçüncü və yeddinci gün özünü paklama suyu ilə paklasın ki, pak olsun. Əgər üçüncü və yeddinci gün özünü paklamasa, pak olmayacaq.   <span class="verse" id="V13">13&#160;</span>Bir ölüyə, hər hansı bir insan meyitinə toxunan və özünü pak etməyən adam Rəbbin məskənini murdar edər, o şəxs İsraildən qovulsun. Paklama suyu onun üzərinə səpilmədiyi üçün murdar sayılsın. Onun murdarlığı hələ üzərində qalır.   </div><div class='p'> <span class="verse" id="V14">14&#160;</span>Çadırda ölən adam üçün təlimat belədir: çadıra girən və çadırda olan hər kəs yeddi gün murdar sayılsın.   <span class="verse" id="V15">15&#160;</span>İplə bağlanmış qapağı olmayan hər açıq qab murdar sayılsın.   <span class="verse" id="V16">16&#160;</span>Çöldə qılıncla öldürülmüş olana, bir ölüyə yaxud bir insan sümüyünə yaxud da qəbirə toxunan şəxs yeddi gün murdar sayılsın.   <span class="verse" id="V17">17&#160;</span>Murdar adam üçün yanmış günah qurbanı külündən götürüb onun üzərinə axar su tökün.   <span class="verse" id="V18">18&#160;</span>Pak bir adam züfa otunu götürüb, o suya batırsın və çadırın, bütün qabların və orada olanların üzərinə çiləsin. Sümüyə, öldürülən adama, meyitə yaxud da qəbirə toxunan adamın üzərinə də çiləsin.   <span class="verse" id="V19">19&#160;</span>Pak adam murdar adamın üzərinə üçüncü gün və yeddinci gün çiləsin və yeddinci gün bu pak olacaq. O, geyimlərini yusun, su ilə yuyunsun və axşam pak sayılsın.   </div><div class='p'> <span class="verse" id="V20">20&#160;</span>Ancaq murdar olub özünü pak etməyən adam camaat arasından qovulsun, çünki Rəbbin Müqəddəs məkanını murdarlayıb. Onun üzərinə paklama suyu çilənmədiyi üçün o murdar sayılsın.   <span class="verse" id="V21">21&#160;</span>Bu onlara əbədi qayda olsun: paklama suyu çiləyən adam geyimlərini yusun və paklama suyuna toxunan adam axşama qədər murdar sayılsın.   <span class="verse" id="V22">22&#160;</span>Murdar adamın toxunduğu hər şey murdar sayılsın. O şeyə toxunan adam axşama qədər murdar sayılsın».   </div><ul class='tnav'>
<li><a href='index.htm'>SAYLAR</a></li>
<li><a href='NUM18.htm'>&lt;</a></li>
<li><a href='NUM.htm'>19</a></li>
<li><a href='NUM20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">19:9</a>
<span class="xt"><a href='HEB09.htm#V13'>İbr. 9:13</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
