<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS01.htm'>&lt;</a></li>
<li><a href='HOS.htm'>2</a></li>
<li><a href='HOS03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>Qardaşlarınızı “xalqım”, bacılarınızı isə “mərhəmət tapmış” deyə çağırın.   </div><div class='s'>İsrailin xəyanəti </div> <div class='q'> <span class="verse" id="V2">2&#160;</span>Qınayın siz ananızı, qınayın,  </div><div class='q'>Çünki o Mənim arvadım deyil,  </div><div class='q'>Mən də onun əri deyiləm.  </div><div class='q'>Qoy üzündə görünən fahişəliyi,  </div><div class='q'>Qoynunda olan xəyanəti atsın.   </div><div class='q'> <span class="verse" id="V3">3&#160;</span>Yoxsa onu çıl-çılpaq soyundurub  </div><div class='q'>Lüt, anadangəlmə edəcəyəm.  </div><div class='q'>Mən onu səhra, quru torpaq kimi edəcəyəm,  </div><div class='q'>Susuzluqdan öldürəcəyəm.   </div><div class='q'> <span class="verse" id="V4">4&#160;</span>Onun balalarına da rəhm etməyəcəyəm,  </div><div class='q'>Çünki onlar da xəyanət övladıdır.   </div><div class='q'> <span class="verse" id="V5">5&#160;</span>Onların anası zina etdi.  </div><div class='q'>Onlara hamilə qalan qadın rəzillik etdi,  </div><div class='q'>Çünki dedi: “Oynaşlarımın dalınca gedəcəyəm,  </div><div class='q'>Axı çörəyimi, suyumu, yunumu, kətanımı,  </div><div class='q'>Zeytun yağımı və içkimi verən onlardır”.   </div><div class='b'> &#160; </div> <div class='q'> <span class="verse" id="V6">6&#160;</span>Buna görə də onun yolunu qanqallarla kəsib  </div><div class='q'>Önünə hasar çəkəcəyəm.  </div><div class='q'>Öz yolunu tapa bilməyəcək.   </div><div class='q'> <span class="verse" id="V7">7&#160;</span>Oynaşlarının dalınca gedəcək,  </div><div class='q'>Ancaq onlara çatmayacaq.  </div><div class='q'>Onları axtaracaq,  </div><div class='q'>Ancaq tapmayacaq.  </div><div class='q'>O zaman deyəcək:  </div><div class='q'>“Qoy öz əvvəlki ərimin yanına qayıdım,  </div><div class='q'>Çünki o vaxt halım indikindən yaxşı idi”.   </div><div class='q'> <span class="verse" id="V8">8&#160;</span>Amma o bilmirdi ki,  </div><div class='q'>Ona taxılı, təzə şərabı,  </div><div class='q'>Zeytun yağını verən Mənəm.  </div><div class='q'>Baal bütü üçün sərf etdikləri  </div><div class='q'>Qızıl-gümüşü çoxaldan Mənəm.   </div><div class='q'> <span class="verse" id="V9">9&#160;</span>Buna görə də öz vaxtında taxılımı,  </div><div class='q'>Öz mövsümündə təzə şərabımı geri alacağam.  </div><div class='q'>Onun çılpaqlığını örtmək üçün verdiyim  </div><div class='q'>Yunu və kətanı əlindən alacağam.   </div><div class='q'> <span class="verse" id="V10">10&#160;</span>İndi oynaşlarının önündə  </div><div class='q'>Onun ayıbını üzə çıxaracağam.  </div><div class='q'>Kimsə onu əlimdən qurtara bilməyəcək.   </div><div class='q'> <span class="verse" id="V11">11&#160;</span>Onda olan bütün şadlıqlara,  </div><div class='q'>Bayramlara, Təzə Ay mərasimlərinə,  </div><div class='q'>Şənbə günlərinə və bütün təntənələrə son qoyacağam.   </div><div class='q'> <span class="verse" id="V12">12&#160;</span>Onun meynələrini və əncir ağaclarını məhv edəcəyəm.  </div><div class='q'>O bunlar barədə deyirdi:  </div><div class='q'>“Bu, oynaşlarımın mənə verdiyi muzddur”.  </div><div class='q'>Bağlarını tikanlığa çevirəcəyəm,  </div><div class='q'>Çöl heyvanlarına yem olacaqlar.   </div><div class='q'> <span class="verse" id="V13">13&#160;</span>Baal bütlərinə buxur yandırdığı günlər üçün  </div><div class='q'>Onu cəzalandıracağam.  </div><div class='q'>O vaxt halqalar və cəvahiratla özünü bəzəyərək  </div><div class='q'>Oynaşlarının dalınca getmiş,  </div><div class='q'>Məni isə unutmuşdu»  </div><div class='q'>Rəbb belə bəyan edir.   </div><div class='b'> &#160; </div> <div class='q'> <span class="verse" id="V14">14&#160;</span>«Amma Mən onu dilə tutub  </div><div class='q'>Səhraya aparacağam,  </div><div class='q'>Onun ürəyincə olan sözlər deyəcəyəm.   </div><div class='q'> <span class="verse" id="V15">15&#160;</span><a href="#FN1" class="notemark">*<span class="popup">Yeşua 7:24-26 </span></a> Orada ona üzüm bağları verəcəyəm,  </div><div class='q'>Akor <a href="#FN2" class="notemark">*<span class="popup">Akor – ibrani dilində əziyyət.</span></a> vadisini ümid qapısına çevirəcəyəm.  </div><div class='q'>Cavanlıq günlərində olduğu kimi,  </div><div class='q'>Misir torpağından çıxdığı gün kimi  </div><div class='q'>Orada nəğmə oxuyacaq».   </div><div class='q'> <span class="verse" id="V16">16&#160;</span>Rəbb bəyan edir: «Həmin gün  </div><div class='q'>Mənə “ərim” deyəcəksən,  </div><div class='q'>Artıq “ağam” <a href="#FN3" class="notemark">†<span class="popup">Ağam – ibrani mətnində Baali sözü olub mənim Baalım deməkdir.</span></a> deməyəcəksən.   </div><div class='q'> <span class="verse" id="V17">17&#160;</span>Baal bütlərinin adını dilindən siləcəyəm,  </div><div class='q'>Onların adı bir də yada salınmayacaq.   </div><div class='b'> &#160; </div> <div class='q'> <span class="verse" id="V18">18&#160;</span>O gün sənin asayişin üçün  </div><div class='q'>Çöl heyvanları, göy quşları və  </div><div class='q'>Yerdə sürünənlərlə əhd kəsəcəyəm.  </div><div class='q'>Ölkədən kamanı, qılıncı,  </div><div class='q'>Müharibəni götürəcək,  </div><div class='q'>Səni əmin-amanlıqda yatıracağam.   </div><div class='q'> <span class="verse" id="V19">19&#160;</span>Səni əbədi olaraq Özümə nişanlayacağam,  </div><div class='q'>Salehlik, ədalət, məhəbbət və mərhəmətlə  </div><div class='q'>Səni özümə nişanlayacağam.   </div><div class='q'> <span class="verse" id="V20">20&#160;</span>Səni sədaqətlə Özümə nişanlayacağam,  </div><div class='q'>Sən də Rəbbi tanıyacaqsan».   </div><div class='b'> &#160; </div> <div class='q'> <span class="verse" id="V21">21&#160;</span>Rəbb bəyan edir: «O gün hay verəcəyəm,  </div><div class='q'>Göylərə hay verəcəyəm,  </div><div class='q'>Onlar da yerə hay verəcək.   </div><div class='q'> <span class="verse" id="V22">22&#160;</span>Yer isə taxıla, təzə şəraba və  </div><div class='q'>Zeytun yağına hay verəcək,  </div><div class='q'>Onlar da İzreelə hay verəcək.   </div><div class='q'> <span class="verse" id="V23">23&#160;</span><a href="#FN4" class="notemark">*<span class="popup">Rom. 9:25; 1Pet. 2:10 </span></a> Xalqımı ölkədə Özüm üçün əkəcəyəm,  </div><div class='q'>“Mərhəmət tapmamış” dediyimə  </div><div class='q'>Mərhəmət edəcəyəm.  </div><div class='q'>“Xalqım deyil” dediyimə  </div><div class='q'>“Xalqımsan” deyəcəyəm.  </div><div class='q'>O isə Mənə “Allahımsan” deyəcək».   </div><ul class='tnav'>
<li><a href='index.htm'>HUŞƏ</a></li>
<li><a href='HOS01.htm'>&lt;</a></li>
<li><a href='HOS.htm'>2</a></li>
<li><a href='HOS03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V15">2:15</a>
<span class="xt"><a href='JOS07.htm#V24'>Yeşua 7:24-26</a> </span></p>
<p class="f" id="FN2"><span class="notemark">*</span><a class="notebackref" href="#V15">2:15</a>
<span class="fq">Akor </span><span class="ft">– ibrani dilində </span><span class="fq">əziyyət.</span></p>
<p class="f" id="FN3"><span class="notemark">†</span><a class="notebackref" href="#V16">2:16</a>
<span class="fq">Ağam </span><span class="ft">– ibrani mətnində </span><span class="fq">Baali </span><span class="ft">sözü olub </span><span class="fq">mənim Baalım </span><span class="ft">deməkdir.</span></p>
<p class="x" id="FN4"><span class="notemark">*</span><a class="notebackref" href="#V23">2:23</a>
<span class="xt"><a href='ROM09.htm#V25'>Rom. 9:25</a>; <a href='1PE02.htm#V10'>1Pet. 2:10</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
