<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ SALNAMƏLƏR 20</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH19.htm'>&lt;</a></li>
<li><a href='1CH.htm'>20</a></li>
<li><a href='1CH21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>Ammonluların darmadağın edilməsi </div> <div class='r'>(2Şam. 11:1; 12:26-31)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">2Şam. 11:1</span></a> Bahar gələndə padşahlar müharibəyə çıxan vaxt Yoav ordusunu səfərə çıxardı. O, Ammonluların ölkəsini viran etdi və gəlib Rabbanı mühasirəyə aldı. Davud isə Yerusəlimdə qaldı. Yoav Rabbanı vurub dağıtdı.   <span class="verse" id="V2">2&#160;</span>Davud onların padşahının başından tacını götürdü. Tac qızıldan olub çəkisi bir talant idi. Onun üzərində qiymətli daş var idi. Bu tac Davudun başına qoyuldu. Davud bu şəhərdən çoxlu qənimət apardı.   <span class="verse" id="V3">3&#160;</span>O, şəhərdə olan xalqı köçürdü və əllərinə mişar, dəmir, külüng və balta verib ağır işlərə qoydu. Davud Ammonluların bütün şəhərlərində belə edəndən sonra xalqın hamısı ilə birgə Yerusəlimə qayıtdı.   </div><div class='s'>İsraillilərin Filiştli nəhənglərə qarşı döyüşü </div> <div class='r'>(2Şam. 21:15-22)  </div><div class='p'> <span class="verse" id="V4">4&#160;</span>Bundan sonra Gezerdə Filiştlilərlə döyüş oldu. O zaman Xuşalı Sibbekay Rafa övladlarından <a href="#FN2" class="notemark">*<span class="popup">Rafa övladları – nəhəng adamlar.</span></a> Sippayı öldürdü. Beləcə Filiştlilər tabe oldu.   <span class="verse" id="V5">5&#160;</span><a href="#FN3" class="notemark">*<span class="popup">1Şam. 17:4-7</span></a> Filiştlilərlə daha bir döyüşdə Yair oğlu Elxanan Qatlı Qolyatın qardaşı Laxmini öldürdü. Onun əlindəki nizənin sapı toxucu dəzgahının əriş ağacı boyda idi.   <span class="verse" id="V6">6&#160;</span>Qatda bir də döyüş oldu. Orada Rafa övladlarından digər ucaboy bir adam var idi. Bu adamın əlləri və ayaqları altı barmaqlı idi və cəmi iyirmi dörd barmağı var idi.   <span class="verse" id="V7">7&#160;</span>O, İsrailə meydan oxudu. Onu Davudun qardaşı Şimanın oğlu Yonatan öldürdü.   <span class="verse" id="V8">8&#160;</span>Bunlar Rafa övladlarından olub Qatda doğulmuşdu. Onlar Davudun və onun adamlarının əli ilə qırıldı.   </div><ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH19.htm'>&lt;</a></li>
<li><a href='1CH.htm'>20</a></li>
<li><a href='1CH21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">20:1</a>
<span class="xt"><a href='2SA11.htm#V1'>2Şam. 11:1</a></span></p>
<p class="f" id="FN2"><span class="notemark">*</span><a class="notebackref" href="#V4">20:4</a>
<span class="fq">Rafa övladları </span><span class="ft">– nəhəng adamlar.</span></p>
<p class="x" id="FN3"><span class="notemark">*</span><a class="notebackref" href="#V5">20:5</a>
<span class="xt"><a href='1SA17.htm#V4'>1Şam. 17:4-7</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
