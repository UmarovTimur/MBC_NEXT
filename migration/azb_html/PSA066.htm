<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 66</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA065.htm'>&lt;</a></li>
<li><a href='PSA.htm'>66</a></li>
<li><a href='PSA067.htm'>&gt;</a></li>
</ul>
<div class="main">
 
<div class='chapterlabel' id="V0"> 66</div><div class='s'>Məzmur 66 </div> <div class='d'>Musiqi rəhbəri üçün. Bir ilahi. </div> <div class='d'>Məzmur. </div> <div class='q'> <span class="verse" id="V1">1&#160;</span>Ey bütün dünya əhli,  </div><div class='q'>Cuşa gəlib Allaha nida edin,   </div><div class='q'> <span class="verse" id="V2">2&#160;</span>Şərəfli ismini tərənnüm edin,  </div><div class='q'>Ona şərəflə həmd edin!   </div><div class='q'> <span class="verse" id="V3">3&#160;</span>Siz Allaha belə deyin:  </div><div class='q'>«Əməllərin nə qədər zəhmlidir!  </div><div class='q'>O qədər qüdrətlisən ki,  </div><div class='q'>Düşmənlərin qarşında diz çökür!   </div><div class='q'> <span class="verse" id="V4">4&#160;</span>Bütün dünya Sənə səcdə edir,  </div><div class='q'>Səni tərənnüm edir,  </div><div class='q'>İsmini tərənnüm edir». </div><div class='qs'>Sela</div>   <div class='b'> &#160; </div> <div class='q'> <span class="verse" id="V5">5&#160;</span>Gəlin, Allahın işlərini,  </div><div class='q'>Bəşər övladları üçün etdiyi zəhmli əməllərini görün.   </div><div class='q'> <span class="verse" id="V6">6&#160;</span><a href="#FN1" class="notemark">*<span class="popup">Çıx. 14:21</span></a> <a href="#FN2" class="notemark">*<span class="popup">Yeşua 3:14-17 </span></a> Dənizi quruya çevirdi,  </div><div class='q'>Çayın sularını saxlayıb xalqını piyada keçirtdi.  </div><div class='q'>Biz Allaha görə sevinək!   </div><div class='q'> <span class="verse" id="V7">7&#160;</span>Qüdrəti ilə əbədi səltənət sürər,  </div><div class='q'>Günahkarlar Ona qarşı qalxmasın deyə  </div><div class='q'>Göz qoyub millətlərə nəzarət edər. </div><div class='qs'>Sela</div>   <div class='b'> &#160; </div> <div class='q'> <span class="verse" id="V8">8&#160;</span>Ey xalqlar, Allahımıza alqış edin,  </div><div class='q'>Ona həmd edin, səsiniz eşidilsin!   </div><div class='q'> <span class="verse" id="V9">9&#160;</span>Odur canımızı qoruyan,  </div><div class='q'>Ayağımızı büdrəməyə qoymayan.   </div><div class='b'> &#160; </div> <div class='q'> <span class="verse" id="V10">10&#160;</span>Ey Allah, bizi sınaqdan keçirtdin,  </div><div class='q'>Sən bizi gümüş kimi təmizləyib saflaşdırdın.   </div><div class='q'> <span class="verse" id="V11">11&#160;</span>Sən bizi Öz torunla tutdun,  </div><div class='q'>Kürəyimizə ağır yük qoydun.   </div><div class='q'> <span class="verse" id="V12">12&#160;</span>Sən insanları başımızın üstündən keçirtdin.  </div><div class='q'>Oda düşdük, suya düşdük,  </div><div class='q'>Axırda bizi Sən bolluğa çıxartdın.   </div><div class='b'> &#160; </div> <div class='q'> <span class="verse" id="V13">13&#160;</span>Sənin evinə yandırma qurbanları ilə gələcəyəm,  </div><div class='q'>Sənə əhd etdiyim təqdimləri verəcəyəm.   </div><div class='q'> <span class="verse" id="V14">14&#160;</span>Dar gündə dilim bunları bəyan etdi,  </div><div class='q'>Mənim ağzım bu əhdləri söylədi.   </div><div class='q'> <span class="verse" id="V15">15&#160;</span>Kökəldilmiş heyvanları  </div><div class='q'>Sənin üçün yandırma qurbanı verəcəyəm.  </div><div class='q'>Qoçların xoş tüstüsü Sənə sarı qalxacaq,  </div><div class='q'>Təkələri, öküzləri qurban gətirəcəyəm. </div><div class='qs'>Sela</div>   <div class='b'> &#160; </div> <div class='q'> <span class="verse" id="V16">16&#160;</span>Ey Allahdan qorxanlar, gəlin, dinləyin,  </div><div class='q'>Onun mənə nə etdiyini sizə bəyan edim.   </div><div class='q'> <span class="verse" id="V17">17&#160;</span>Ağzımla Onu səslədim,  </div><div class='q'>Dilimlə Onu mədh etdim.   </div><div class='q'> <span class="verse" id="V18">18&#160;</span>Mən qəlbimdə təqsirə yer versəydim,  </div><div class='q'>Xudavənd məni eşitməzdi.   </div><div class='q'> <span class="verse" id="V19">19&#160;</span>Lakin Allah məni dinlədi,  </div><div class='q'>Duamın səsini eşitdi.   </div><div class='q'> <span class="verse" id="V20">20&#160;</span>Alqış olsun Allaha! Duamı rədd etmədi,  </div><div class='q'>Məndən məhəbbətini əsirgəmədi!   </div><ul class='tnav'>
<li><a href='index.htm'>ZƏBUR</a></li>
<li><a href='PSA065.htm'>&lt;</a></li>
<li><a href='PSA.htm'>66</a></li>
<li><a href='PSA067.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">66:6</a>
<span class="xt"><a href='EXO14.htm#V21'>Çıx. 14:21</a></span></p>
<p class="x" id="FN2"><span class="notemark">*</span><a class="notebackref" href="#V6">66:6</a>
<span class="xt"><a href='JOS03.htm#V14'>Yeşua 3:14-17</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
