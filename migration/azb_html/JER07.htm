<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER06.htm'>&lt;</a></li>
<li><a href='JER.htm'>7</a></li>
<li><a href='JER08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Məbəddə bütpərəstlik </div> <div class='p'> <span class="verse" id="V1">1&#160;</span>Rəbdən Yeremyaya bu söz nazil oldu:   <span class="verse" id="V2">2&#160;</span>«Rəbbin məbədinin qapısında dur və orada bu sözü elan edib söylə ki, ey bütün Yəhuda, Rəbbə ibadət etmək üçün bu qapılardan girənlər, Rəbbin sözünə qulaq asın.   <span class="verse" id="V3">3&#160;</span>İsrailin Allahı olan Ordular Rəbbi belə deyir: “Yollarınızı və əməllərinizi islah edin ki, Mən sizi bu yerdə yaşamağa qoyum.   <span class="verse" id="V4">4&#160;</span>‹Burada Rəbbin məbədi var, Rəbbin məbədi var, Rəbbin məbədi var› deyib yalan sözlərə güvənməyin.   <span class="verse" id="V5">5&#160;</span>Əgər yollarınızı və əməllərinizi tamamilə islah etsəniz, bir-birinizlə, həqiqətən, ədalətlə rəftar etsəniz,   <span class="verse" id="V6">6&#160;</span>qəribə, yetimə və dul qadına zülm etməsəniz, bu yerdə günahsız qan tökməsəniz, özünüzə zərər vuraraq başqa allahların tərəfdarı olmasanız,   <span class="verse" id="V7">7&#160;</span>o zaman burada əbədilik atalarınıza verdiyim torpaqda sizi yaşamağa qoyacağam.   </div><div class='p'> <span class="verse" id="V8">8&#160;</span>Siz isə faydasız olan yalan sözlərə güvənirsiniz.   <span class="verse" id="V9">9&#160;</span>Siz oğurluq edirsiniz, adam öldürürsünüz, zina edirsiniz, yalandan and içirsiniz, Baal bütlərinə buxur yandırır, tanımadığınız başqa allahların tərəfdarı olursunuz.   <span class="verse" id="V10">10&#160;</span>Sonra bütün bu iyrənc işləri görmək üçün Mənim adımla çağırılan bu məbədə gəlib önümdə durur və ‹biz əmin-amanlıqdayıq› deyirsiniz.   <span class="verse" id="V11">11&#160;</span><a href="#FN1" class="notemark">*<span class="popup">Mat. 21:13; Mark 11:17; Luka 19:46</span></a> Mənim adımla çağırılan bu məbəd, sizcə, quldur yuvasına çevrildimi? Amma Mən nə etdiyinizi görürəm” Rəbb belə bəyan edir.   </div><div class='p'> <span class="verse" id="V12">12&#160;</span><a href="#FN2" class="notemark">*<span class="popup">Yeşua 18:1; Zəb. 78:60; Yer. 26:6</span></a> “İndi adımı ilk dəfə qoyduğum Şilodakı məskənimə gedin və xalqım İsrailin pisliyinə görə ona nə etdiyimi görün”.   <span class="verse" id="V13">13&#160;</span>Rəbb bəyan edir: “Siz bütün bu işləri gördünüz, dəfələrlə xəbərdarlıq etdiyim halda Mənə qulaq asmadınız, sizi çağırdığım halda cavab vermədiniz.   <span class="verse" id="V14">14&#160;</span>Buna görə də Şilo ilə necə rəftar etdimsə, Mənim adımla çağırılan, güvəndiyiniz məbədlə, sizə və atalarınıza verdiyim bu yerlə də elə rəftar edəcəyəm.   <span class="verse" id="V15">15&#160;</span>Efrayim nəslindən olan soydaşlarınızı necə rədd etdimsə, sizi də eləcə önümdən rədd edəcəyəm.   </div><div class='p'> <span class="verse" id="V16">16&#160;</span>Sən isə, ey Yeremya, bu xalq üçün dua etmə, onlar üçün yalvarıb xahiş etmə və önümdə mərhəmət istəmə, çünki sözünə qulaq asmayacağam.   <span class="verse" id="V17">17&#160;</span>Yəhuda şəhərlərində, Yerusəlim küçələrində onların nə etdiklərini görmürsənmi?   <span class="verse" id="V18">18&#160;</span>Uşaqlar odun yığır, ataları od yandırır, qadınlar Göylər Mələkəsinə xəmir yoğurub kökə bişirir. Onlar başqa allahlara içmə təqdimləri verir ki, Məni qəzəbləndirsinlər”.   <span class="verse" id="V19">19&#160;</span>Rəbb bəyan edir: “Onlar Mənimi incidirlər? Məgər özlərini rüsvay etmirlərmi?”   <span class="verse" id="V20">20&#160;</span>Buna görə də Xudavənd Rəbb belə deyir: “Bax bu yerin, insanların, heyvanların, çöl ağaclarının, torpağın məhsulu üzərinə qəzəbim və qızğınlığım töküləcək, alışıb sönməyəcək”.   </div><div class='p'> <span class="verse" id="V21">21&#160;</span>İsrailin Allahı olan Ordular Rəbbi belə deyir: “Yandırma qurbanlarınızı başqa qurbanlarınıza qatıb ət yeyin.   <span class="verse" id="V22">22&#160;</span>Çünki atalarınızı Misir torpağından çıxaran vaxt yandırma qurbanı və başqa qurban barədə onlara əmr etmədim və bir söz demədim.   <span class="verse" id="V23">23&#160;</span>Ancaq onlara bunu əmr edib dedim: ‹Sözümə qulaq asın. Onda Mən sizin Allahınız olacağam, siz də Mənim xalqım olacaqsınız. Hər barədə sizə əmr etdiyim yolla gedin ki, uğur qazanasınız›.   <span class="verse" id="V24">24&#160;</span>Ancaq Məni eşitmədilər, qulaq asmadılar. Bunun əvəzinə öz istəklərinə, pis ürəklərinin inadkarlığına görə hərəkət etdilər, irəliyə deyil, geriyə getdilər.   <span class="verse" id="V25">25&#160;</span>Atalarınız Misir torpağından çıxdıqları gündən bu günə qədər Öz qullarım olan peyğəmbərləri hər gün dəfələrlə yanınıza göndərdim.   <span class="verse" id="V26">26&#160;</span>Amma Məni eşitmədilər, qulaq asmadılar, inadkarlıq etdilər, atalarından da pis işlər gördülər.   </div><div class='p'> <span class="verse" id="V27">27&#160;</span>Sən bütün bu sözləri onlara söyləyəcəksən, ancaq sənə qulaq asmayacaqlar, onları çağıracaqsan, ancaq sənə cavab verməyəcəklər”.   <span class="verse" id="V28">28&#160;</span>Sən onlara söylə: “Bu həmin xalqdır ki, öz Allahı Rəbbin sözünə qulaq asmır və cəzadan ibrət almır. Onlarda həqiqət yox oldu, həqiqətdən heç danışmırlar.   </div><div class='q'> <span class="verse" id="V29">29&#160;</span>Ey Yerusəlim, saçını kəsib at,  </div><div class='q'>Çılpaq təpələr üzərində mərsiyə oxu,  </div><div class='q'>Çünki Rəbb qəzəbləndiyi nəsli  </div><div class='q'>Rədd edib tərk etdi.   </div><div class='p'> <span class="verse" id="V30">30&#160;</span>Ona görə ki Yəhuda övladları gözümdə pis olan işlər gördü” Rəbb belə bəyan edir. “Mənim adımla çağırılan məbədə iyrənc bütlərini qoyub oranı murdarladılar.   <span class="verse" id="V31">31&#160;</span><a href="#FN3" class="notemark">*<span class="popup">Lev. 18:21</span></a> <a href="#FN4" class="notemark">*<span class="popup">2Pad. 23:10; Yer. 32:35 </span></a> Onlar oğul və qızlarını odda yandırmaq üçün Ben-Hinnom vadisindəki Tofetdə səcdəgahlar düzəltdilər. Mən belə bir şeyi nə buyurdum, nə də ağlıma gətirdim”».   </div><div class='p'> <span class="verse" id="V32">32&#160;</span>Rəbb bəyan edir: «Buna görə də bir gün gələcək ki, oraya Tofet yaxud Ben-Hinnom vadisi deyil, Qırğın vadisi deyiləcək. Tofetdə yer qalmayana qədər ölüləri basdıracaqlar.   <span class="verse" id="V33">33&#160;</span><a href="#FN5" class="notemark">*<span class="popup">Qanun. 28:26</span></a> Bu xalqın cəsədləri göydəki quşlara, yerdəki heyvanlara yem olacaq, onları qorxudub qaçıran olmayacaq.   <span class="verse" id="V34">34&#160;</span><a href="#FN6" class="notemark">*<span class="popup">Yer. 16:9; 25:10; Vəhy 18:23</span></a> Yəhuda şəhərlərində, Yerusəlim küçələrində sevinc və şadlıq sədasını, bəy-gəlin səsini kəsəcəyəm, çünki ölkə viran olacaq».   </div><ul class='tnav'>
<li><a href='index.htm'>YEREMYA</a></li>
<li><a href='JER06.htm'>&lt;</a></li>
<li><a href='JER.htm'>7</a></li>
<li><a href='JER08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">7:11</a>
<span class="xt"><a href='MAT21.htm#V13'>Mat. 21:13</a>; <a href='MRK11.htm#V17'>Mark 11:17</a>; <a href='LUK19.htm#V46'>Luka 19:46</a></span></p>
<p class="x" id="FN2"><span class="notemark">*</span><a class="notebackref" href="#V12">7:12</a>
<span class="xt"><a href='JOS18.htm#V1'>Yeşua 18:1</a>; <a href='PSA078.htm#V60'>Zəb. 78:60</a>; <a href='JER26.htm#V6'>Yer. 26:6</a></span></p>
<p class="x" id="FN3"><span class="notemark">*</span><a class="notebackref" href="#V31">7:31</a>
<span class="xt"><a href='LEV18.htm#V21'>Lev. 18:21</a></span></p>
<p class="x" id="FN4"><span class="notemark">*</span><a class="notebackref" href="#V31">7:31</a>
<span class="xt"><a href='2KI23.htm#V10'>2Pad. 23:10</a>; <a href='JER32.htm#V35'>Yer. 32:35</a> </span></p>
<p class="x" id="FN5"><span class="notemark">*</span><a class="notebackref" href="#V33">7:33</a>
<span class="xt"><a href='DEU28.htm#V26'>Qanun. 28:26</a></span></p>
<p class="x" id="FN6"><span class="notemark">*</span><a class="notebackref" href="#V34">7:34</a>
<span class="xt"><a href='JER16.htm#V9'>Yer. 16:9</a>; <a href='JER25.htm#V10'>25:10</a>; <a href='REV18.htm#V23'>Vəhy 18:23</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
