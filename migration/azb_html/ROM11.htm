<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM10.htm'>&lt;</a></li>
<li><a href='ROM.htm'>11</a></li>
<li><a href='ROM12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Allahın seçdiyi xalq </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Fil. 3:5</span></a>Beləliklə, soruşuram: məgər Allah Öz xalqını rədd etdi? Əsla! Çünki mən özüm də İbrahim nəslindən, Binyamin qəbiləsindən olan bir İsrailliyəm.   <span class="verse" id="V2">2&#160;</span>Allah qabaqcadan tanıdığı Öz xalqını rədd etmədi. Məgər siz bilmirsiniz ki, Müqəddəs Yazıda İlyas barədə nə deyilir? İlyas İsraildən Allaha şikayət edib deyir:   <span class="verse" id="V3">3&#160;</span><a href="#FN2" class="notemark">*<span class="popup">1Pad. 19:10,14</span></a>«Ya Rəbb! Sənin peyğəmbərlərini öldürdülər, qurbangahlarını dağıtdılar. Təkcə mən qaldım, onlar canımı almaq üçün məni də axtarırlar».   <span class="verse" id="V4">4&#160;</span><a href="#FN3" class="notemark">*<span class="popup">1Pad. 19:18</span></a>Bəs Allahdan ona hansı cavab gəldi? «Mən Özüm üçün Baal qarşısında diz çökməmiş yeddi min adamı saxlamışam».   </div><div class='p'> <span class="verse" id="V5">5&#160;</span>Beləcə indi də Allahın lütfü ilə seçilmiş sağ qalanlar var.   <span class="verse" id="V6">6&#160;</span>Əgər bu, lütflə oldusa, daha əməllərlə deyil; yoxsa lütf daha lütf olmaz.<a href="#FN4" class="notemark">*<span class="popup">Lütf olmaz – bəzi əlyazmalarda lütf olmaz. Amma əgər əməllərlə oldusa, daha lütflə deyil; yoxsa əməl daha əməl olmaz.</span></a>   </div><div class='p'> <span class="verse" id="V7">7&#160;</span>Onda nə deyə bilərik? İsrail axtardığını əldə etmədi, seçilmişlər əldə etdilər; digərləri isə inadkar oldu.   <span class="verse" id="V8">8&#160;</span><a href="#FN5" class="notemark">*<span class="popup">Qanun. 29:4; Yeş. 29:10</span></a>Necə ki yazılıb:  </div><div class='q'>«Allah onları dərin yuxuya saldı,  </div><div class='q'>Onlara bu günədək görməyən gözlər,  </div><div class='q'>Eşitməyən qulaqlar verdi».   </div><div class='p'> <span class="verse" id="V9">9&#160;</span><a href="#FN6" class="notemark">*<span class="popup">Zəb. 69:22-23</span></a>Davud da belə deyir:  </div><div class='q'>«Süfrələri onlara tələ, tor,  </div><div class='q'>Büdrəmə daşı və cəza olsun.   </div><div class='q'> <span class="verse" id="V10">10&#160;</span>Gözlərinə qara gəlsin, görməsinlər,  </div><div class='q'>Belləri həmişə bükülü qalsın!»   </div><div class='s'>Başqa millətlərin xilası </div> <div class='p'> <span class="verse" id="V11">11&#160;</span>Beləliklə, soruşuram: məgər İsraillilər bir daha ayağa qalxmamaq üçün büdrəyib-yıxıldılar? Əsla! Amma onların təqsiri başqa millətlərin xilasına səbəb oldu ki, İsraillilərdə qibtə hissi oyandırsın.   <span class="verse" id="V12">12&#160;</span>Əgər onların təqsiri dünyaya zənginlik, onların qüsuru da başqa millətlərə zənginlik gətirdisə, gör onların bütövlüyü necə böyük zənginlik gətirəcək.   </div><div class='p'> <span class="verse" id="V13">13&#160;</span>Lakin, ey başqa millətlər, sizə bildirirəm: mən başqa millətlərə göndərilən həvari olduğuma görə öz xidmətimi izzətli sayıram ki,   <span class="verse" id="V14">14&#160;</span>bəlkə soydaşlarımda qibtə hissi oyandırıb bəzilərini xilas edə bilim.   <span class="verse" id="V15">15&#160;</span>Çünki onların rədd edilməsi dünyanın Allahla barışması deməkdirsə, onların qəbul edilməsi ölülər arasından həyata dönmək deyilmi?   <span class="verse" id="V16">16&#160;</span>Əgər xəmirin ilk hissəsi müqəddəsdirsə, demək, xəmirin hamısı müqəddəsdir; əgər kök müqəddəsdirsə, budaqlar da müqəddəsdir.   </div><div class='p'> <span class="verse" id="V17">17&#160;</span>Amma bəzi budaqlar qoparılıbsa və sən, ey yabanı zeytun ağacı, onların arasında peyvənd olunub zeytun ağacının barlı kökünə<a href="#FN7" class="notemark">†<span class="popup">Barlı kökünə – bəzi əlyazmalarda kökünə və şirəsinə.</span></a> şərik olmusansa,   <span class="verse" id="V18">18&#160;</span>o budaqların qabağında öyünmə; öyünsən, bil ki, sən kökü deyil, kök səni daşıyır.   <span class="verse" id="V19">19&#160;</span>O zaman deyəcəksən: budaqlar qoparıldı ki, mən onların yerinə peyvənd olunum.   <span class="verse" id="V20">20&#160;</span>Doğrudur; onlar imansızlıqlarına görə qoparıldı, amma sən imanına görə yerində durursan. Buna görə təkəbbürlü olma, əksinə, qorx!   <span class="verse" id="V21">21&#160;</span>Çünki Allah təbii budaqlara rəhm etmədisə, bəlkə<a href="#FN8" class="notemark">‡<span class="popup">Bəlkə – bəzi əlyazmalarda bu söz yoxdur.</span></a> sənə də rəhm etməyəcək.   <span class="verse" id="V22">22&#160;</span>Sən gör ki, Allah eyni zamanda həm xeyirxahdır, həm də sərt: yıxılanlara sərtlik, sənə isə, əgər Onun xeyirxahlığına bağlı qalarsansa, xeyirxahlıq göstərər. Əks təqdirdə sən də kəsilib atılacaqsan.   <span class="verse" id="V23">23&#160;</span>Əgər imansızlıqda qalmasalar, onlar da peyvənd olunacaqlar, çünki Allah onları yenə də peyvənd etməyə qadirdir.   <span class="verse" id="V24">24&#160;</span>Əgər sən təbiətən yabanı olan zeytun ağacından kəsilib, təbiətinə uyğun olmadan yetişdirilən zeytun ağacına peyvənd edildinsə, bu təbii budaqlar öz zeytun ağacına necə də asanlıqla peyvənd olunacaq!   </div><div class='s'>Bütün İsrail xilas olacaq </div> <div class='p'> <span class="verse" id="V25">25&#160;</span>Ey qardaşlar, özünüzü ağıllı saymayasınız deyə bu sirdən bixəbər olmağınızı istəmirəm: İsrailin bəzisi o vaxta qədər inadkar qalacaq ki, başqa millətlərdən xilas olanların sayı tamamlansın.   <span class="verse" id="V26">26&#160;</span><a href="#FN9" class="notemark">*<span class="popup">Yeş. 59:20-21; Yer. 31:33-34</span></a>Beləcə bütün İsrail xilas olacaq. Necə ki yazılıb:  </div><div class='q'>«Qurtarıcı Siondan gələcək,  </div><div class='q'>Yaqub nəslindən allahsızlığı uzaqlaşdıracaq».   </div><div class='q'> <span class="verse" id="V27">27&#160;</span>«Günahlarını aradan qaldırdığım zaman  </div><div class='q'>Mənim onlarla bağladığım Əhd budur».   </div><div class='p'> <span class="verse" id="V28">28&#160;</span>Müjdə məsələsində İsraillilər sizin üçün Allaha düşməndir, amma Allah onları seçdiyinə görə əcdadlarının xatirinə Onun üçün sevimlidir.   <span class="verse" id="V29">29&#160;</span>Çünki Allahın ənamları və dəvəti geri alınmaz.   <span class="verse" id="V30">30&#160;</span>Siz bir zamanlar Allaha itaətsiz idiniz və indi onların itaətsizliyi üzündən mərhəmət tapdınız;   <span class="verse" id="V31">31&#160;</span>eləcə də sizin tapdığınız mərhəmətdən ötrü onlar indi itaətsiz oldular ki, özləri də indi mərhəmət tapsınlar.   <span class="verse" id="V32">32&#160;</span>Çünki Allah hamını itaətsizliyə əsir edib ki, hamıya mərhəmət göstərsin.   </div><div class='s'>Allaha həmd </div> <div class='q'> <span class="verse" id="V33">33&#160;</span>Allahın zənginliyi nə böyük,  </div><div class='q'>Hikməti və biliyi nə dərindir!  </div><div class='q'>Onun hökmləri necə də ağlasığmaz,  </div><div class='q'>Yolları necə də anlaşılmazdır!   </div><div class='q'> <span class="verse" id="V34">34&#160;</span><a href="#FN10" class="notemark">*<span class="popup">Yeş. 40:13</span></a>«Rəbbin ağlını kim dərk etdi?  </div><div class='q'>Ona kim məsləhətçi oldu?»   </div><div class='q'> <span class="verse" id="V35">35&#160;</span><a href="#FN11" class="notemark">*<span class="popup">Əyy. 41:11</span></a>«Kim Ona bir şey verdi ki,  </div><div class='q'>Əvəzini Ondan istəyə bilsin?»   </div><div class='m'> <span class="verse" id="V36">36&#160;</span><a href="#FN12" class="notemark">*<span class="popup">1Kor. 8:5-6</span></a>Çünki hər şeyin mənbəyi Odur, hər şey Onun vasitəsilə və Onun üçün var oldu. Ona əbədi olaraq izzət olsun! Amin.   </div><ul class='tnav'>
<li><a href='index.htm'>ROMALILARA</a></li>
<li><a href='ROM10.htm'>&lt;</a></li>
<li><a href='ROM.htm'>11</a></li>
<li><a href='ROM12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">11:1</a>
<span class="xt"><a href='PHP03.htm#V5'>Fil. 3:5</a></span></p>
<p class="x" id="FN2"><span class="notemark">*</span><a class="notebackref" href="#V3">11:3</a>
<span class="xt"><a href='1KI19.htm#V10'>1Pad. 19:10,14</a></span></p>
<p class="x" id="FN3"><span class="notemark">*</span><a class="notebackref" href="#V4">11:4</a>
<span class="xt"><a href='1KI19.htm#V18'>1Pad. 19:18</a></span></p>
<p class="f" id="FN4"><span class="notemark">*</span><a class="notebackref" href="#V6">11:6</a>
<span class="fq">Lütf olmaz </span><span class="ft">– bəzi əlyazmalarda </span><span class="fq">lütf olmaz. Amma əgər əməllərlə oldusa, daha lütflə deyil; yoxsa əməl daha əməl olmaz.</span></p>
<p class="x" id="FN5"><span class="notemark">*</span><a class="notebackref" href="#V8">11:8</a>
<span class="xt"><a href='DEU29.htm#V4'>Qanun. 29:4</a>; <a href='ISA29.htm#V10'>Yeş. 29:10</a></span></p>
<p class="x" id="FN6"><span class="notemark">*</span><a class="notebackref" href="#V9">11:9</a>
<span class="xt"><a href='PSA069.htm#V22'>Zəb. 69:22-23</a></span></p>
<p class="f" id="FN7"><span class="notemark">†</span><a class="notebackref" href="#V17">11:17</a>
<span class="fq">Barlı kökünə </span><span class="ft">– bəzi əlyazmalarda </span><span class="fq">kökünə və şirəsinə.</span></p>
<p class="f" id="FN8"><span class="notemark">‡</span><a class="notebackref" href="#V21">11:21</a>
<span class="fq">Bəlkə </span><span class="ft">– bəzi əlyazmalarda bu söz yoxdur.</span></p>
<p class="x" id="FN9"><span class="notemark">*</span><a class="notebackref" href="#V26">11:26</a>
<span class="xt"><a href='ISA59.htm#V20'>Yeş. 59:20-21</a>; <a href='JER31.htm#V33'>Yer. 31:33-34</a></span></p>
<p class="x" id="FN10"><span class="notemark">*</span><a class="notebackref" href="#V34">11:34</a>
<span class="xt"><a href='ISA40.htm#V13'>Yeş. 40:13</a></span></p>
<p class="x" id="FN11"><span class="notemark">*</span><a class="notebackref" href="#V35">11:35</a>
<span class="xt"><a href='JOB41.htm#V11'>Əyy. 41:11</a></span></p>
<p class="x" id="FN12"><span class="notemark">*</span><a class="notebackref" href="#V36">11:36</a>
<span class="xt"><a href='1CO08.htm#V5'>1Kor. 8:5-6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
