<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ ŞAMUEL 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='1SA14.htm'>&lt;</a></li>
<li><a href='1SA.htm'>15</a></li>
<li><a href='1SA16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Şaulun daha bir itaətsizliyi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">1Şam. 10:1 </span></a> Şamuel Şaula dedi: «Rəbb məni göndərdi ki, Öz xalqı İsrail üzərində padşah olaraq səni məsh edim. İndi isə Rəbbin sözünü dinlə,   <span class="verse" id="V2">2&#160;</span><a href="#FN2" class="notemark">*<span class="popup">Çıx. 17:8-14; Qanun. 25:17-19 </span></a> Ordular Rəbbi belə deyir: “İsraillilər Misirdən çıxan zaman yolda Amaleqlilər onlara qarşı müqavimət göstərdilər. Ona görə də onları cəzalandıracağam.   <span class="verse" id="V3">3&#160;</span>İndi get, Amaleqliləri qır, hər şeylərini tamamilə darmadağın et və onlara heyfin gəlməsin. Kişidən qadınadək, yeniyetmədən südəmər körpəyədək, öküzdən qoyunadək, dəvədən eşşəyədək hamısını qır”».   </div><div class='p'> <span class="verse" id="V4">4&#160;</span>Şaul xalqı çağırdı və onları Telaimdə saydı: iki yüz min piyada əsgərlə bərabər Yəhudadan on min nəfər var idi.   <span class="verse" id="V5">5&#160;</span>Şaul Amaleqlilərin şəhərinə gəlib vadidə pusqu qurdu.   <span class="verse" id="V6">6&#160;</span>O, Qenlilərə dedi: «Gedib Amaleqlilərdən ayrılın ki, sizi də onlarla bərabər qırmayım. Çünki İsrail övladları Misirdən çıxan zaman siz onlara xeyirxahlıq etdiniz». Qenlilər Amaleqlilərdən ayrıldılar.   </div><div class='p'> <span class="verse" id="V7">7&#160;</span>Şaul Xaviladan Misirin şərqindəki Şura çatana qədər Amaleqliləri qırdı.   <span class="verse" id="V8">8&#160;</span>Amaleq padşahı Aqaqı sağ tutdu, bütün xalqı isə tamamilə qılıncdan keçirdi.   <span class="verse" id="V9">9&#160;</span>Amma Şaul xalqı ilə birlikdə Aqaqa və Amaleqlilərin ən yaxşı qoyunlarına, öküzlərinə, kökəldilmiş heyvanlarına, quzularına və yaxşı şeylərin hamısına heyfi gəlib tamamilə məhv etmək istəmədi, bütün gərəksiz və yararsız şeyləri isə tamamilə yox etdi.   </div><div class='p'> <span class="verse" id="V10">10&#160;</span>Bundan sonra Rəbbin sözü Şamuelə nazil oldu:   <span class="verse" id="V11">11&#160;</span>«Şaulu padşah etdiyimə peşman oldum. Çünki o dönüb Mənim ardımca getməyərək sözlərimi yerinə yetirməyib». Şamuel qəzəbləndi və bütün gecəni Rəbbə fəryad etdi.   <span class="verse" id="V12">12&#160;</span>O, Şaulla səhər görüşmək üçün erkən durdu, amma ona belə xəbər verdilər: «Şaul Karmelə getdi və özünə abidə qoyandan sonra geri qayıdıb irəlidəki Qilqala endi».   </div><div class='p'> <span class="verse" id="V13">13&#160;</span>Şamuel Qilqala, Şaulun yanına gəldi. Şaul ona dedi: «Qoy Rəbb sənə xeyir-dua versin, mən Rəbbin sözünə əməl etdim».   <span class="verse" id="V14">14&#160;</span>Şamuel isə dedi: «Elə isə qulaqlarıma gələn bu qoyun mələşməsi və eşitdiyim bu öküz böyürtüsü nədir?»   <span class="verse" id="V15">15&#160;</span>Şaul dedi: «Onları Amaleqlilərdən gətiriblər. Çünki xalq sənin Allahın Rəbbə qurban etmək üçün qoyunlarla öküzlərin ən yaxşılarını saxlayıb, qalanlarını isə tamamilə yox etdi».   <span class="verse" id="V16">16&#160;</span>Şamuel Şaula dedi: «Dayan, bu gecə Rəbbin mənə söylədiklərini sənə deyəcəyəm». Şaul dedi: «Danış».   </div><div class='p'> <span class="verse" id="V17">17&#160;</span>Şamuel dedi: «Sən öz gözündə kiçik olduğun halda İsrail qəbilələrinin başçısı olmadınmı? Rəbb səni İsrail üzərinə padşah olaraq məsh etməyibmi?   <span class="verse" id="V18">18&#160;</span>Rəbb səni yürüşə göndərib dedi: “Günahkarları – Amaleqliləri tamamilə məhv et və qırıb qurtarana qədər onlarla vuruş”.   <span class="verse" id="V19">19&#160;</span>Bəs nə üçün Rəbbin sözünə itaət etmədin, qarətçilik edib talana girişdin və Rəbbin gözündə pis sayılan iş gördün?»   <span class="verse" id="V20">20&#160;</span>Şaul Şamuelə dedi: «Mən Rəbbin sözünə itaət etdim. Rəbbin məni göndərdiyi yürüşə getdim. Amaleq padşahı Aqaqı bura gətirdim, Amaleqliləri isə tamamilə məhv etdim.   <span class="verse" id="V21">21&#160;</span>Lakin xalq talan malından qoyunları və öküzləri, məhv edilməyə həsr olunanlardan ən yaxşısını götürdü ki, Qilqalda Allahın Rəbbə qurban versin».   <span class="verse" id="V22">22&#160;</span>Şamuel isə dedi:  </div><div class='q'>«Rəbb Öz sözünə itaət edilməsindən xoşu gəldiyi qədər  </div><div class='q'>Yandırma qurbanı və başqa qurbanlardan xoşu gələrmi?  </div><div class='q'>Bax itaət etmək qurbandan,  </div><div class='q'>Qulaq asmaq qoçların iç piyindən daha yaxşıdır.   </div><div class='q'> <span class="verse" id="V23">23&#160;</span>Çünki üsyankarlıq falçılığa bərabər günahdır,  </div><div class='q'>İnadkarlıq isə özbaşınalıq və bütpərəstliyə bərabərdir.  </div><div class='q'>İndi ki sən Rəbbin sözünü rədd etdin,  </div><div class='q'>O da səni padşahlıqdan rədd etdi».   </div><div class='p'> <span class="verse" id="V24">24&#160;</span>Şaul Şamuelə dedi: «Günah etdim, çünki Rəbbin əmrini və sənin sözlərini pozdum və xalqdan qorxub onların sözünə qulaq asdım.   <span class="verse" id="V25">25&#160;</span>Rica edirəm, günahımı bağışla və indi mənimlə bərabər geri qayıt ki, Rəbbə səcdə qılım».   <span class="verse" id="V26">26&#160;</span>Şamuel Şaula dedi: «Mən səninlə geri qayıtmayacağam, çünki sən Rəbbin sözünü rədd etdin. Ona görə Rəbb İsraildə padşah olmayasan deyə səni rədd etdi».   </div><div class='p'> <span class="verse" id="V27">27&#160;</span>Şamuel geri qayıtmaq üçün dönən zaman Şaul onun cübbəsinin ətəyindən yapışanda ətək qopdu.   <span class="verse" id="V28">28&#160;</span>Şamuel ona dedi: «Bu gün Rəbb də səndən İsrail padşahlığını bu cür qoparıb səndən də yaxşı olan yaxınına verdi.   <span class="verse" id="V29">29&#160;</span>İsrailin İzzətlisi yalan söyləməz və fikrini dəyişməz. Axı insan deyil ki, fikrini dəyişsin».   <span class="verse" id="V30">30&#160;</span>Şaul dedi: «Günaha batdım. Rica edirəm, indi xalqımın ağsaqqalları və İsrail qarşısında mənə hörmət et və mənimlə birlikdə geri qayıt ki, Allahın Rəbbə səcdə qılım».   <span class="verse" id="V31">31&#160;</span>Şamuel Şaulun arxasınca geri qayıtdı və Şaul Rəbbə səcdə qıldı.   </div><div class='p'> <span class="verse" id="V32">32&#160;</span>Şamuel dedi: «Amaleq padşahı Aqaqı buraya – mənim yanıma gətirin». Aqaq isə onun yanına tərəddüd içində gəldi. Aqaq öz-özünə deyirdi: «Görəsən acı ölüm məni mütləq haqlayıbmı?»   <span class="verse" id="V33">33&#160;</span>Şamuel dedi: «Sənin qılıncın qadınları necə övladsız qoyurdusa, sənin anan da qadınlar arasında beləcə övladsız qalacaq». Şamuel Qilqalda – Rəbbin önündə Aqaqı doğradı.   </div><div class='p'> <span class="verse" id="V34">34&#160;</span>Sonra Şamuel Ramaya getdi, Şaul isə Giveadakı evinə qalxdı.   <span class="verse" id="V35">35&#160;</span>Şamuel ölənə qədər daha Şaulu görmədi, çünki Şaulun dərdini çəkirdi. Rəbb Şaulu İsrailin padşahı etdiyinə peşman olmuşdu.   </div><ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='1SA14.htm'>&lt;</a></li>
<li><a href='1SA.htm'>15</a></li>
<li><a href='1SA16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">15:1</a>
<span class="xt"><a href='1SA10.htm#V1'>1Şam. 10:1</a> </span></p>
<p class="x" id="FN2"><span class="notemark">*</span><a class="notebackref" href="#V2">15:2</a>
<span class="xt"><a href='EXO17.htm#V8'>Çıx. 17:8-14</a>; <a href='DEU25.htm#V17'>Qanun. 25:17-19</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
