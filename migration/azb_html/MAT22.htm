<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT21.htm'>&lt;</a></li>
<li><a href='MAT.htm'>22</a></li>
<li><a href='MAT23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Toy ziyafəti məsəli </div> <div class='r'>(Luka 14:15-24)  </div><div class='p'> <span class="verse" id="V1">1&#160;</span>İsa yenə onlara məsəllərlə xitab edərək dedi:   <span class="verse" id="V2">2&#160;</span>«Səmavi Padşahlıq oğluna toy ziyafəti verən bir padşaha bənzəyir.   <span class="verse" id="V3">3&#160;</span>O, toy ziyafətinə dəvət olunanları çağırmaq üçün qullarını göndərdi. Lakin onlar gəlmək istəmədi.   <span class="verse" id="V4">4&#160;</span>Bir daha başqa qulları göndərərək onlara dedi: “Dəvət olunanlara deyin ki, budur, mən ziyafətimi hazırladım, öküzlərim və bəslənmiş heyvanlarım kəsilib, hər şey hazırdır, toy ziyafətinə gəlin!”   <span class="verse" id="V5">5&#160;</span>Amma dəvət olunanlar etinasızlıq göstərərək kimi tarlasına, kimi ticarətinə getdi.   <span class="verse" id="V6">6&#160;</span>O biriləri isə onun qullarını tutub təhqir etdilər və öldürdülər.   <span class="verse" id="V7">7&#160;</span>Padşah bundan xəbər tutaraq qəzəbləndi. Öz qoşunlarını göndərib o qatilləri məhv etdi, şəhərlərini isə yandırdı.   <span class="verse" id="V8">8&#160;</span>Onda qullarına dedi: “Toy ziyafəti hazırdır, fəqət dəvət olunanlar buna layiq deyil.   <span class="verse" id="V9">9&#160;</span>Beləliklə, yolayrıclarına gedin və kimi tapsanız, toy ziyafətinə dəvət edin”.   <span class="verse" id="V10">10&#160;</span>Həmin qullar yollara çıxdılar. Pis-yaxşı kimi tapdılarsa, hamısını topladılar. Toy məclisi qonaqlarla doldu.   </div><div class='p'> <span class="verse" id="V11">11&#160;</span>Padşah qonaqlara baxmaq üçün girdikdə orada toy libası geyməmiş bir nəfəri gördü,   <span class="verse" id="V12">12&#160;</span>ona dedi: “Dostum! Sən toy libası geyməmiş buraya necə girdin?” O isə susdu.   <span class="verse" id="V13">13&#160;</span><a href="#FN1" class="notemark">*<span class="popup">Mat. 8:12; 25:30; Luka 13:28</span></a>O zaman padşah xidmətçilərə dedi: “Onun əllərini, ayaqlarını bağlayın və qaranlıq çölə atın! Orada ağlaşma və diş qıcırtısı olacaq”.   <span class="verse" id="V14">14&#160;</span>Çünki dəvət edilmiş çox, seçilmiş isə azdır».   </div><div class='s'>Hər kəsin öz haqqı </div> <div class='r'>(Mark 12:13-17; Luka 20:20-26)  </div><div class='p'> <span class="verse" id="V15">15&#160;</span>O zaman fariseylər gedib məsləhətləşirdilər ki, Onu söz üstündə necə tutsunlar.   <span class="verse" id="V16">16&#160;</span>Onlar hirodçularla birgə öz şagirdlərini İsanın yanına göndərib dedilər: «Müəllim, biz bilirik ki, Sən etibarlı adamsan, Allahın yolunu həqiqətə görə öyrədirsən və heç kimə tərəfkeşlik etmirsən. Çünki insanlar arasında fərq qoymursan.   <span class="verse" id="V17">17&#160;</span>İndi bizə de görək, Səncə bizim üçün qeysərə vergi verməyə icazə var ya yox?»   <span class="verse" id="V18">18&#160;</span>Amma İsa onların pis niyyətini bilərək dedi: «Ey ikiüzlülər, Məni niyə sınağa çəkirsiniz?   <span class="verse" id="V19">19&#160;</span>Vergi verdiyiniz sikkəni Mənə göstərin». Onlar da Ona bir dinar gətirdilər.   <span class="verse" id="V20">20&#160;</span>İsa onlara dedi: «Sikkənin üstündəki bu təsvir və yazı kimindir?»   <span class="verse" id="V21">21&#160;</span>Ona dedilər: «Qeysərin». O vaxt İsa onlara dedi: «Elə isə, qeysərin haqqını qeysərə, Allahın haqqını Allaha verin».   <span class="verse" id="V22">22&#160;</span>Bunu eşitdikləri zaman heyrətləndilər və İsanı tərk edib getdilər.   </div><div class='s'>Dirilmə haqqında sual </div> <div class='r'>(Mark 12:18-27; Luka 20:27-40)  </div><div class='p'> <span class="verse" id="V23">23&#160;</span><a href="#FN2" class="notemark">*<span class="popup">Həv. 23:8</span></a>Həmin gün dirilmənin olmadığını iddia edən bəzi sadukeylər İsanın yanına gəlib soruşdular:   <span class="verse" id="V24">24&#160;</span><a href="#FN3" class="notemark">*<span class="popup">Qanun. 25:5</span></a>«Müəllim, Musa belə demişdir: “Əgər bir adam övladsız ölsə, qardaşı onun dul qalmış arvadını alıb ölən qardaşın nəslini davam etdirsin”.   <span class="verse" id="V25">25&#160;</span>Aramızda yeddi qardaş var idi. Birincisi bir arvad aldı və öldü. Uşağı olmadığından arvadı ilə qardaşı evləndi.   <span class="verse" id="V26">26&#160;</span>İkincisi və üçüncüsü, hətta yeddincisinə qədər eləcə öldü.   <span class="verse" id="V27">27&#160;</span>Hamısından sonra bu qadın da öldü.   <span class="verse" id="V28">28&#160;</span>İndi ölülər diriləndə bu qadın o yeddi nəfərdən hansının arvadı olacaq? Çünki hamısı bu qadını almışdı».   </div><div class='p'> <span class="verse" id="V29">29&#160;</span>İsa onlara cavab verib dedi: «Müqəddəs Yazıları və Allahın qüdrətini bilmədiyinizə görə yanılırsınız.   <span class="verse" id="V30">30&#160;</span>Ona görə ki ölülər diriləndə insanlar nə evlənir, nə də ərə gedirlər. Ancaq səmadakı mələklər<a href="#FN4" class="notemark">*<span class="popup">Səmadakı mələklər – bəzi əlyazmalarda Allahın səmadakı mələkləri.</span></a> kimi olurlar.   <span class="verse" id="V31">31-32&#160;</span><a href="#FN5" class="notemark">*<span class="popup">Çıx. 3:6</span></a>Bəs ölülərin dirilməsinə gəlincə, Allah tərəfindən sizə “Mən İbrahimin Allahı, İshaqın Allahı və Yaqubun Allahıyam” deyə söylənən sözü oxumamısınızmı? Allah ölülərin deyil, dirilərin Allahıdır».   <span class="verse" id="V33">33&#160;</span>Bunları eşidən camaat Onun təliminə təəccüblənirdi.   </div><div class='s'>Allahın ən böyük əmri </div> <div class='r'>(Mark 12:28-34; Luka 10:25-28)  </div><div class='p'> <span class="verse" id="V34">34&#160;</span>Fariseylər İsanın sadukeyləri susdurduğunu eşidəndə bir yerə toplaşdılar.   <span class="verse" id="V35">35&#160;</span>Onlardan biri olan qanunşünas İsanı sınamaq məqsədi ilə Ondan bunu soruşdu:   <span class="verse" id="V36">36&#160;</span>«Müəllim, Qanunda ən böyük əmr hansıdır?»   <span class="verse" id="V37">37&#160;</span><a href="#FN6" class="notemark">*<span class="popup">Qanun. 6:5</span></a>İsa ona dedi: «“Allahın Rəbbi bütün qəlbinlə, bütün varlığınla və bütün düşüncənlə sev”.   <span class="verse" id="V38">38&#160;</span>Bu, böyük və əsas əmrdir.   <span class="verse" id="V39">39&#160;</span><a href="#FN7" class="notemark">*<span class="popup">Lev. 19:18</span></a>Buna bənzəyən ikincisi budur: “Qonşunu özün kimi sev”.   <span class="verse" id="V40">40&#160;</span>Bütün Qanun və Peyğəmbərlərin sözləri bu iki əmrə əsaslanır».   </div><div class='s'>Məsih kimin Oğludur? </div> <div class='r'>(Mark 12:35-37; Luka 20:41-44)  </div><div class='p'> <span class="verse" id="V41">41&#160;</span>Fariseylər toplaşdıqda İsa onlardan bunu soruşdu:   <span class="verse" id="V42">42&#160;</span>«Məsih haqqında nə düşünürsünüz? O kimin Oğludur?» Onlar da İsaya «Davudun Oğlu» dedilər.   <span class="verse" id="V43">43&#160;</span>İsa onlara dedi: «Elə isə, nə üçün Davud Ruh vasitəsilə Ona “Ağa” deyə müraciət edir?   </div><div class='q'> <span class="verse" id="V44">44&#160;</span><a href="#FN8" class="notemark">*<span class="popup">Zəb. 110:1</span></a>“Rəbb mənim Ağama dedi:  </div><div class='q'>‹Mən düşmənlərini ayaqlarının altına salanadək  </div><div class='q'>Sağımda otur›”  </div><div class='m'>deyib.   <span class="verse" id="V45">45&#160;</span>Əgər Davud Ona “Ağa” deyə müraciət edirsə, O necə Davudun oğlu ola bilər?»   <span class="verse" id="V46">46&#160;</span>Bunun cavabında İsaya kimsə bir söz deyə bilmədi. O gündən sonra artıq heç kim Ondan bir şey soruşmağa cəsarət etmədi.   </div><ul class='tnav'>
<li><a href='index.htm'>MATTA</a></li>
<li><a href='MAT21.htm'>&lt;</a></li>
<li><a href='MAT.htm'>22</a></li>
<li><a href='MAT23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V13">22:13</a>
<span class="xt"><a href='MAT08.htm#V12'>Mat. 8:12</a>; <a href='MAT25.htm#V30'>25:30</a>; <a href='LUK13.htm#V28'>Luka 13:28</a></span></p>
<p class="x" id="FN2"><span class="notemark">*</span><a class="notebackref" href="#V23">22:23</a>
<span class="xt"><a href='ACT23.htm#V8'>Həv. 23:8</a></span></p>
<p class="x" id="FN3"><span class="notemark">*</span><a class="notebackref" href="#V24">22:24</a>
<span class="xt"><a href='DEU25.htm#V5'>Qanun. 25:5</a></span></p>
<p class="f" id="FN4"><span class="notemark">*</span><a class="notebackref" href="#V30">22:30</a>
<span class="fq">Səmadakı mələklər </span><span class="ft">– bəzi əlyazmalarda </span><span class="fq">Allahın səmadakı mələkləri.</span></p>
<p class="x" id="FN5"><span class="notemark">*</span><a class="notebackref" href="#V31">22:31-32</a>
<span class="xt"><a href='EXO03.htm#V6'>Çıx. 3:6</a></span></p>
<p class="x" id="FN6"><span class="notemark">*</span><a class="notebackref" href="#V37">22:37</a>
<span class="xt"><a href='DEU06.htm#V5'>Qanun. 6:5</a></span></p>
<p class="x" id="FN7"><span class="notemark">*</span><a class="notebackref" href="#V39">22:39</a>
<span class="xt"><a href='LEV19.htm#V18'>Lev. 19:18</a></span></p>
<p class="x" id="FN8"><span class="notemark">*</span><a class="notebackref" href="#V44">22:44</a>
<span class="xt"><a href='PSA110.htm#V1'>Zəb. 110:1</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
