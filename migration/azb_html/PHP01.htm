<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab FİLİPİLİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>FİLİPİLİLƏRƏ</a></li>
<li><a href='EPH06.htm'>&lt;</a></li>
<li><a href='PHP.htm'>1</a></li>
<li><a href='PHP02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>FİLİPİLİLƏRƏ MƏKTUBU  </div><div class='imt'>GİRİŞ  </div><div class='im'>Paulun <span class='bk'>«Filipililərə Məktubu»</span> onun Roma imperatorluğunun vilayəti olan Makedoniyada əsasını qoyduğu cəmiyyətə ünvanlanıb. Paul bu məktubu zindanda olarkən yazmışdı. O zaman həvari başqa məsihçi həmkarlarının ona qarşı çıxmasına və bu cəmiyyətdə yanlış təlimlərin yayılmasına görə narahat idi. Amma onun çəkdiyi əzab-əziyyətlərə baxmayaraq, bu məktub sevinc və inam ruhunda yazılmışdır. Bunu yalnız Paulun İsa Məsihə böyük imanı ilə izah etmək olar.  </div><div class='ip'>Bu məktubun yazılmasının səbəbi Paulun Filipi imanlılarına onun ehtiyac içində olarkən göndərdikləri maddi yardıma görə minnətdarlığını bildirmək idi. Həvari onları ruhlandırırdı ki, çəkdikləri əzablara baxmasınlar və onun kimi mətin olsunlar. Paul Filipi imanlılarını xudbin və qürurlu olmaq əvəzinə İsa Məsih kimi həlim və itaətkar olmağa çağırır. Paul yada salır ki, onların Məsihlə birliyi Allahın lütfü ilə, iman vasitəsilə aldıqları hədiyyədir və bu, Yəhudi qanununun mərasimlərinə əməl etmək vasitəsilə əldə olunmayıb. Paul həm də İsa Məsihlə birlikdə yaşayanlar üçün Allahın bəxş etdiyi sevinc və sülhdən yazır.  </div><div class='ip'>Bu məktub həm də məsihçi imanında və həyatında olan sevinc, əminlik, birlik və dözümü vurğulayır.  </div><div class='iot'>Məktubun məzmunu:  </div><div class='io2'>1:1-11 Salamlar, təşəkkür və dua  </div><div class='io2'>1:12-26 Paulun vəziyyəti  </div><div class='io2'>1:27–2:18 Ruhlandırıcı sözlər  </div><div class='io2'>2:19-30 Timotey və Epafrodit üçün planlar  </div><div class='io2'>3:1-21 Həqiqi salehlik  </div><div class='io2'>4:1-23 Son öyüdlər və təşəkkürlər   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 16:12</span></a>Məsih İsanın qulları mən Paul və Timoteydən Filipidə olan cəmiyyət nəzarətçiləri və xidmətçiləri ilə bərabər Məsih İsada müqəddəs olanların hamısına salam!   <span class="verse" id="V2">2&#160;</span>Atamız Allahdan və Rəbb İsa Məsihdən sizə lütf və sülh olsun!   </div><div class='s'>Şükür və dualar </div> <div class='p'> <span class="verse" id="V3">3&#160;</span>Sizi hər dəfə yada salanda Allahıma şükür edirəm.   <span class="verse" id="V4">4&#160;</span>Həmişə hamınız üçün hər bir diləyimdə sevinə-sevinə dua edirəm.   <span class="verse" id="V5">5&#160;</span>Çünki ilk gündən indiyədək Müjdəni yaymaqda şərik oldunuz.   <span class="verse" id="V6">6&#160;</span>Əminəm ki, sizdə xeyirli işə başlayan Allah Məsih İsanın zühur edəcəyi günədək bunu başa çatdıracaq.   <span class="verse" id="V7">7&#160;</span>Hamınız haqqında belə düşünməkdə haqlıyam, çünki qəlbimdə yeriniz var. İstər həbsdə olsam, istər Müjdəni müdafiə və təsdiq etsəm, hamınız mənimlə bərabər Allahın lütfünə şəriksiniz.   <span class="verse" id="V8">8&#160;</span>Allah şahidimdir ki, Məsih İsanın duyğusu ilə hər birinizin həsrətini çəkirəm.   <span class="verse" id="V9">9&#160;</span>Dua edirəm ki, məhəbbətiniz bilik və hər cür idrak baxımından get-gedə daha çox artsın,   <span class="verse" id="V10">10-11&#160;</span>siz Məsihin zühur edəcəyi gün pak və nöqsansız, Allahın izzəti və mədhi üçün İsa Məsihdən gələn salehlik bəhrələri ilə dolu olmaq üçün ən ali dəyərləri ayırd edə biləsiniz.   </div><div class='s'>Müjdəni yayma </div> <div class='p'> <span class="verse" id="V12">12&#160;</span>Qardaşlar, bunu sizə bildirmək istəyirəm ki, başıma gələnlər Müjdə yaymağı daha da irəli apardı.   <span class="verse" id="V13">13&#160;</span><a href="#FN2" class="notemark">*<span class="popup">Həv. 28:30</span></a>Belə olanda bütün saray mühafizəçiləri daxil olmaqla hamıya məlum oldu ki, Məsihdə olduğuma görə həbs olunmuşam.   <span class="verse" id="V14">14&#160;</span>Həmçinin qardaşlardan əksəriyyəti mənim həbsimdən ötrü Rəbbə güvənərək kəlamı<a href="#FN3" class="notemark">*<span class="popup">Kəlamı – bəzi əlyazmalarda Allahın kəlamını.</span></a> qorxmadan bəyan etmək üçün daha çox cəsarət göstərdi.   </div><div class='p'> <span class="verse" id="V15">15&#160;</span>Doğrusu, bəziləri paxıllıq və rəqabət, bəziləri isə yaxşı niyyətlə Məsihi vəz edirlər.   <span class="verse" id="V16">16&#160;</span>Bəziləri bunu məhəbbətlə edirlər, çünki bilirlər ki, mən Müjdəni müdafiə etmək üçün təyin edilmişəm.   <span class="verse" id="V17">17&#160;</span>Bəziləri isə Məsihi səmimiliklə deyil, məhbus halımda guya mənə əziyyət verməklə özlərini göstərmək üçün bəyan edirlər.<a href="#FN4" class="notemark">†<span class="popup">Bəzi əlyazmalarda 16-cı ayə ilə 17-ci ayənin yeri dəyişikdir.</span></a>   <span class="verse" id="V18">18&#160;</span>Nə olar? İstər riyakarlıqla, istərsə də səmimiliklə, nə cür olursa-olsun, əsasən Məsih bəyan edilir, mən buna sevinirəm. Əlbəttə, sevinəcəyəm,   <span class="verse" id="V19">19&#160;</span>çünki bilirəm ki, bunun nəticəsi dualarınızla və İsa Məsihin Ruhunun köməyi ilə mənim xilasım olacaq.   <span class="verse" id="V20">20&#160;</span>Böyük həvəslə gözləyir və ümidvaram ki, heç bir vəziyyətdə utandırılmayacağam, yaşasam da, ölsəm də, həmişəki kimi indi də bədənimdə Məsihin ucalması üçün tam cəsarət göstərə biləcəyəm.   <span class="verse" id="V21">21&#160;</span>Çünki mənim üçün yaşamaq Məsihdir, ölməksə qazancdır.   <span class="verse" id="V22">22&#160;</span>Lakin cismən yaşasam, faydalı işlər görə biləcəyəm. Buna görə nə seçəcəyimi bilmirəm.   <span class="verse" id="V23">23&#160;</span>Hər iki tərəfdən yolum kəsilib. Arzum buranı tərk edib Məsihlə olmaqdır, çünki bu lap yaxşıdır.   <span class="verse" id="V24">24&#160;</span>Amma sağ qalmağım sizin üçün daha lazımlıdır.   <span class="verse" id="V25">25&#160;</span>Buna əmin olaraq bilirəm: sağ qalacağam və hamınızla birlikdə qalmaqda davam edəcəyəm ki, imanda həm irəliləyəsiniz, həm də sevinəsiniz.   <span class="verse" id="V26">26&#160;</span>Belə ki bir də yanınıza gəldiyim üçün mənə görə Məsih İsada fəxriniz artsın.   </div><div class='p'> <span class="verse" id="V27">27&#160;</span>Lakin həyat tərziniz Məsihin Müjdəsinə layiq olsun. Gəlib sizi görsəm də, gəlməyib haqqınızda eşitsəm də, bilim ki, siz bir ruhda möhkəm dayanıb Müjdəyə əsaslanan imanda canbir olaraq səy göstərirsiniz   <span class="verse" id="V28">28&#160;</span>və heç bir şəkildə əleyhdarlarınızdan qorxmursunuz. Bu onlar üçün həlak, sizin üçünsə xilas əlamətidir. Bu da Allahın işidir.   <span class="verse" id="V29">29&#160;</span><a href="#FN5" class="notemark">*<span class="popup">Həv. 16:19-40</span></a>Çünki sizə yalnız Məsihə iman etmək deyil, Onun uğrunda əzab çəkmək üstünlüyü də ehsan olundu.   <span class="verse" id="V30">30&#160;</span>Apardığım mübarizəni əvvəldən gördünüz, indi də bunun haqqında eşidir və siz də həmin mübarizəni aparırsınız.   </div><ul class='tnav'>
<li><a href='index.htm'>FİLİPİLİLƏRƏ</a></li>
<li><a href='EPH06.htm'>&lt;</a></li>
<li><a href='PHP.htm'>1</a></li>
<li><a href='PHP02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT16.htm#V12'>Həv. 16:12</a></span></p>
<p class="x" id="FN2"><span class="notemark">*</span><a class="notebackref" href="#V13">1:13</a>
<span class="xt"><a href='ACT28.htm#V30'>Həv. 28:30</a></span></p>
<p class="f" id="FN3"><span class="notemark">*</span><a class="notebackref" href="#V14">1:14</a>
<span class="fq">Kəlamı </span><span class="ft">– bəzi əlyazmalarda </span><span class="fq">Allahın kəlamını.</span></p>
<p class="f" id="FN4"><span class="notemark">†</span><a class="notebackref" href="#V17">1:17</a>
<span class="ft">Bəzi əlyazmalarda 16-cı ayə ilə 17-ci ayənin yeri dəyişikdir.</span></p>
<p class="x" id="FN5"><span class="notemark">*</span><a class="notebackref" href="#V29">1:29</a>
<span class="xt"><a href='ACT16.htm#V19'>Həv. 16:19-40</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
