<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN16.htm'>&lt;</a></li>
<li><a href='GEN.htm'>17</a></li>
<li><a href='GEN18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Əhdin rəmzi olan sünnət </div> <div class='p'> <span class="verse" id="V1">1&#160;</span>İbram doxsan doqquz yaşında olanda Rəbb ona görünərək dedi: «Külli-İxtiyar Allah Mənəm. Mənim yolumla get və kamil ol.   <span class="verse" id="V2">2&#160;</span>Əhdimi Özümlə sənin aranda qoyacağam və nəslini lap çoxaldacağam».   <span class="verse" id="V3">3&#160;</span>İbram üzüstə düşdü. Allah onunla danışıb dedi:   <span class="verse" id="V4">4&#160;</span>«Mən səninlə əhd bağlamışam, sən çoxlu millətin atası olacaqsan.   <span class="verse" id="V5">5&#160;</span><a href="#FN1" class="notemark">*<span class="popup">Rom. 4:16-17</span></a> Daha sənə İbram deyilməyəcək, bu gündən adın İbrahim <a href="#FN2" class="notemark">*<span class="popup">İbram – ibrani dilində ali ata; İbrahim – çoxlarının atası.</span></a> olacaq, çünki səni çoxlu millətin atası etdim.   <span class="verse" id="V6">6&#160;</span>Nəslini lap çoxaldacağam, səndən millətlər törədəcəyəm və nəslindən padşahlar çıxacaq.   <span class="verse" id="V7">7&#160;</span><a href="#FN3" class="notemark">*<span class="popup">Luka 1:54-55</span></a> Özümlə sənin və səndən sonrakı nəslinin arasında əbədi əhd qoyuram ki, Mən sənin və səndən sonrakı nəslinin Allahı olacağam.   <span class="verse" id="V8">8&#160;</span><a href="#FN4" class="notemark">*<span class="popup">Həv. 7:5</span></a> Sənə və səndən sonrakı nəslinə qərib kimi yaşadığın bu torpağı – bütün Kənan torpağını əbədi mülk olaraq verəcəyəm və onların Allahı olacağam».   </div><div class='p'> <span class="verse" id="V9">9&#160;</span>Sonra Allah İbrahimə dedi: «Sən və səndən sonrakı övladların nəsillər boyu əhdimə əməl edin.   <span class="verse" id="V10">10&#160;</span><a href="#FN5" class="notemark">*<span class="popup">Həv. 7:8; Rom. 4:11</span></a> Mənim səninlə və səndən sonrakı nəslinlə bağladığım, sizin əməl edəcəyiniz əhdin əlaməti budur: qoy aranızda olan bütün kişilər sünnət olunsun.   <span class="verse" id="V11">11&#160;</span>Sünnət ətinizi kəsin; bu Mənimlə sizin aranızda olan əhdin əlaməti olacaq.   <span class="verse" id="V12">12&#160;</span>Evinizdə doğulmuş yaxud nəslinizdən olmayıb bir yadellidən satın alınmış kişi cinsindən olan hər uşaq səkkizinci gün sünnət olunsun; bu, nəsildən-nəslə davam etsin.   <span class="verse" id="V13">13&#160;</span>Evinizdə doğulmuş yaxud satın alınmış hər uşaq mütləq sünnət olunmalıdır. Beləcə Mənim əhdimin əlaməti əbədi olaraq bədəninizdə olacaq.   <span class="verse" id="V14">14&#160;</span>Sünnət əti kəsilməmiş kişi cinsindən olan hər kəs xalqının arasından qovulacaq, çünki əhdimi pozmuş olacaq».   </div><div class='p'> <span class="verse" id="V15">15&#160;</span>Allah yenə İbrahimə dedi: «Arvadın Saraya isə artıq Saray demə. Bundan sonra onun adı Sara <a href="#FN6" class="notemark">†<span class="popup">Sara – ibrani dilində mələkə.</span></a> olacaq.   <span class="verse" id="V16">16&#160;</span>Ona xeyir-dua verəcəyəm, ondan sənə bir oğul verəcəyəm. Saraya xeyir-dua verəcəyəm: o, millətlərin anası olacaq və xalqların padşahları ondan doğulacaq».   <span class="verse" id="V17">17&#160;</span>İbrahim üzüstə düşdü və gülüb ürəyində dedi: «Yüz yaşlı adamın oğlu ola bilərmi? Doxsan yaşında olan Sara doğacaqmı?»   <span class="verse" id="V18">18&#160;</span>Sonra İbrahim Allaha dedi: «Kaş ki İsmail Sənin önündə xeyir-dua alaydı!»   <span class="verse" id="V19">19&#160;</span>Allah isə dedi: «Xeyr, arvadın Sara sənə bir oğul doğacaq və adını İshaq<a href="#FN7" class="notemark">‡<span class="popup">İshaq – ibrani dilində gülür.</span></a> qoyacaqsan. Onunla və ondan sonrakı nəsli ilə əhdimi əbədi olaraq davam etdirəcəyəm.   <span class="verse" id="V20">20&#160;</span>İsmail barədə dediyin sözləri də eşitdim. Ona xeyir-dua verəcəyəm, onu bəhərli edəcəyəm, nəslini lap çoxaldacağam. O, on iki başçının atası olacaq. Ondan böyük bir millət törədəcəyəm.   <span class="verse" id="V21">21&#160;</span>Əhdimi isə gələn il bu vaxt Saranın sənə doğacağı İshaqla saxlayacağam».   <span class="verse" id="V22">22&#160;</span>Allah İbrahimlə söhbətini bitirərək ondan ayrılıb yuxarı çəkildi.   </div><div class='p'> <span class="verse" id="V23">23&#160;</span>İbrahim oğlu İsmaili, evində doğulan bütün nökərləri, satın aldığı hər kəsi – öz evində kişi cinsindən olan bütün adamları götürüb həmin gün Allahın ona dediyi kimi sünnət etdi.   <span class="verse" id="V24">24&#160;</span>Sünnət əti kəsilən vaxt İbrahim doxsan doqquz yaşında idi.   <span class="verse" id="V25">25&#160;</span>Oğlu İsmail isə sünnət əti kəsilən vaxt on üç yaşında idi.   <span class="verse" id="V26">26&#160;</span>İbrahim oğlu İsmaillə birgə həmin gün sünnət olundu.   <span class="verse" id="V27">27&#160;</span>Onunla birgə evdəki bütün kişilər – evində doğulan və yadellilərdən satın alınmış hər kəs sünnət olundu.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN16.htm'>&lt;</a></li>
<li><a href='GEN.htm'>17</a></li>
<li><a href='GEN18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">17:5</a>
<span class="xt"><a href='ROM04.htm#V16'>Rom. 4:16-17</a></span></p>
<p class="f" id="FN2"><span class="notemark">*</span><a class="notebackref" href="#V5">17:5</a>
<span class="fq">İbram </span><span class="ft">– ibrani dilində </span><span class="fq">ali ata; İbrahim </span><span class="ft">– </span><span class="fq">çoxlarının atası.</span></p>
<p class="x" id="FN3"><span class="notemark">*</span><a class="notebackref" href="#V7">17:7</a>
<span class="xt"><a href='LUK01.htm#V54'>Luka 1:54-55</a></span></p>
<p class="x" id="FN4"><span class="notemark">*</span><a class="notebackref" href="#V8">17:8</a>
<span class="xt"><a href='ACT07.htm#V5'>Həv. 7:5</a></span></p>
<p class="x" id="FN5"><span class="notemark">*</span><a class="notebackref" href="#V10">17:10</a>
<span class="xt"><a href='ACT07.htm#V8'>Həv. 7:8</a>; <a href='ROM04.htm#V11'>Rom. 4:11</a></span></p>
<p class="f" id="FN6"><span class="notemark">†</span><a class="notebackref" href="#V15">17:15</a>
<span class="fq">Sara </span><span class="ft">– ibrani dilində </span><span class="fq">mələkə.</span></p>
<p class="f" id="FN7"><span class="notemark">‡</span><a class="notebackref" href="#V19">17:19</a>
<span class="fq">İshaq </span><span class="ft">– ibrani dilində </span><span class="fq">gülür.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
