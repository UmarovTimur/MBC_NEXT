<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 14</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS13.htm'>&lt;</a></li>
<li><a href='HOS.htm'>14</a></li>
<li><a href='JOL01.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Rəbbin İsrailə müraciəti </div> <div class='q'> <span class="verse" id="V1">1&#160;</span>Allahın Rəbbə üz tut, ey İsrail,  </div><div class='q'>Çünki günahlarından ötrü büdrədin.   </div><div class='q'> <span class="verse" id="V2">2&#160;</span>Dua sözləri ilə Rəbbə tərəf dönün.  </div><div class='q'>Ona belə deyin:  </div><div class='q'>«Hər qəbahətimizi bağışla,  </div><div class='q'>Bizi mərhəmətlə qəbul et.  </div><div class='q'>Buğalar yerinə ağzımızdan çıxan  </div><div class='q'>Şükürləri təqdim edirik.   </div><div class='q'> <span class="verse" id="V3">3&#160;</span>Aşşur bizi xilas etməyəcək,  </div><div class='q'>Atların belinə minməyəcəyik,  </div><div class='q'>Artıq əl işlərimizə  </div><div class='q'>“Allahlarımız” deməyəcəyik.  </div><div class='q'>Çünki yetim Səndən mərhəmət görəcək».   </div><div class='b'> &#160; </div> <div class='q'> <span class="verse" id="V4">4&#160;</span>«Onların dönüklüyünə əlac edəcəyəm,  </div><div class='q'>Onları ürəkdən sevəcəyəm,  </div><div class='q'>Çünki qəzəbim onlardan vaz keçdi.   </div><div class='q'> <span class="verse" id="V5">5&#160;</span>Mən İsrailə bir şeh olacağam,  </div><div class='q'>O, zanbaq kimi çiçək açacaq,  </div><div class='q'>Livan sidri kimi kök atacaq.   </div><div class='q'> <span class="verse" id="V6">6&#160;</span>Qollu-budaqlı olacaq,  </div><div class='q'>Zeytun ağacı kimi gözəl olacaq,  </div><div class='q'>Livan sidri kimi ətir saçacaq.   </div><div class='q'> <span class="verse" id="V7">7&#160;</span>Adamlar yenə də kölgəsi altında oturub  </div><div class='q'>Buğda kimi cücərəcək,  </div><div class='q'>Meynə kimi tumurcuqlayacaq,  </div><div class='q'>Şöhrəti Livan şərabı kimi olacaq.   </div><div class='q'> <span class="verse" id="V8">8&#160;</span>Efrayim deyəcək:  </div><div class='q'>“Artıq bütlər nəyimə gərəkdir?”  </div><div class='q'>Mən onun səsini eşidəcəyəm,  </div><div class='q'>Ona nəzər salacağam.  </div><div class='q'>Mən həmişəyaşıl şam kimiyəm,  </div><div class='q'>Sənin bar verməyin Məndən gələcək.   </div><div class='b'> &#160; </div> <div class='q'> <span class="verse" id="V9">9&#160;</span>Kim müdrikdirsə, bu sözləri dərk etsin,  </div><div class='q'>Kim dərrakəlidirsə, bunları başa düşsün.  </div><div class='q'>Çünki Rəbbin yolları düzdür.  </div><div class='q'>Salehlər o yollarla gedir,  </div><div class='q'>Ancaq üsyankarlar o yollarda büdrəyir».   </div><ul class='tnav'>
<li><a href='index.htm'>HUŞƏ</a></li>
<li><a href='HOS13.htm'>&lt;</a></li>
<li><a href='HOS.htm'>14</a></li>
<li><a href='JOL01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
