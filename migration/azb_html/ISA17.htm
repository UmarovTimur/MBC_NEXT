<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA16.htm'>&lt;</a></li>
<li><a href='ISA.htm'>17</a></li>
<li><a href='ISA18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Aram və İsrail haqqında peyğəmbərlik </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yer. 49:23-27; Amos 1:3-5; Zək. 9:1</span></a> Dəməşq barədə xəbərdarlıq:  </div><div class='q'>Budur, Dəməşq daha şəhər olmayacaq,  </div><div class='q'>Bir yığın xarabalığa dönəcək.   </div><div class='q'> <span class="verse" id="V2">2&#160;</span>Aroer şəhərləri tərk olunacaq.  </div><div class='q'>Oralar sürülərin otlaq yeri olacaq,  </div><div class='q'>Onları qorxudan olmayacaq.   </div><div class='q'> <span class="verse" id="V3">3&#160;</span>Efrayimdə qalalı şəhər qalmayacaq,  </div><div class='q'>Dəməşqin hakimiyyəti yox olacaq,  </div><div class='q'>Sağ qalan Aramlıların qüvvəti  </div><div class='q'>İsrail övladlarının qüvvəti tək olacaq.  </div><div class='q'>Bunu Ordular Rəbbi bəyan edir.   </div><div class='b'> &#160; </div> <div class='q'> <span class="verse" id="V4">4&#160;</span>O gün Yaqub nəslinin əzəməti sönəcək,  </div><div class='q'>Hamısı bir dəri, bir sümük qalacaq;   </div><div class='q'> <span class="verse" id="V5">5&#160;</span>Biçinçi taxılı necə biçirsə,  </div><div class='q'>Başaqları əli ilə necə yığırsa,  </div><div class='q'>Refaim vadisində başaqları necə toplayırsa,  </div><div class='q'>Onlar da elə olacaq.   </div><div class='q'> <span class="verse" id="V6">6&#160;</span>Zeytun ağacı silkələnəndən sonra  </div><div class='q'>Təpəsində iki-üç zeytun qaldığı kimi,  </div><div class='q'>Bəhərli budaqlarında dörd-beş zeytun qaldığı kimi  </div><div class='q'>Çox az adam sağ qalacaq.  </div><div class='q'>Bunu İsrailin Allahı Rəbb bəyan edir.   </div><div class='p'> <span class="verse" id="V7">7&#160;</span>O gün insan öz Yaradanına nəzər salacaq və gözləri İsrailin Müqəddəsini görəcək.   <span class="verse" id="V8">8&#160;</span>Əlləri ilə yaratdığı qurbangahlara baxmayacaq, barmaqları ilə düzəltdiyi ilahə Aşeranın rəmzi olan sütunlara, buxur qurbangahlarına nəzər salmayacaq.   </div><div class='b'> &#160; </div> <div class='q'> <span class="verse" id="V9">9&#160;</span>O gün istehkamlı şəhərləri  </div><div class='q'>İsrail övladlarından qaçan Hivlilərlə Emorluların tərk etdiyi  </div><div class='q'>Şəhərlərə bənzəyəcək, viran qalacaq.   </div><div class='q'> <span class="verse" id="V10">10&#160;</span>Sən, ey İsrail, sənə qurtuluş verən  </div><div class='q'>Allahını unutdun,  </div><div class='q'>Pənahgahın olan Qayanı xatırlamadın.  </div><div class='q'>Buna görə də sən əcnəbi bütlər üçün bağ əkirsən,  </div><div class='q'>Özgə ağacların budaqlarından peyvənd edirsən.   </div><div class='q'> <span class="verse" id="V11">11&#160;</span>Onları əkdiyin gün böyüdürsən,  </div><div class='q'>Ertəsi gün çiçəkləndirirsən,  </div><div class='q'>Amma kədərli, sağalmayan ağrılı gündə məhsul verməyəcəklər.   </div><div class='b'> &#160; </div> <div class='q'> <span class="verse" id="V12">12&#160;</span>Ah, çoxsaylı xalqların gurultusu  </div><div class='q'>Dənizlərin gurultusuna bənzər!  </div><div class='q'>Ümmətlərin nərəsi böyük suların çağlayışına oxşar!   </div><div class='q'> <span class="verse" id="V13">13&#160;</span>Ümmətlərin səsi böyük suların gurultusuna bənzəyəcək,  </div><div class='q'>Lakin Allah onları məzəmmət edəcək,  </div><div class='q'>Onlar uzaqlara qaçacaq,  </div><div class='q'>Küləyin qarşısında təpəliklərdəki saman çöpü kimi,  </div><div class='q'>Qasırğanın önündə yuvarlanan küləş kimi qovulacaqlar.   </div><div class='q'> <span class="verse" id="V14">14&#160;</span>Axşamçağı onlar dəhşət doğururlar,  </div><div class='q'>Səhər açılmadan yox olurlar.  </div><div class='q'>Bizi soyanların aqibəti budur,  </div><div class='q'>Bizi qarət edənlərin sonu budur.   </div><ul class='tnav'>
<li><a href='index.htm'>YEŞAYA</a></li>
<li><a href='ISA16.htm'>&lt;</a></li>
<li><a href='ISA.htm'>17</a></li>
<li><a href='ISA18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">17:1</a>
<span class="xt"><a href='JER49.htm#V23'>Yer. 49:23-27</a>; <a href='AMO01.htm#V3'>Amos 1:3-5</a>; <a href='ZEC09.htm#V1'>Zək. 9:1</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
