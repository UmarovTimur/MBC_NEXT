<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO05.htm'>&lt;</a></li>
<li><a href='EXO.htm'>6</a></li>
<li><a href='EXO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span>Rəbb Musaya dedi: «İndi Mənim firona nə edəcəyimi görəcəksən: qüdrətli əllə məcbur olanda İsrail xalqını buraxacaq, qüdrətli əllə məcbur olub onları ölkəsindən qovacaq».   </div><div class='s'>Allahın Musaya vədləri </div> <div class='p'> <span class="verse" id="V2">2&#160;</span><a href="#FN1" class="notemark">*<span class="popup">Çıx. 3:13-15</span></a> Sonra Allah Musaya dedi: «Mən Rəbbəm.   <span class="verse" id="V3">3&#160;</span>Mən İbrahimə, İshaqa və Yaquba Külli-İxtiyar Allah adı ilə göründüm, ancaq Rəbb adı ilə Özümü onlara tanıtdırmadım.   <span class="verse" id="V4">4&#160;</span>Onlarla da Mən əhd bağladım ki, qərib yaşadıqları ölkəni – Kənan torpağını onlara verim.   <span class="verse" id="V5">5&#160;</span>İndi də Misirlilərin əsarətdə saxladığı İsrail övladlarının iniltisini eşidib Öz əhdimi xatırladım.   <span class="verse" id="V6">6&#160;</span>Buna görə də İsrail övladlarına söylə: “Mən Rəbbəm. Sizi Misirlilərin zülmündən qurtaracağam, onların əsarətindən çıxaracağam və qolumu uzadıb böyük cəzalar bahasına sizi satın alacağam.   <span class="verse" id="V7">7&#160;</span>Sizi Özümə xalq edəcəyəm və sizin Allahınız olacağam. Onda biləcəksiniz ki, sizi Misirlilərin zülmündən qurtaran Allahınız Rəbb Mənəm.   <span class="verse" id="V8">8&#160;</span>Mən İbrahimə, İshaqa və Yaquba and içərək verəcəyimi vəd etdiyim torpağa sizi aparıb, oranı sizə mülk olaraq verəcəyəm. Mən Rəbbəm”».   <span class="verse" id="V9">9&#160;</span>Musa İsrail övladlarına elə söylədi. Ancaq onlar ruhdan düşdüklərinə və ağır əsarət çəkdiklərinə görə Musaya qulaq asmadılar.   </div><div class='p'> <span class="verse" id="V10">10&#160;</span>Rəbb Musaya dedi:   <span class="verse" id="V11">11&#160;</span>«Misir padşahı fironun yanına gedib söylə ki, İsrail övladlarını ölkəsindən buraxsın!»   <span class="verse" id="V12">12&#160;</span>Musa Rəbbin önündə dedi: «İsrail övladları mənə qulaq asmadı, firon mənə necə qulaq asacaq? Mən yaxşı danışa bilmirəm».   <span class="verse" id="V13">13&#160;</span>Rəbb Musa və Harunla danışıb onlara İsrail övladları və Misir padşahı firon üçün əmrlər verdi ki, İsrail övladlarını Misir torpağından çıxartsınlar.   </div><div class='s'>Musanın və Harunun nəsil şəcərəsi </div> <div class='p'> <span class="verse" id="V14">14&#160;</span>İsrail övladlarının nəsil başçıları bunlardır: İsrailin ilk oğlu Ruvenin oğulları: Xanok, Pallu, Xesron və Karmi; Ruvenin nəsli bunlardan ibarətdir.   <span class="verse" id="V15">15&#160;</span>Şimeonun oğulları: Yemuel, Yamin, Ohad, Yakin, Sohar və Kənanlı bir qadının oğlu Şaul; Şimeonun nəsli bunlardan ibarətdir.   <span class="verse" id="V16">16&#160;</span><a href="#FN2" class="notemark">*<span class="popup">Say. 3:17-20; 26:57-58; 1Saln. 6:16-19</span></a> Nəsillərinə görə Levinin oğulları bunlardır: Gerşon, Qohat və Merari. Levi yüz otuz yeddi il ömür sürdü.   <span class="verse" id="V17">17&#160;</span>Nəsillərinə görə Gerşonun oğulları: Livni və Şimey.   <span class="verse" id="V18">18&#160;</span>Qohatın oğulları: Amram, İshar, Xevron və Uzziel; Qohat yüz otuz üç il ömür sürdü.   <span class="verse" id="V19">19&#160;</span>Merarinin oğulları: Maxli və Muşi; nəsillərinə görə Levinin ailəsi bunlardan ibarətdir.   <span class="verse" id="V20">20&#160;</span>Amram bibisi Yokevedi arvad olaraq aldı; arvadı ona Harunu və Musanı doğdu. Amram yüz otuz yeddi il ömür sürdü.   <span class="verse" id="V21">21&#160;</span>İsharın oğulları: Qorah, Nefeq və Zikri.   <span class="verse" id="V22">22&#160;</span>Uzzielin oğulları: Mişael, Elsafan və Sitri.   <span class="verse" id="V23">23&#160;</span>Harun Naxşonun bacısı Amminadavın qızı Elişevanı arvad aldı; arvadı ona Nadavı, Avihunu, Eleazarı və İtamarı doğdu.   <span class="verse" id="V24">24&#160;</span>Qorahın oğulları: Assir, Elqana və Aviasaf; Qorahın ailəsi bunlardan ibarətdir.   <span class="verse" id="V25">25&#160;</span>Harunun oğlu Eleazar Putielin qızlarından birini arvad aldı; arvadı ona Pinxası doğdu. Ailələrinə görə Levililərin nəsil başçıları bunlardır.   </div><div class='p'> <span class="verse" id="V26">26&#160;</span>Adları çəkilən Harun və Musa o adamlardır ki, Rəbb onlara «İsrail övladlarını dəstələrlə Misir torpağından çıxarın» demişdi.   <span class="verse" id="V27">27&#160;</span>Onlar həmin Musa və Harun idi ki, İsrail övladlarını Misir torpağından çıxarmaq üçün Misir padşahı fironla danışmışdılar.   </div><div class='s'>Allahın Musaya və Haruna buyurduğu əmrlər </div> <div class='p'> <span class="verse" id="V28">28&#160;</span>Misir torpağında Rəbbin Musa ilə danışdığı gün   <span class="verse" id="V29">29&#160;</span>Rəbb Musaya dedi: «Mən Rəbbəm! Sənə dediyim bütün sözləri Misir padşahı firona söylə».   <span class="verse" id="V30">30&#160;</span>Musa Rəbbin önündə dedi: «Mən yaxşı danışa bilmirəm, firon mənə necə qulaq asacaq?»   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO05.htm'>&lt;</a></li>
<li><a href='EXO.htm'>6</a></li>
<li><a href='EXO07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">6:2</a>
<span class="xt"><a href='EXO03.htm#V13'>Çıx. 3:13-15</a></span></p>
<p class="x" id="FN2"><span class="notemark">*</span><a class="notebackref" href="#V16">6:16</a>
<span class="xt"><a href='NUM03.htm#V17'>Say. 3:17-20</a>; <a href='NUM26.htm#V57'>26:57-58</a>; <a href='1CH06.htm#V16'>1Saln. 6:16-19</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
