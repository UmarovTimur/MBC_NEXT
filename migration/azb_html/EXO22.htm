<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO21.htm'>&lt;</a></li>
<li><a href='EXO.htm'>22</a></li>
<li><a href='EXO23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Əmlak haqqında hökmlər </div> <div class='p'> <span class="verse" id="V1">1&#160;</span>Bir adam mal-qara yaxud qoyun-keçidən oğurlayıb kəsər yaxud satarsa, qoy o adam mal-qara əvəzinə beş heyvan, qoyun-keçi əvəzinə dörd heyvan verib zərəri ödəsin.   <span class="verse" id="V2">2&#160;</span>Əgər gecə oğru birinin evinə girərkən yaxalanıb öldürülsə, qoy qanı batsın.   <span class="verse" id="V3">3&#160;</span>Əgər hadisə gün doğandan sonra baş versə, qan tökən müqəssir sayılsın. Oğru zərəri ev yiyəsinə ödəməlidir. Əgər oğrunun zərəri ödəməyə gücü çatmırsa, qoy oğurluğuna görə özü satılsın.   <span class="verse" id="V4">4&#160;</span>Əgər oğurlanan mal-qara, eşşəklər ya qoyun-keçi oğrunun əlində diri tapılsa, qoy oğru zərəri ikiqat ödəsin.   </div><div class='p'> <span class="verse" id="V5">5&#160;</span>Bir adam öz tarlasında yaxud üzüm bağında otardığı heyvanları başqa adamın tarlasına otlamağa buraxarsa, o adam öz tarlasının yaxud üzüm bağının ən yaxşı barından zərəri ödəsin.   </div><div class='p'> <span class="verse" id="V6">6&#160;</span>Alışan od kollara düşüb dərz, əkin yaxud tarlanı məhv edərsə, yanğını yandıran adam zərəri ödəməlidir.   </div><div class='p'> <span class="verse" id="V7">7&#160;</span>Bir adama saxlamağa verilən gümüş yaxud əşya onun evindən oğurlanarsa və oğru tapılarsa, zərəri ikiqat ödəsin.   <span class="verse" id="V8">8&#160;</span>Əgər oğru tapılmasa, evin sahibi Allahın hüzuruna yaxınlaşıb and içsin ki, başqa adamın əmanətinə xəyanət etməyib.   </div><div class='p'> <span class="verse" id="V9">9&#160;</span>Hər hansı itmiş bir əşya – mal-qara, eşşək, qoyun-keçi, paltar barədə “bu mənimdir” deyən iki tərəfin mübahisəli işi Allahın hüzuruna gətirilməlidir; Allahın haqsız çıxardığı adam o birisinə zərəri ikiqat ödəməlidir.   </div><div class='p'> <span class="verse" id="V10">10&#160;</span>Bir adama saxlamağa verilən başqa adamın eşşəyi, mal-qarası, qoyun-keçisi yaxud başqa bir heyvanı heç kəs görmədən ölər, yaralanar yaxud aparılarsa   <span class="verse" id="V11">11&#160;</span>bu adamlar arasında Rəbbin adına içilən and olsun ki, biri o birisinin əmanətinə xəyanət etməyib. Qoy heyvanın sahibi bunu qəbul etsin, ona zərəri ödəməsin.   <span class="verse" id="V12">12&#160;</span>Əgər heyvan həmin adamdan oğurlanıbsa, onu saxlayan adam zərəri sahibinə ödəsin.   <span class="verse" id="V13">13&#160;</span>Əgər heyvanı vəhşi heyvan parçalayıbsa, onu saxlayan adam parçalanan heyvanı sübut kimi sahibinə gətirsin, zərərini isə ödəməsin.   </div><div class='p'> <span class="verse" id="V14">14&#160;</span>Bir adamın borc aldığı heyvan sahibinin yanında olmayanda yaralanar yaxud ölərsə, o adam zərəri ödəməlidir.   <span class="verse" id="V15">15&#160;</span>Əgər heyvanın sahibi yanındadırsa, zərər ödənməməlidir. Əgər heyvan muzdla tutulubsa, zərər muzd haqqına daxil edilir.   </div><div class='s'>Əxlaqi və dini hökmlər </div> <div class='p'> <span class="verse" id="V16">16&#160;</span><a href="#FN1" class="notemark">*<span class="popup">Qanun. 22:28-29</span></a> Bir adam nişanlı olmayan bakirə qızı tovlayıb onunla yaxınlıq edərsə, qıza görə başlıq verib onu özünə arvad etməlidir.   <span class="verse" id="V17">17&#160;</span>Əgər qızın atası onu o adama ərə verməyə qəti razı deyilsə, o adam bakirə qızların başlığına müvafiq məbləğdə pul ödəsin.   </div><div class='p'> <span class="verse" id="V18">18&#160;</span><a href="#FN2" class="notemark">*<span class="popup">Qanun. 18:10-11</span></a> Cadugər qadın sağ qalmasın.   </div><div class='p'> <span class="verse" id="V19">19&#160;</span><a href="#FN3" class="notemark">*<span class="popup">Lev. 18:23; 20:15-16; Qanun. 27:21</span></a> Heyvanlarla cinsi əlaqəyə girən hər kəs öldürülməlidir.   </div><div class='p'> <span class="verse" id="V20">20&#160;</span><a href="#FN4" class="notemark">*<span class="popup">Qanun. 17:2-7</span></a> Rəbdən başqa digər allahlara qurban gətirən adam tamamilə məhv olunsun.   </div><div class='p'> <span class="verse" id="V21">21&#160;</span><a href="#FN5" class="notemark">*<span class="popup">Çıx. 23:9; Lev. 19:33-34; Qanun. 24:17-18; 27:19</span></a> Qərib adama nə haqsızlıq, nə də zülm edin, çünki siz özünüz də Misir ölkəsində qərib idiniz.   <span class="verse" id="V22">22&#160;</span>Heç bir dul qadına və yetimə əziyyət verməyin.   <span class="verse" id="V23">23&#160;</span>Əgər bunlardan birinə əziyyət versəniz və o Mənə fəryad etsə, Mən hökmən fəryadını eşidəcəyəm.   <span class="verse" id="V24">24&#160;</span>Qəzəblənib sizi qılıncdan keçirəcəyəm. Arvadlarınız dul, uşaqlarınız isə yetim qalacaq.   </div><div class='p'> <span class="verse" id="V25">25&#160;</span><a href="#FN6" class="notemark">*<span class="popup">Lev. 25:35-38; Qanun. 15:7-11; 23:19-20</span></a> Xalqıma, yanında yaşayan kasıba pul borc versəniz, onunla sələmçi kimi rəftar etməyin, üstünə sələm qoymayın.   <span class="verse" id="V26">26&#160;</span><a href="#FN7" class="notemark">*<span class="popup">Qanun. 24:10-13</span></a> Əgər başqasının paltarını girov alırsınızsa, gün batandan əvvəl ona girovu qaytarın.   <span class="verse" id="V27">27&#160;</span>Çünki bu paltar onun yeganə örtüyü və əyninin geyimidir. Bəs o adam yatanda nə ilə üstünü örtsün? O Mənə fəryad edəndə səsini eşidəcəyəm, çünki Mən lütfkaram.   </div><div class='p'> <span class="verse" id="V28">28&#160;</span><a href="#FN8" class="notemark">*<span class="popup">Həv. 23:5</span></a> Allaha küfr etmə və xalqın başçısına lənət etmə.   </div><div class='p'> <span class="verse" id="V29">29&#160;</span>Öz məhsulunu və şirə təqdimlərini Mənə gətirməyini gecikdirmə. İlk oğullarını Mənə həsr et.   <span class="verse" id="V30">30&#160;</span>Mal-qaranın və qoyun-keçinin ilk balaları ilə də belə et: yeddi gün onları anaları ilə qoyub, səkkizinci gün Mənə həsr et.   </div><div class='p'> <span class="verse" id="V31">31&#160;</span><a href="#FN9" class="notemark">*<span class="popup">Lev. 17:15</span></a> Mənim üçün müqəddəs xalq olun. Məhz buna görə də vəhşi heyvanın çöldə parçaladığı heyvanın ətini yeməyin, onu itlərə atın.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO21.htm'>&lt;</a></li>
<li><a href='EXO.htm'>22</a></li>
<li><a href='EXO23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V16">22:16</a>
<span class="xt"><a href='DEU22.htm#V28'>Qanun. 22:28-29</a></span></p>
<p class="x" id="FN2"><span class="notemark">*</span><a class="notebackref" href="#V18">22:18</a>
<span class="xt"><a href='DEU18.htm#V10'>Qanun. 18:10-11</a></span></p>
<p class="x" id="FN3"><span class="notemark">*</span><a class="notebackref" href="#V19">22:19</a>
<span class="xt"><a href='LEV18.htm#V23'>Lev. 18:23</a>; <a href='LEV20.htm#V15'>20:15-16</a>; <a href='DEU27.htm#V21'>Qanun. 27:21</a></span></p>
<p class="x" id="FN4"><span class="notemark">*</span><a class="notebackref" href="#V20">22:20</a>
<span class="xt"><a href='DEU17.htm#V2'>Qanun. 17:2-7</a></span></p>
<p class="x" id="FN5"><span class="notemark">*</span><a class="notebackref" href="#V21">22:21</a>
<span class="xt"><a href='EXO23.htm#V9'>Çıx. 23:9</a>; <a href='LEV19.htm#V33'>Lev. 19:33-34</a>; <a href='DEU24.htm#V17'>Qanun. 24:17-18</a>; <a href='DEU27.htm#V19'>27:19</a></span></p>
<p class="x" id="FN6"><span class="notemark">*</span><a class="notebackref" href="#V25">22:25</a>
<span class="xt"><a href='LEV25.htm#V35'>Lev. 25:35-38</a>; <a href='DEU15.htm#V7'>Qanun. 15:7-11</a>; <a href='DEU23.htm#V19'>23:19-20</a></span></p>
<p class="x" id="FN7"><span class="notemark">*</span><a class="notebackref" href="#V26">22:26</a>
<span class="xt"><a href='DEU24.htm#V10'>Qanun. 24:10-13</a></span></p>
<p class="x" id="FN8"><span class="notemark">*</span><a class="notebackref" href="#V28">22:28</a>
<span class="xt"><a href='ACT23.htm#V5'>Həv. 23:5</a></span></p>
<p class="x" id="FN9"><span class="notemark">*</span><a class="notebackref" href="#V31">22:31</a>
<span class="xt"><a href='LEV17.htm#V15'>Lev. 17:15</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
