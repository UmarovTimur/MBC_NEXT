<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab AMOS 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>AMOS</a></li>
<li><a href='AMO02.htm'>&lt;</a></li>
<li><a href='AMO.htm'>3</a></li>
<li><a href='AMO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='p'> <span class="verse" id="V1">1&#160;</span>Ey İsraillilər! Rəbbin əleyhinizə dediyi sözü dinləyin! Misir torpağından çıxardığı bu nəslin hamısına belə deyir:   </div><div class='q'> <span class="verse" id="V2">2&#160;</span>“Yer üzündəki nəsillərin arasında yalnız sizinlə ünsiyyət yaratmışam.  </div><div class='q'>Ona görə Mən bütün cəzanızı öz başınıza gətirəcəyəm”.   </div><div class='s'>Peyğəmbərlik işi </div> <div class='q'> <span class="verse" id="V3">3&#160;</span>İki nəfər razılaşıb görüşməsə,  </div><div class='q'>Birgə yol gedərmi?   </div><div class='q'> <span class="verse" id="V4">4&#160;</span>Şikarı olmayan şir  </div><div class='q'>Meşədə nərə çəkərmi?  </div><div class='q'>Heç nə ovlamamış gənc aslan  </div><div class='q'>Yuvasında nərildəyərmi?   </div><div class='q'> <span class="verse" id="V5">5&#160;</span>Yerdə tələ qurub yem qoyulmazsa,  </div><div class='q'>Oraya quş düşərmi?  </div><div class='q'>Bir şey tutmayan tələ  </div><div class='q'>Yerindən atılarmı?   </div><div class='q'> <span class="verse" id="V6">6&#160;</span>Şəhərdə şeypur çalınarsa,  </div><div class='q'>Xalq qorxuya düşməzmi?  </div><div class='q'>Əgər Rəbb bəla göndərməsə,  </div><div class='q'>Hansısa bir şəhərə bəla gələrmi?   </div><div class='q'> <span class="verse" id="V7">7&#160;</span>Həqiqətən, Xudavənd Rəbb qulu olan peyğəmbərlərə  </div><div class='q'>Öz niyyətini açmadan heç nə etmir.   </div><div class='q'> <span class="verse" id="V8">8&#160;</span>Şir nərə çəkəndə  </div><div class='q'>Kim ondan qorxmaz?  </div><div class='q'>Xudavənd Rəbb söyləyəndə  </div><div class='q'>Kim peyğəmbərlik etməz?   </div><div class='s'>Samariyanın taleyi </div> <div class='q'> <span class="verse" id="V9">9&#160;</span>Aşdodun qalalarında,  </div><div class='q'>Misir torpağının qalalarında belə elan edin:  </div><div class='q'>“Samariya dağlarının üzərinə yığılın.  </div><div class='q'>Oradakı böyük qarışıqlığı,  </div><div class='q'>Onun içindəki təzyiqi görün”.   </div><div class='q'> <span class="verse" id="V10">10&#160;</span>Rəbb bəyan edir:  </div><div class='q'>“Hətta düz iş görməyi bacarmırlar.  </div><div class='q'>Onlar qalalarına zorakılıqla,  </div><div class='q'>Soyğunçuluqla qənimət yığır”.   </div><div class='q'> <span class="verse" id="V11">11&#160;</span>Ona görə də Xudavənd Rəbb belə deyir:  </div><div class='q'>“Düşmən gəlib ölkəni mühasirəyə alacaq,  </div><div class='q'>Səni gücdən salıb qalalarını qarət edəcək”.   </div><div class='b'> &#160; </div> <div class='q'> <span class="verse" id="V12">12&#160;</span>Rəbb belə deyir:  </div><div class='q'>“Çoban şir ağzından necə iki bud sümüyü  </div><div class='q'>Yaxud qulağın bir parçasını çəkib qurtararsa,  </div><div class='q'>Samariyada divan üzərində,  </div><div class='q'>Dəməşqdə yataqda oturan  </div><div class='q'>İsrail övladları da eləcə xilas olacaq”.   </div><div class='b'> &#160; </div> <div class='q'> <span class="verse" id="V13">13&#160;</span>“Buna qulaq asın!  </div><div class='q'>Yaqub nəslinə xəbərdarlıq edin!”  </div><div class='q'>Ordular Allahı Xudavənd Rəbb belə deyir.   </div><div class='q'> <span class="verse" id="V14">14&#160;</span><a href="#FN1" class="notemark">*<span class="popup">2Pad. 23:15 </span></a> “Mən İsraillilərə günahlarına görə cəza verəcəyim gün  </div><div class='q'>Bet-Eldəki qurbangahı da cəzalandıracağam.  </div><div class='q'>O qurbangahın buynuzları kəsilib yerə tullanacaq.   </div><div class='q'> <span class="verse" id="V15">15&#160;</span>Mən qış sarayı ilə yay sarayını yıxacağam,  </div><div class='q'>Fil sümüyü ilə bəzənmiş evlər dağılacaq,  </div><div class='q'>Böyük saraylar viran qalacaq” Rəbb belə bəyan edir.   </div><div class='b'> &#160; </div> <ul class='tnav'>
<li><a href='index.htm'>AMOS</a></li>
<li><a href='AMO02.htm'>&lt;</a></li>
<li><a href='AMO.htm'>3</a></li>
<li><a href='AMO04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V14">3:14</a>
<span class="xt"><a href='2KI23.htm#V15'>2Pad. 23:15</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
