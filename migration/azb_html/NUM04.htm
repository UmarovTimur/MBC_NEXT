<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM03.htm'>&lt;</a></li>
<li><a href='NUM.htm'>4</a></li>
<li><a href='NUM05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Qohat övladlarının vəzifələri </div> <div class='p'> <span class="verse" id="V1">1&#160;</span>Rəbb Musaya və Haruna dedi:   <span class="verse" id="V2">2&#160;</span>«Levililər arasından Qohat övladlarına mənsub nəsillərlə ailələri siyahıya alın.   <span class="verse" id="V3">3&#160;</span>Hüzur çadırında xidmət etməyə gələn otuz yaşından əlli yaşına qədər kişilərin hamısını hesablayın.   <span class="verse" id="V4">4&#160;</span>Qohatlıların Hüzur çadırında xidməti budur: ən müqəddəs əşyalara baxmaq.   <span class="verse" id="V5">5&#160;</span>Düşərgə yola düşəndə Harunla oğulları içəri girsinlər, arakəsmə pərdəsini endirərək onunla Şəhadət sandığını örtsünlər.   <span class="verse" id="V6">6&#160;</span>Onun üzərinə suiti dərisindən örtük çəkərək üstünə büsbütün bənövşəyi kətan sərsinlər və onun şüvüllərini yerinə qoysunlar.   </div><div class='p'> <span class="verse" id="V7">7&#160;</span>Təqdis masası üzərinə bənövşəyi kətan sərərək kətanın üstündə sinilər, nimçələr, dolçalar və içmə təqdimi tökmək üçün piyalələr olmalıdır. Daimi çörək onun üzərində qalsın.   <span class="verse" id="V8">8&#160;</span>Onların üzərinə al rəngli bir kətan sərərək suiti dərisindən bir örtük çəksinlər və onun şüvüllərini yerinə qoysunlar.   </div><div class='p'> <span class="verse" id="V9">9&#160;</span>Bənövşəyi kətan götürüb, işıq verəcək çıraqdanı, çıraqlarını, maşalarını, xəkəndazlarını və çıraqdan xidmətində işlədilən bütün zeytun yağı qablarını örtsünlər.   <span class="verse" id="V10">10&#160;</span>Çıraqdanı və onun bütün avadanlığını suiti dərisindən bir örtüklə sarıyıb xərəyə qoysunlar.   </div><div class='p'> <span class="verse" id="V11">11&#160;</span>Qızıl qurbangahın üzərinə bənövşəyi kətan sərərək onu suiti dərisindən bir örtüklə örtsünlər və şüvüllərini taxsınlar.   <span class="verse" id="V12">12&#160;</span>Müqəddəs yerdə ibadət zamanı işlədilən bütün əşyaları götürərək bənövşəyi kətanla sarısınlar və suiti dərisindən bir örtüklə örtüb xərəyə qoysunlar.   <span class="verse" id="V13">13&#160;</span>Qurbangahdan külü təmizləyib, üzərinə tünd qırmızı kətan çəksinlər.   <span class="verse" id="V14">14&#160;</span>İbadət zamanı işlədilən bütün əşyaları: xəkəndazı, çəngəlləri, kürəkləri, ləyənləri, qurbangahın bütün avadanlığını onun üzərinə qoysunlar. Sonra bunların üstünü suiti dərisindən bir örtüklə örtüb şüvüllərini taxsınlar.   </div><div class='p'> <span class="verse" id="V15">15&#160;</span>Düşərgə yola düşəndə Harunla oğulları müqəddəs əşyaları və bütün avadanlığı örtməyi qurtarandan sonra Qohatlılar onu daşımağa gəlsinlər. Amma müqəddəs şeylərə toxunmamalıdırlar ki, ölməsinlər. Hüzur çadırında olan bu şeyləri daşımaq məsuliyyəti Qohatlılara aiddir.   </div><div class='p'> <span class="verse" id="V16">16&#160;</span>Kahin Harun oğlu Eleazarın işi çıraq üçün zeytun yağına, ətirli buxura, daimi taxıl təqdimi və məsh yağına nəzarət etməkdir. O bütün məskənə və içində olan hər şeyə, müqəddəs yerlə avadanlığına nəzarət edəcəkdir».   </div><div class='p'> <span class="verse" id="V17">17&#160;</span>Rəbb Musaya və Haruna dedi:   <span class="verse" id="V18">18&#160;</span>«Qoymayın ki Levililər arasından Qohatlıların nəsilləri yox olsun.   <span class="verse" id="V19">19&#160;</span>Ancaq ən müqəddəs şeylərə yaxınlaşdıqları zaman ölməyib sağ qalsınlar deyə Harunla oğulları içəri girib onların hərəsini öz işinin üstünə və öz yükünün başında qoysun.   <span class="verse" id="V20">20&#160;</span>Lakin Qohatlılar bir an belə, içəri girib müqəddəs əşyalara baxmasınlar, yoxsa ölərlər».   </div><div class='s'>Gerşon övladlarının vəzifələri </div> <div class='p'> <span class="verse" id="V21">21&#160;</span>Rəbb Musaya belə dedi:   <span class="verse" id="V22">22&#160;</span>«Gerşonluları da mənsub olduqları ailələrə və nəsillərə görə siyahıya al.   <span class="verse" id="V23">23&#160;</span>Onlardan otuz yaşından əlli yaşına qədər olanların hamısını siyahıya al. Qoy xidmət edib Hüzur çadırında iş görmək üçün gəlsinlər.   <span class="verse" id="V24">24&#160;</span>İş görmək və yük daşımaq xüsusunda Gerşon nəsillərinin vəzifəsi budur:   <span class="verse" id="V25">25&#160;</span>Müqəddəs məskənin pərdələrini, Hüzur çadırı ilə onun örtüyünü, üzərindəki suiti dərisindən xarici örtüyü, Hüzur çadırının girişində olan arakəsməni,   <span class="verse" id="V26">26&#160;</span>həyətin pərdələrini və qurbangahın ətrafındakı həyətin darvazasının arakəsməsi ilə iplərini və onların ibadət üçün işlənən bütün əşyalarını daşısınlar; bu şeylərlə görüləcək bütün işləri Gerşonlular görsünlər.   <span class="verse" id="V27">27&#160;</span>İstər yük daşımaq, istərsə başqa iş görmək, edəcəkləri bütün xidmətlər Harunla oğullarının rəhbərliyi ilə görülsün. Gerşonlular daşıyacaqları hər yükə cavabdeh olsunlar.   <span class="verse" id="V28">28&#160;</span>Hüzur çadırında Gerşon nəsillərinin xidməti budur. Onların vəzifələri kahin Harun oğlu İtamarın nəzarəti altında olsun.   </div><div class='s'>Merari övladlarının vəzifələri </div> <div class='p'> <span class="verse" id="V29">29&#160;</span>Merarililəri mənsub olduqları nəsillərə və ailələrə görə siyahıya al.   <span class="verse" id="V30">30&#160;</span>Otuz yaşından əlli yaşına qədər Hüzur çadırının işini görmək üçün gələnlərin hamısını siyahıya al.   <span class="verse" id="V31">31&#160;</span>Hüzur çadırında xidmət edərkən onların vəzifəsi budur: məskənin çərçivələrini, şüvüllərini, dirəklərini, altlıqlarını,   <span class="verse" id="V32">32&#160;</span>çadırın ətrafındakı həyətin dirəkləri ilə altlıqlarını, payalarını, iplərini, bütün avadanlığını və işlətdikləri hər şeyi daşımaq. Hər kəsi adbaad təyin et ki, müəyyən əşyaları daşısın.   <span class="verse" id="V33">33&#160;</span>Hüzur çadırında Merari nəsillərinin vəzifəsi budur. Onlar kahin Harun oğlu İtamarın nəzarəti altında xidmət edəcəklər».   </div><div class='s'>Levililərin siyahıya alınması </div> <div class='p'> <span class="verse" id="V34">34&#160;</span>Musa ilə Harun və icma başçıları, Qohatlılardan nəsillərə və ailələrə görə   <span class="verse" id="V35">35&#160;</span>otuz yaşından əlli yaşına qədər Hüzur çadırına xidmət edib iş görmək üçün gələn kişilərin hamısını siyahıya aldılar.   <span class="verse" id="V36">36&#160;</span>Nəsillərinə görə 2 750 nəfər siyahıya alındı.   <span class="verse" id="V37">37&#160;</span>Hüzur çadırında xidmət edən Qohat nəsillərinə mənsub kişilərin cəmi bu idi. Rəbbin Musa vasitəsilə verdiyi əmrə görə Musa ilə Harun onları siyahıya aldılar.   </div><div class='p'> <span class="verse" id="V38">38&#160;</span>Gerşonlulardan nəsillərinə və ailələrinə görə   <span class="verse" id="V39">39&#160;</span>otuz yaşından əlli yaşına qədər Hüzur çadırına xidmət edib iş görmək üçün gələn kişilərin hamısı siyahıya alındı.   <span class="verse" id="V40">40&#160;</span>Nəsillərinə və ailələrinə görə 2630 nəfər siyahıya alındı.   <span class="verse" id="V41">41&#160;</span>Gerşon nəslindən siyahıya alınan, Hüzur çadırında xidmət edən kişilərin cəmi bu idi. Rəbbin əmrinə görə Musa ilə Harun onları siyahıya aldılar.   </div><div class='p'> <span class="verse" id="V42">42&#160;</span>Merari övladlarından nəsillərinə və ailələrinə görə   <span class="verse" id="V43">43&#160;</span>otuz yaşından əlli yaşına qədər Hüzur çadırına xidmət edib iş görmək üçün gələn kişilərin hamısı siyahıya alındı.   <span class="verse" id="V44">44&#160;</span>Nəsillərinə görə 3200 nəfər siyahıya alındı.   <span class="verse" id="V45">45&#160;</span>Hüzur çadırında xidmət edən Merari nəsillərinə mənsub kişilərin cəmi bu idi. Rəbbin Musa vasitəsi ilə verdiyi əmrə görə Musa ilə Harun onları siyahıya aldılar.   </div><div class='p'> <span class="verse" id="V46">46&#160;</span>Musa ilə Harun və İsrail rəhbərləri, nəsillərinə və ailələrinə görə bütün Levililəri,   <span class="verse" id="V47">47&#160;</span>otuz yaşından əlli yaşına qədər, Hüzur çadırında xidmət etmək və yük daşımaq üçün gələn kişilərin hamısını siyahıya aldılar.   <span class="verse" id="V48">48&#160;</span>8580 nəfər siyahıya alındı.   <span class="verse" id="V49">49&#160;</span>Rəbbin əmrinə görə hər biri edəcəyi xidmətə və daşıyacağı yükə görə Musanın nəzarəti ilə siyahıya alındılar; onlar Rəbbin Musaya əmr etdiyi kimi siyahıya alındılar.   </div><ul class='tnav'>
<li><a href='index.htm'>SAYLAR</a></li>
<li><a href='NUM03.htm'>&lt;</a></li>
<li><a href='NUM.htm'>4</a></li>
<li><a href='NUM05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
