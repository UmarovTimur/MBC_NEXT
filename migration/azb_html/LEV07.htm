<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV06.htm'>&lt;</a></li>
<li><a href='LEV.htm'>7</a></li>
<li><a href='LEV08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Təqsir qurbanı </div> <div class='p'> <span class="verse" id="V1">1&#160;</span>Təqsir qurbanına aid olan təlimat budur. O ən müqəddəsdir.   <span class="verse" id="V2">2&#160;</span>Təqsir qurbanı yandırma qurbanları kəsilən yerdə kəsilsin. Kahin onun qanını qurbangahın hər tərəfinə səpsin.   <span class="verse" id="V3">3&#160;</span>Onun bütün piyini təqdim etsin: quyruğunu, içalatı örtən piyi,   <span class="verse" id="V4">4&#160;</span>belindəki hər iki böyrəyini və üstündəki piyi, qaraciyərin quyruğa bənzər hissəsini – bunları böyrəkləri ilə birgə çıxartsın.   <span class="verse" id="V5">5&#160;</span>Qoy kahin bunu Rəbb üçün yandırma təqdimi olaraq qurbangahda tüstülədib yandırsın. Bu, təqsir qurbanıdır.   <span class="verse" id="V6">6&#160;</span>Ətini kahin nəslindən olan hər kişi yesin; bu ət müqəddəs bir yerdə yeyilsin, çünki o ən müqəddəsdir.   </div><div class='p'> <span class="verse" id="V7">7&#160;</span>Günah qurbanına da, təqsir qurbanına da aid olan təlimat eynidir: qurbanın əti həmin qurbanla kəffarə edən kahinə məxsus olsun.   <span class="verse" id="V8">8&#160;</span>Bir adamın gətirdiyi yandırma qurbanının dərisi də həmin qurbanı təqdim edən kahinə məxsus olsun.   <span class="verse" id="V9">9&#160;</span>Təndirdə bişirilmiş hər taxıl təqdimi, tavada, sacda hazırlanan hər bir şey onu götürüb təqdim edən kahinə məxsus olsun.   <span class="verse" id="V10">10&#160;</span>Zeytun yağı ilə yoğrulmuş yaxud hər quru taxıl təqdimi isə bütün Harun övladları arasında bərabər paylara bölünsün.   </div><div class='s'>Ünsiyyət qurbanı </div> <div class='p'> <span class="verse" id="V11">11&#160;</span>Rəbbə təqdim olunan ünsiyyət qurbanına aid olan təlimat budur.   <span class="verse" id="V12">12&#160;</span>Əgər kimsə onu təşəkkür etmək üçün qurban gətirsə, onda o, zeytun yağı ilə yoğrulmuş mayasız kökələr, üstünə zeytun yağı sürtülmüş mayasız qoğallar və zeytun yağı ilə narın undan yoğrulmuş kökələr gətirsin.   <span class="verse" id="V13">13&#160;</span>Bundan əlavə, o, mayalı çörək kökələrini təşəkkür ifadə edən ünsiyyət qurbanı ilə təqdim olaraq gətirsin.   <span class="verse" id="V14">14&#160;</span>Bunların hər növündən birini Rəbbə qaldırılan pay kimi təqdim etsin. O, ünsiyyət qurbanının qanını səpən kahinə məxsus olsun.   <span class="verse" id="V15">15&#160;</span>Təşəkkür ifadə edən ünsiyyət qurbanının əti qurban kəsilən gün yeyilsin. O, səhərə qədər qalmamalıdır.   </div><div class='p'> <span class="verse" id="V16">16&#160;</span>Əgər kimsə verdiyi əhdə görə yaxud könüllü təqdim olaraq qurban gətirərsə, qurbanın əti kəsildiyi gün yeyilsin, qalan hissəsi isə sabahkı gün yeyilə bilər,   <span class="verse" id="V17">17&#160;</span>lakin üçüncü günə qalan qurbanlıq əti yandırılsın.   <span class="verse" id="V18">18&#160;</span>Əgər ünsiyyət qurbanlarının ətindən üçüncü gün yeyilsə, o qurbanı gətirən adam qəbul olunmaz və qurban onun xeyrinə sayılmaz, bu ət iyrənc sayılar və onu yeyən adam cəzasını çəkər.   </div><div class='p'> <span class="verse" id="V19">19&#160;</span>Murdar sayılan hər hansı bir şeyə toxunan ət yeyilməməli və yandırılmalıdır. Hər pak adam murdar ətdən başqa hər cür ət yeyə bilər;   <span class="verse" id="V20">20&#160;</span>murdar halda isə Rəbbə kəsilən ünsiyyət qurbanının ətini yeyən hər kəs xalqı arasından qovulsun.   <span class="verse" id="V21">21&#160;</span>Bir nəfər hər hansı murdar əşyaya, insandan ifraz olan murdarlığa yaxud murdar bir heyvana yaxud hər hansı iyrəndirici bir murdar şeyə toxunub sonra da Rəbbin ünsiyyət qurbanının ətindən yeyərsə, xalqı arasından qovulsun”».   </div><div class='s'>Xalq üçün qurbanlara aid olan təlimat </div> <div class='p'> <span class="verse" id="V22">22&#160;</span>Rəbb Musaya dedi:   <span class="verse" id="V23">23&#160;</span>«İsrail övladlarına belə de: “Mal-qara, qoyun və keçi piyini yeməyin.   <span class="verse" id="V24">24&#160;</span>Təbii yolla ölən yaxud parçalanıb ölən heyvanın piyini hər bir başqa iş üçün işlədə bilərsiniz, lakin onu qətiyyən yemək olmaz.   <span class="verse" id="V25">25&#160;</span>Rəbb üçün yandırma təqdimi olaraq verilən heyvanın piyindən yeyən hər kəs xalqı arasından qovulsun.   <span class="verse" id="V26">26&#160;</span><a href="#FN1" class="notemark">*<span class="popup">Yar. 9:4; Lev. 17:10-14; 19:26; Qanun. 12:16,23-25; 15:23 </span></a> Bütün yaşadığınız yerlərdə heç vaxt quşların və heyvanların qanını yeməyin;   <span class="verse" id="V27">27&#160;</span>qan yeyən hər kəs xalqı arasından qovulsun”».   </div><div class='p'> <span class="verse" id="V28">28&#160;</span>Rəbb Musaya dedi:   <span class="verse" id="V29">29&#160;</span>«İsrail övladlarına belə de: “Rəbbə ünsiyyət qurbanı təqdim edən şəxs onun bir hissəsini Rəbbin hüzuruna qurban gətirsin.   <span class="verse" id="V30">30&#160;</span>Onu öz əli ilə Rəbb üçün yandırma təqdimi olaraq gətirsin; heyvanın piyi ilə döş ətini gətirib Rəbbin hüzurunda yellətmə təqdimi versin.   <span class="verse" id="V31">31&#160;</span>Kahin piyi qurbangahda tüstülədib yandırsın; döş əti isə Harunla övladlarına məxsus olsun.   <span class="verse" id="V32">32&#160;</span>Ünsiyyət qurbanları olan heyvanlarınızın sağ budunu qaldırma təqdimi kimi kahinə verin;   <span class="verse" id="V33">33&#160;</span>həmin sağ bud ünsiyyət qurbanının qanını və piyini təqdim edən Harun övladlarının payı olsun”.   <span class="verse" id="V34">34&#160;</span>Çünki Mən yellədilən döş ətini və qaldırılan budu İsrail övladlarından, onların ünsiyyət qurbanlarından götürüb kahin Harunla övladlarına İsraillilərdən gələn əbədi pay kimi vermişəm.   <span class="verse" id="V35">35&#160;</span>Bu, Rəbbə kahinlik etmək üçün bunları təqdim etdiyi gün Rəbb üçün verilən yandırma təqdimlərindən Harunun və övladlarının payıdır;   <span class="verse" id="V36">36&#160;</span>Harunla övladları məsh olunduğu gün Rəbb əmr etmişdir ki, nəsildən-nəslə İsrail övladları bu əbədi payı onlara versinlər».   </div><div class='p'> <span class="verse" id="V37">37&#160;</span>Bu, yandırma qurbanına, taxıl təqdiminə, günah qurbanına, təqsir qurbanına, təqdis təqdiminə və ünsiyyət qurbanına aid olan   <span class="verse" id="V38">38&#160;</span>Rəbbin Sina dağında Musaya əmr etdiyi təlimatdır. Rəbb bu təlimatı İsrail övladlarına Sina səhrasında qurbanlarını Ona təqdim etməklə əlaqədar əmr etdiyi gündə vermişdi.   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV06.htm'>&lt;</a></li>
<li><a href='LEV.htm'>7</a></li>
<li><a href='LEV08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V26">7:26</a>
<span class="xt"><a href='GEN09.htm#V4'>Yar. 9:4</a>; <a href='LEV17.htm#V10'>Lev. 17:10-14</a>; <a href='LEV19.htm#V26'>19:26</a>; <a href='DEU12.htm#V16'>Qanun. 12:16,23-25</a>; <a href='DEU15.htm#V23'>15:23</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
