<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YOEL 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YOEL</a></li>
<li><a href='JOL02.htm'>&lt;</a></li>
<li><a href='JOL.htm'>3</a></li>
<li><a href='AMO01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Rəbb millətləri mühakimə edir </div> <div class='p'> <span class="verse" id="V1">1&#160;</span>O günlərdə Yəhuda və Yerusəlimin  </div><div class='q'>Sərvətlərini geri qaytardığım zaman   </div><div class='q'> <span class="verse" id="V2">2&#160;</span>Bütün millətləri yığıb  </div><div class='q'>Yehoşafat <a href="#FN1" class="notemark">*<span class="popup">Yehoşafat – ibrani dilində Rəbb mühakimə edir.</span></a> vadisinə endirəcəyəm.  </div><div class='q'>İrsim və xalqım İsraildən ötrü  </div><div class='q'>Orada millətləri mühakimə edəcəyəm,  </div><div class='q'>Çünki xalqımı millətlər arasında dağıtdılar,  </div><div class='q'>Torpağımı da böldülər.   </div><div class='q'> <span class="verse" id="V3">3&#160;</span>Xalqım üçün püşk atdılar,  </div><div class='q'>Oğlan uşaqlarını fahişə əvəzinə verdilər,  </div><div class='q'>İçki içsinlər deyə  </div><div class='q'>Qızları şəraba satdılar».   </div><div class='p'> <span class="verse" id="V4">4&#160;</span><a href="#FN2" class="notemark">*<span class="popup">Yeş. 23:1-18; Yez. 26:1–28:26; Amos 1:9-10; Zək. 9:2-4; Mat. 11:20-22; Luka 10:13-14</span></a> <a href="#FN3" class="notemark">*<span class="popup">Yeş. 14:29-31; Yer. 47:1-7; Yez. 25:15-17; Amos 1:6-8; Sef. 2:4-7; Zək. 9:5-7 </span></a> «Ey Surlular, Sidonlular və bütün Filişt vilayətlərinin əhalisi, siz kimsiniz ki, Məndən qisas alasınız. Əgər siz Məndən qisas alsanız, çox tezliklə Mən sizin etdiyinizin əvəzini öz başınıza döndərəcəyəm.   <span class="verse" id="V5">5&#160;</span>Siz qızılımı və gümüşümü aldınız və qiymətli şeylərimi məbədlərinizə apardınız,   <span class="verse" id="V6">6&#160;</span>Yəhuda və Yerusəlim xalqını öz vətənlərindən uzaqlaşdırmaq üçün Yunan xalqına satdınız.   <span class="verse" id="V7">7&#160;</span>Amma Mən onları satdığınız yerdən götürəcəyəm, etdiyinizin əvəzini öz başınıza döndərəcəyəm.   <span class="verse" id="V8">8&#160;</span>Oğul-qızlarınızı Yəhuda xalqına satacağam və Yəhuda xalqı isə onları ucqar bir millətə – Səbalılara satacaq». Rəbb belə söylədi.   </div><div class='q'> <span class="verse" id="V9">9&#160;</span>«Millətlər arasında bunu elan edin:  </div><div class='q'>Döyüşə hazırlaşın,  </div><div class='q'>İgidləri qızışdırın,  </div><div class='q'>Bütün döyüşçülər yaxınlaşıb yuxarı çıxsın.   </div><div class='q'> <span class="verse" id="V10">10&#160;</span><a href="#FN4" class="notemark">*<span class="popup">Yeş. 2:4; Mik. 4:3</span></a> Kotanlarınızdan qılınc,  </div><div class='q'>Dəryazlarınızdan nizə düzəldin.  </div><div class='q'>Qoy zəif olan “güclüyəm” desin.   </div><div class='q'> <span class="verse" id="V11">11&#160;</span>Tələsin, ey hər tərəfdəki millətlər,  </div><div class='q'>Gəlin və toplaşın.  </div><div class='q'>Ya Rəbb, igidlərini oraya endir.   </div><div class='q'> <span class="verse" id="V12">12&#160;</span>Millətlər hərəkətə gələrək  </div><div class='q'>Yehoşafat vadisinə çıxsın,  </div><div class='q'>Çünki hər tərəfdəki bütün millətləri  </div><div class='q'>Mühakimə etmək üçün orada oturacağam.   </div><div class='q'> <span class="verse" id="V13">13&#160;</span><a href="#FN5" class="notemark">*<span class="popup">Vəhy 14:15</span></a> <a href="#FN6" class="notemark">*<span class="popup">Vəhy 14:19-20; 19:15 </span></a> Oraq çalın,  </div><div class='q'>Çünki məhsul yetişib.  </div><div class='q'>Gəlin ayağınızla əzin,  </div><div class='q'>Çünki üzümsıxanlar doludur,  </div><div class='q'>Təknələr daşır.  </div><div class='q'>Çünki onların pisliyi böyükdür».   </div><div class='b'> &#160; </div> <div class='q'> <span class="verse" id="V14">14&#160;</span>Kütlələr, mühakimə vadisində olan kütlələr,  </div><div class='q'>Çünki mühakimə vadisində Rəbbin günü yaxındır!   </div><div class='q'> <span class="verse" id="V15">15&#160;</span>Günəş və ay qaralır,  </div><div class='q'>Ulduzlar işıqlarını gizlədir.   </div><div class='b'> &#160; </div> <div class='q'> <span class="verse" id="V16">16&#160;</span><a href="#FN7" class="notemark">*<span class="popup">Yer. 25:30; Amos 1:2</span></a> Rəbb Siondan nərə çəkəcək,  </div><div class='q'>Yerusəlimdən guruldayacaq,  </div><div class='q'>Göy və yer sarsılacaq.  </div><div class='q'>Lakin Rəbb Öz xalqı üçün sığınacaq yer,  </div><div class='q'>İsrail övladları üçün qala olacaq.   </div><div class='s'>Allahın Öz xalqına xeyir-duası </div> <div class='q'> <span class="verse" id="V17">17&#160;</span>«O zaman biləcəksiniz ki,  </div><div class='q'>Müqəddəs dağım Sionda məskən salan  </div><div class='q'>Allahınız Rəbb Mənəm!  </div><div class='q'>Yerusəlim müqəddəs olacaq,  </div><div class='q'>Artıq yadellilər oradan keçməyəcək.   </div><div class='b'> &#160; </div> <div class='q'> <span class="verse" id="V18">18&#160;</span>O gün belə olacaq:  </div><div class='q'>Dağlardan şirin şərab damacaq,  </div><div class='q'>Təpələrdən süd axacaq,  </div><div class='q'>Yəhudanın bütün dərələrində sular axacaq.  </div><div class='q'>Rəbbin evindən bir qaynaq çıxacaq,  </div><div class='q'>Əbrişimlər <a href="#FN8" class="notemark">†<span class="popup">Əbrişimlər – ibrani mətnində <span class='tl'>Şittim</span>.</span></a> vadisini sulayacaq.   </div><div class='q'> <span class="verse" id="V19">19&#160;</span>Yəhuda xalqına qəddarlıq etdiyinə,  </div><div class='q'>Torpaqlarında günahsız qan tökdüyünə görə  </div><div class='q'>Misir viran qalacaq,  </div><div class='q'>Edom izsiz bir səhra olacaq.   </div><div class='q'> <span class="verse" id="V20">20&#160;</span>Lakin Yəhuda əbədi qalacaq,  </div><div class='q'>Yerusəlim nəsildən-nəslə keçəcək.   </div><div class='q'> <span class="verse" id="V21">21&#160;</span>Onların tökdüyü qanları  </div><div class='q'>İndiyə qədər bağışlamamışam,  </div><div class='q'>Lakin bundan sonra bağışlayacağam.  </div><div class='q'>Rəbb Sionda məskən salır».   </div><ul class='tnav'>
<li><a href='index.htm'>YOEL</a></li>
<li><a href='JOL02.htm'>&lt;</a></li>
<li><a href='JOL.htm'>3</a></li>
<li><a href='AMO01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">3:2</a>
<span class="fq">Yehoşafat </span><span class="ft">– ibrani dilində </span><span class="fq">Rəbb mühakimə edir.</span></p>
<p class="x" id="FN2"><span class="notemark">*</span><a class="notebackref" href="#V4">3:4</a>
<span class="xt"><a href='ISA23.htm#V1'>Yeş. 23:1-18</a>; <a href='EZK26.htm#V1'>Yez. 26:1</a>–<a href='EZK28.htm#V26'>28:26</a>; <a href='AMO01.htm#V9'>Amos 1:9-10</a>; <a href='ZEC09.htm#V2'>Zək. 9:2-4</a>; <a href='MAT11.htm#V20'>Mat. 11:20-22</a>; <a href='LUK10.htm#V13'>Luka 10:13-14</a></span></p>
<p class="x" id="FN3"><span class="notemark">*</span><a class="notebackref" href="#V4">3:4</a>
<span class="xt"><a href='ISA14.htm#V29'>Yeş. 14:29-31</a>; <a href='JER47.htm#V1'>Yer. 47:1-7</a>; <a href='EZK25.htm#V15'>Yez. 25:15-17</a>; <a href='AMO01.htm#V6'>Amos 1:6-8</a>; <a href='ZEP02.htm#V4'>Sef. 2:4-7</a>; <a href='ZEC09.htm#V5'>Zək. 9:5-7</a> </span></p>
<p class="x" id="FN4"><span class="notemark">*</span><a class="notebackref" href="#V10">3:10</a>
<span class="xt"><a href='ISA02.htm#V4'>Yeş. 2:4</a>; <a href='MIC04.htm#V3'>Mik. 4:3</a></span></p>
<p class="x" id="FN5"><span class="notemark">*</span><a class="notebackref" href="#V13">3:13</a>
<span class="xt"><a href='REV14.htm#V15'>Vəhy 14:15</a></span></p>
<p class="x" id="FN6"><span class="notemark">*</span><a class="notebackref" href="#V13">3:13</a>
<span class="xt"><a href='REV14.htm#V19'>Vəhy 14:19-20</a>; <a href='REV19.htm#V15'>19:15</a> </span></p>
<p class="x" id="FN7"><span class="notemark">*</span><a class="notebackref" href="#V16">3:16</a>
<span class="xt"><a href='JER25.htm#V30'>Yer. 25:30</a>; <a href='AMO01.htm#V2'>Amos 1:2</a></span></p>
<p class="f" id="FN8"><span class="notemark">†</span><a class="notebackref" href="#V18">3:18</a>
<span class="fq">Əbrişimlər </span><span class="ft">– ibrani mətnində Şittim.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
