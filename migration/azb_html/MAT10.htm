<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT09.htm'>&lt;</a></li>
<li><a href='MAT.htm'>10</a></li>
<li><a href='MAT11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>On İki şagirdə verilən vəzifə </div> <div class='r'>(Mark 3:13-19; 6:7-13; Luka 6:12-16; 9:1-6; 10:1-12)  </div><div class='p'> <span class="verse" id="V1">1&#160;</span>İsa On İki şagirdini yanına çağırıb onlara natəmiz ruhlar üzərində səlahiyyət verdi ki, bunları qovsunlar, hər cür xəstəliyə və hər cür naxoşluğa şəfa versinlər.   <span class="verse" id="V2">2&#160;</span>Bu On İki həvarinin adları belədir: birincisi Peter adlanan Şimon və onun qardaşı Andrey, Zavday oğlu Yaqub və qardaşı Yəhya,   <span class="verse" id="V3">3&#160;</span>Filip və Bartalmay, Tomas və vergiyığan Matta, Halfay oğlu Yaqub və Tadday,<a href="#FN1" class="notemark">*<span class="popup">Tadday – bəzi əlyazmalarda Tadday ləqəbi verilən Lebbay.</span></a>   <span class="verse" id="V4">4&#160;</span>Kənançı<a href="#FN2" class="notemark">†<span class="popup">Kənançı – Romalılara qarşı müqəddəs müharibəyə hazırlaşan yəhudi millətçi təşkilatının üzvünə verilən ad.</span></a> Şimon və İsaya xəyanət edən Yəhuda İskaryot.   </div><div class='p'> <span class="verse" id="V5">5&#160;</span>İsa həmin on iki nəfəri belə əmrlə göndərdi: «Başqa millətlərin arasına getməyin və Samariyalıların heç bir şəhərinə girməyin,   <span class="verse" id="V6">6&#160;</span>amma İsrail xalqının itmiş qoyunlarının yanına gedin.   <span class="verse" id="V7">7&#160;</span><a href="#FN3" class="notemark">*<span class="popup">Luka 10:4-12</span></a>Getdiyiniz yerlərdə “Səmavi Padşahlıq yaxınlaşıb” deyə vəz edin.   <span class="verse" id="V8">8&#160;</span>Xəstələrə şəfa verin, ölüləri dirildin, cüzamlıları pak edin, cinləri çıxarın. Müftə aldınız, müftə verin.   <span class="verse" id="V9">9&#160;</span><a href="#FN4" class="notemark">*<span class="popup">Luka 10:4</span></a>Qurşağınızda nə qızıl, nə gümüş, nə də mis götürün.   <span class="verse" id="V10">10&#160;</span><a href="#FN5" class="notemark">*<span class="popup">1Kor. 9:14; 1Tim. 5:18</span></a>Yol üçün nə torba, nə iki köynək, nə çarıq, nə də əsa götürün. Çünki işçi öz azuqəsinə layiqdir.   <span class="verse" id="V11">11&#160;</span>Hansı şəhərə ya kəndə girsəniz, orada ləyaqətli kimdirsə, axtarın və yola çıxanacan onun evində qalın.   <span class="verse" id="V12">12&#160;</span>O evə girərkən ev sakinlərini salamlayın.   <span class="verse" id="V13">13&#160;</span>Əgər ev layiqdirsə, əmin-amanlığınız onun üzərinə gəlsin; layiq deyilsə, əmin-amanlığınız özünüzə qayıtsın.   <span class="verse" id="V14">14&#160;</span><a href="#FN6" class="notemark">*<span class="popup">Həv. 13:51</span></a>Kim sizi qəbul etməyib sözlərinizi dinləməzsə, o evdən və ya şəhərdən çıxarkən ayaqlarınızın tozunu çırpın.   <span class="verse" id="V15">15&#160;</span><a href="#FN7" class="notemark">*<span class="popup">Yar. 19:24-28; Mat. 11:24</span></a>Sizə doğrusunu deyirəm: qiyamət günü<a href="#FN8" class="notemark">‡<span class="popup">Qiyamət günü – hərfi tərcümədə mühakimə günü.</span></a> Sodom və Homorra diyarının halı o şəhərin halından daha asan olacaq.   </div><div class='s'>Şagirdlərin sıxıntıları </div> <div class='r'>(Mark 13:9-13; Luka 21:12-17)  </div><div class='p'> <span class="verse" id="V16">16&#160;</span><a href="#FN9" class="notemark">*<span class="popup">Luka 10:3</span></a>Budur, sizi qurdlar arasına quzular kimi göndərirəm. Ona görə də ilan kimi müdrik və göyərçin kimi məsum olun.   <span class="verse" id="V17">17&#160;</span>İnsanlardan özünüzü gözləyin. Çünki onlar sizi məhkəmələrə çəkəcək, sinaqoqlarında qamçılayacaqlar.   <span class="verse" id="V18">18&#160;</span>Onlara və millətlərə şəhadət etmək üçün siz Mənə görə valilərin və padşahların qarşısına aparılacaqsınız.   <span class="verse" id="V19">19&#160;</span><a href="#FN10" class="notemark">*<span class="popup">Luka 12:11-12</span></a>Onlar sizi təslim edəndə necə və ya nə deyəcəyiniz barədə qayğı çəkməyin. Nə deyəcəyiniz həmin vaxt sizə bildiriləcək,   <span class="verse" id="V20">20&#160;</span>çünki danışan siz yox, sizdə danışan Atanızın Ruhudur.   <span class="verse" id="V21">21&#160;</span><a href="#FN11" class="notemark">*<span class="popup">Mark 13:12; Luka 21:16</span></a>Qardaş qardaşı, ata övladını ölümə təslim edəcək. Övladlar ata-anasına qarşı çıxıb onları edam etdirəcək.   <span class="verse" id="V22">22&#160;</span><a href="#FN12" class="notemark">*<span class="popup">Mat. 24:9,13</span></a>Mənim adıma görə hamı sizə nifrət edəcək. Amma axıracan dözən xilas olacaq.   <span class="verse" id="V23">23&#160;</span>Sizi bir şəhərdə təqib edəndə başqasına qaçın. Çünki sizə doğrusunu deyirəm: siz İsrail şəhərlərini dolaşıb-qurtarmamış Bəşər Oğlu gələcək.   </div><div class='p'> <span class="verse" id="V24">24&#160;</span><a href="#FN13" class="notemark">*<span class="popup">Luka 6:40; Yəh. 13:16; 15:20</span></a>Şagird müəllimindən, qul da ağasından üstün deyil.   <span class="verse" id="V25">25&#160;</span><a href="#FN14" class="notemark">*<span class="popup">Mat. 9:34; 12:24; Mark 3:22; Luka 11:15</span></a>Şagirdin öz müəllimi, qulun isə öz ağası kimi olması ona kifayətdir. Əgər ev sahibinə Baal-Zevul dedilərsə, onun ailə üzvlərinə bundan nə qədər artıq deyəcəklər!   </div><div class='s'>Kimdən qorxmalı </div> <div class='r'>(Luka 12:2-9)  </div><div class='p'> <span class="verse" id="V26">26&#160;</span><a href="#FN15" class="notemark">*<span class="popup">Mark 4:22; Luka 8:17</span></a>Beləliklə, onlardan qorxmayın. Çünki elə örtülü bir şey yoxdur ki, aşkara çıxmayacaq və elə gizli bir şey yoxdur ki, bilinməyəcək.   <span class="verse" id="V27">27&#160;</span>Sizə qaranlıqda dediklərimi gün işığında söyləyin və qulağınıza pıçıldananı damlardan bəyan edin.   <span class="verse" id="V28">28&#160;</span>Bədəni öldürüb canı öldürə bilməyənlərdən qorxmayın. Həm canı, həm bədəni cəhənnəmdə məhv edə bilən Allahdan qorxun.   <span class="verse" id="V29">29&#160;</span>İki sərçə bir qara pula satılmırmı? Onlardan biri belə, Atanızın izni olmadan yerə düşməz.   <span class="verse" id="V30">30&#160;</span>Sizin başınızdakı saçlar belə, sayılıb.   <span class="verse" id="V31">31&#160;</span>Ona görə də qorxmayın, siz saysız-hesabsız sərçədən daha dəyərlisiniz.   </div><div class='p'> <span class="verse" id="V32">32&#160;</span>İnsanlar qarşısında Məni iqrar edən hər kəsi Mən də göylərdə olan Atamın qarşısında iqrar edəcəyəm.   <span class="verse" id="V33">33&#160;</span><a href="#FN16" class="notemark">*<span class="popup">2Tim. 2:12</span></a>Amma kim insanlar qarşısında Məni inkar etsə, Mən də onu göylərdə olan Atamın qarşısında inkar edəcəyəm.   </div><div class='s'>İsaya layiq olmaq </div> <div class='r'>(Luka 12:51-53; 14:26-27)  </div><div class='p'> <span class="verse" id="V34">34&#160;</span>Düşünməyin ki, yer üzünə sülh gətirməyə gəlmişəm. Mən sülh deyil, qılınc gətirməyə gəlmişəm.   <span class="verse" id="V35">35&#160;</span><a href="#FN17" class="notemark">*<span class="popup">Mik. 7:6</span></a>Çünki Mən oğulu atasından, qızı anasından, gəlini də qayınanasından ayırmağa gəlmişəm.   </div><div class='q'> <span class="verse" id="V36">36&#160;</span>“İnsanın düşməni öz ev əhli olacaq”.   </div><div class='m'> <span class="verse" id="V37">37&#160;</span>Atasını ya anasını Məndən artıq sevən kəs Mənə layiq deyil. Oğlunu ya qızını Məndən artıq sevən də Mənə layiq deyil.   <span class="verse" id="V38">38&#160;</span><a href="#FN18" class="notemark">*<span class="popup">Mat. 16:24; Mark 8:34; Luka 9:23</span></a>Çarmıxını götürməyib ardımca gələn kəs də Mənə layiq deyil.   <span class="verse" id="V39">39&#160;</span><a href="#FN19" class="notemark">*<span class="popup">Mat. 16:25; Mark 8:35; Luka 9:24; 17:33; Yəh. 12:25</span></a>Canını qoruyan kəs onu itirəcək, Mənim uğrumda canını itirənsə onu qoruyacaq.   </div><div class='p'> <span class="verse" id="V40">40&#160;</span><a href="#FN20" class="notemark">*<span class="popup">Mark 9:36-37; Luka 9:47-48; 10:16; Yəh. 13:20</span></a>Sizi qəbul edən kəs Məni qəbul edər. Məni qəbul edən də Məni Göndərəni qəbul edər.   <span class="verse" id="V41">41&#160;</span>Peyğəmbəri peyğəmbər olduğu üçün qəbul edən kəs peyğəmbərə layiq bir mükafat alacaq. Salehi saleh olduğu üçün qəbul edən də salehə layiq bir mükafat alacaq.   <span class="verse" id="V42">42&#160;</span><a href="#FN21" class="notemark">*<span class="popup">Mark 9:41</span></a>Kim bu kiçiklərdən birinə şagird olduğu üçün hətta bir kasa soyuq su içirdərsə, sizə doğrusunu deyirəm: mükafatsız qalmayacaq».   </div><ul class='tnav'>
<li><a href='index.htm'>MATTA</a></li>
<li><a href='MAT09.htm'>&lt;</a></li>
<li><a href='MAT.htm'>10</a></li>
<li><a href='MAT11.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V3">10:3</a>
<span class="fq">Tadday </span><span class="ft">– bəzi əlyazmalarda </span><span class="fq">Tadday ləqəbi verilən Lebbay.</span></p>
<p class="f" id="FN2"><span class="notemark">†</span><a class="notebackref" href="#V4">10:4</a>
<span class="fq">Kənançı </span><span class="ft">– Romalılara qarşı müqəddəs müharibəyə hazırlaşan yəhudi millətçi təşkilatının üzvünə verilən ad.</span></p>
<p class="x" id="FN3"><span class="notemark">*</span><a class="notebackref" href="#V7">10:7</a>
<span class="xt"><a href='LUK10.htm#V4'>Luka 10:4-12</a></span></p>
<p class="x" id="FN4"><span class="notemark">*</span><a class="notebackref" href="#V9">10:9</a>
<span class="xt"><a href='LUK10.htm#V4'>Luka 10:4</a></span></p>
<p class="x" id="FN5"><span class="notemark">*</span><a class="notebackref" href="#V10">10:10</a>
<span class="xt"><a href='1CO09.htm#V14'>1Kor. 9:14</a>; <a href='1TI05.htm#V18'>1Tim. 5:18</a></span></p>
<p class="x" id="FN6"><span class="notemark">*</span><a class="notebackref" href="#V14">10:14</a>
<span class="xt"><a href='ACT13.htm#V51'>Həv. 13:51</a></span></p>
<p class="x" id="FN7"><span class="notemark">*</span><a class="notebackref" href="#V15">10:15</a>
<span class="xt"><a href='GEN19.htm#V24'>Yar. 19:24-28</a>; <a href='MAT11.htm#V24'>Mat. 11:24</a></span></p>
<p class="f" id="FN8"><span class="notemark">‡</span><a class="notebackref" href="#V15">10:15</a>
<span class="fq">Qiyamət günü </span><span class="ft">– hərfi tərcümədə </span><span class="fq">mühakimə günü.</span></p>
<p class="x" id="FN9"><span class="notemark">*</span><a class="notebackref" href="#V16">10:16</a>
<span class="xt"><a href='LUK10.htm#V3'>Luka 10:3</a></span></p>
<p class="x" id="FN10"><span class="notemark">*</span><a class="notebackref" href="#V19">10:19</a>
<span class="xt"><a href='LUK12.htm#V11'>Luka 12:11-12</a></span></p>
<p class="x" id="FN11"><span class="notemark">*</span><a class="notebackref" href="#V21">10:21</a>
<span class="xt"><a href='MRK13.htm#V12'>Mark 13:12</a>; <a href='LUK21.htm#V16'>Luka 21:16</a></span></p>
<p class="x" id="FN12"><span class="notemark">*</span><a class="notebackref" href="#V22">10:22</a>
<span class="xt"><a href='MAT24.htm#V9'>Mat. 24:9,13</a></span></p>
<p class="x" id="FN13"><span class="notemark">*</span><a class="notebackref" href="#V24">10:24</a>
<span class="xt"><a href='LUK06.htm#V40'>Luka 6:40</a>; <a href='JHN13.htm#V16'>Yəh. 13:16</a>; <a href='JHN15.htm#V20'>15:20</a></span></p>
<p class="x" id="FN14"><span class="notemark">*</span><a class="notebackref" href="#V25">10:25</a>
<span class="xt"><a href='MAT09.htm#V34'>Mat. 9:34</a>; <a href='MAT12.htm#V24'>12:24</a>; <a href='MRK03.htm#V22'>Mark 3:22</a>; <a href='LUK11.htm#V15'>Luka 11:15</a></span></p>
<p class="x" id="FN15"><span class="notemark">*</span><a class="notebackref" href="#V26">10:26</a>
<span class="xt"><a href='MRK04.htm#V22'>Mark 4:22</a>; <a href='LUK08.htm#V17'>Luka 8:17</a></span></p>
<p class="x" id="FN16"><span class="notemark">*</span><a class="notebackref" href="#V33">10:33</a>
<span class="xt"><a href='2TI02.htm#V12'>2Tim. 2:12</a></span></p>
<p class="x" id="FN17"><span class="notemark">*</span><a class="notebackref" href="#V35">10:35</a>
<span class="xt"><a href='MIC07.htm#V6'>Mik. 7:6</a></span></p>
<p class="x" id="FN18"><span class="notemark">*</span><a class="notebackref" href="#V38">10:38</a>
<span class="xt"><a href='MAT16.htm#V24'>Mat. 16:24</a>; <a href='MRK08.htm#V34'>Mark 8:34</a>; <a href='LUK09.htm#V23'>Luka 9:23</a></span></p>
<p class="x" id="FN19"><span class="notemark">*</span><a class="notebackref" href="#V39">10:39</a>
<span class="xt"><a href='MAT16.htm#V25'>Mat. 16:25</a>; <a href='MRK08.htm#V35'>Mark 8:35</a>; <a href='LUK09.htm#V24'>Luka 9:24</a>; <a href='LUK17.htm#V33'>17:33</a>; <a href='JHN12.htm#V25'>Yəh. 12:25</a></span></p>
<p class="x" id="FN20"><span class="notemark">*</span><a class="notebackref" href="#V40">10:40</a>
<span class="xt"><a href='MRK09.htm#V36'>Mark 9:36-37</a>; <a href='LUK09.htm#V47'>Luka 9:47-48</a>; <a href='LUK10.htm#V16'>10:16</a>; <a href='JHN13.htm#V20'>Yəh. 13:20</a></span></p>
<p class="x" id="FN21"><span class="notemark">*</span><a class="notebackref" href="#V42">10:42</a>
<span class="xt"><a href='MRK09.htm#V41'>Mark 9:41</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
