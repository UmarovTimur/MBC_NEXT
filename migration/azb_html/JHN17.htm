<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN16.htm'>&lt;</a></li>
<li><a href='JHN.htm'>17</a></li>
<li><a href='JHN18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>İsa şagirdləri üçün yalvarır </div> <div class='p'> <span class="verse" id="V1">1&#160;</span>İsa bunları söylədikdən sonra başını göyə qaldırıb dedi: «Ey Ata, vaxt gəldi; Öz Oğlunu izzətləndir ki, Oğul da Səni izzətləndirsin.   <span class="verse" id="V2">2&#160;</span>Sən Ona bütün bəşər üzərində səlahiyyət verdin ki, Ona verdiyin şəxslərin hamısına əbədi həyat versin.   <span class="verse" id="V3">3&#160;</span>Əbədi həyat da budur ki, Səni – yeganə həqiqi Allahı və göndərdiyin İsa Məsihi tanısınlar.   <span class="verse" id="V4">4&#160;</span>Mən yerinə yetirməyi tapşırdığın işi tamamlamaqla Səni yer üzündə izzətləndirdim.   <span class="verse" id="V5">5&#160;</span>Ey Ata, dünya yaranmazdan əvvəl Mən Sənin yanında olarkən malik olduğum izzəti indi Mənə Öz yanında ver.   </div><div class='p'> <span class="verse" id="V6">6&#160;</span>Dünyadan Mənə verdiyin adamlara Sənin adını aşkar etdim. Onlar Səninki idi. Sən onları Mənə verdin və onlar Sənin sözünə riayət etdilər.   <span class="verse" id="V7">7&#160;</span>İndi də bilirlər ki, Mənə verdiyin bütün şeylər Səndəndir.   <span class="verse" id="V8">8&#160;</span>Çünki Mənə bildirdiyin sözləri onlara bildirdim, onlar da qəbul etdilər. Sənin yanından çıxıb gəldiyimi əminliklə bildilər və Məni Sən göndərdiyinə inandılar.   <span class="verse" id="V9">9&#160;</span>Mənim onlar üçün xahişim var. Dünya üçün deyil, Mənə verdiyin kəslər üçün xahişim var, çünki onlar Səninkidir.   <span class="verse" id="V10">10&#160;</span>Mənim olan hər şey Sənindir, Sənin olanlar da Mənimdir və Mən onlarda izzətlənmişəm.   <span class="verse" id="V11">11&#160;</span>Mən artıq dünyada deyiləm, onlarsa dünyadadır və Mən Sənin yanına gəlirəm. Ey Müqəddəs Ata, onları Mənə verdiyin adınla qoru ki, Bizim kimi bir olsunlar.   <span class="verse" id="V12">12&#160;</span><a href="#FN1" class="notemark">*<span class="popup">Zəb. 41:9; Yəh. 13:18</span></a>Onlarla birlikdə olduğum zaman onları Mənə verdiyin adınla<a href="#FN2" class="notemark">*<span class="popup">Onlarla birlikdə … adınla – bəzi əlyazmalarda Dünyada onlarla birlikdə olduğum zaman Mənə verdiyin kəsləri adınla.</span></a> qoruyurdum. Onları saxladım və Müqəddəs Yazı yerinə yetsin deyə həlaka gedən adamdan başqa, onlardan heç biri həlak olmadı.   <span class="verse" id="V13">13&#160;</span>İndi isə Sənin yanına gəlirəm. Dünyada ikən bu sözləri söyləyirəm ki, Mənim sevincim onlarda kamil olsun.   <span class="verse" id="V14">14&#160;</span>Mən onlara Sənin sözünü verdim. Dünya isə onlara nifrət etdi, çünki Mən dünyadan olmadığım kimi onlar da dünyadan deyil.   <span class="verse" id="V15">15&#160;</span>Onları dünyadan götürməyi deyil, şər olandan qorumağı Səndən xahiş edirəm.   <span class="verse" id="V16">16&#160;</span>Mən dünyadan olmadığım kimi onlar da dünyadan deyil.   <span class="verse" id="V17">17&#160;</span>Onları həqiqətlə təqdis et. Sənin sözün həqiqətdir.   <span class="verse" id="V18">18&#160;</span>Sən Məni dünyaya göndərdiyin kimi Mən də onları dünyaya göndərdim.   <span class="verse" id="V19">19&#160;</span>Mən Özümü onların uğrunda təqdis edirəm ki, onlar da həqiqətlə təqdis olunsun.   </div><div class='p'> <span class="verse" id="V20">20&#160;</span>Yalnız onlar üçün deyil, onların sözü ilə Mənə iman edənlər üçün də xahiş edirəm ki,   <span class="verse" id="V21">21&#160;</span>hamısı bir olsun. Ey Ata, Sən Məndə, Mən də Səndə olduğum kimi onlar da Bizdə olsun<a href="#FN3" class="notemark">†<span class="popup">Olsun – bəzi əlyazmalarda bir olsun.</span></a> ki, dünya Sənin Məni göndərdiyinə inansın.   <span class="verse" id="V22">22&#160;</span>Mənə verdiyin izzəti Mən də onlara verdim ki, Biz bir olduğumuz kimi onlar da bir olsun.   <span class="verse" id="V23">23&#160;</span>Mən onlarda, Sən də Məndə olmaqla bütünlüklə bir olsunlar ki, dünya Sənin Məni göndərdiyini, Məni sevdiyin kimi onları da sevdiyini bilsin.   <span class="verse" id="V24">24&#160;</span>Ey Ata, istəyirəm ki, Mənə verdiyin şəxslər də Mənim olduğum yerdə Mənimlə birlikdə olub Mənim izzətimi görsünlər. Bu izzəti dünya yaranmazdan əvvəl Məni sevdiyin üçün Mənə verdin.   <span class="verse" id="V25">25&#160;</span>Ey ədalətli Ata, dünya Səni tanımadı, Mənsə Səni tanıdım, bunlar da Sənin Məni göndərdiyini bildilər.   <span class="verse" id="V26">26&#160;</span>Sənin adını onlara bildirdim və yenə bildirəcəyəm ki, Sənin Mənə bəslədiyin məhəbbət onlarda olsun, Mən də onlarda olum».   </div><ul class='tnav'>
<li><a href='index.htm'>YƏHYA</a></li>
<li><a href='JHN16.htm'>&lt;</a></li>
<li><a href='JHN.htm'>17</a></li>
<li><a href='JHN18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V12">17:12</a>
<span class="xt"><a href='PSA041.htm#V9'>Zəb. 41:9</a>; <a href='JHN13.htm#V18'>Yəh. 13:18</a></span></p>
<p class="f" id="FN2"><span class="notemark">*</span><a class="notebackref" href="#V12">17:12</a>
<span class="fq">Onlarla birlikdə … adınla </span><span class="ft">– bəzi əlyazmalarda </span><span class="fq">Dünyada onlarla birlikdə olduğum zaman Mənə verdiyin kəsləri adınla.</span></p>
<p class="f" id="FN3"><span class="notemark">†</span><a class="notebackref" href="#V21">17:21</a>
<span class="fq">Olsun </span><span class="ft">– bəzi əlyazmalarda </span><span class="fq">bir olsun.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
