<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 107</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA106.htm'>&lt;</a></li>
<li><a href='PSA.htm'>107</a></li>
<li><a href='PSA108.htm'>&gt;</a></li>
</ul>
<div class="main">
 
<div class='ms'>Beşinci hissə  </div><div class='chapterlabel' id="V0"> 107</div><div class='mr'>107-150-ci məzmurlar  </div><div class='s'>Məzmur 107 </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">1Saln. 16:34; 2Saln. 5:13; 7:3; Ezra 3:11; Zəb. 100:5; 106:1; 118:1; 136:1; Yer. 33:11</span></a> Rəbbə şükür edin, ona görə ki yaxşıdır,  </div><div class='q'>Çünki məhəbbəti əbədidir!   </div><div class='q'> <span class="verse" id="V2">2&#160;</span>Qoy belə söyləsin Rəbbin xilas etdikləri,  </div><div class='q'>Düşmən əlindən qurtardıqları,   </div><div class='q'> <span class="verse" id="V3">3&#160;</span>Şərqdən, qərbdən, şimaldan və cənubdan –  </div><div class='q'>Ölkələrdən topladıqları.   </div><div class='b'> &#160; </div> <div class='q'> <span class="verse" id="V4">4&#160;</span>Bəziləri səhrada, çöllükdə sərgərdan dolanırdılar,  </div><div class='q'>Yaşamaq üçün heç bir şəhər tapmırdılar.   </div><div class='q'> <span class="verse" id="V5">5&#160;</span>Aclıqdan, susuzluqdan  </div><div class='q'>Canlarının taqəti getmişdi.   </div><div class='q'> <span class="verse" id="V6">6&#160;</span>Onlar dara düşəndə Rəbbə fəryad etdilər,  </div><div class='q'>Rəbb onları dərdlərindən qurtardı.   </div><div class='q'> <span class="verse" id="V7">7&#160;</span>Yaşamaq üçün onlar bir şəhərə çatanadək  </div><div class='q'>Onları düz yolla apardı.   </div><div class='q'> <span class="verse" id="V8">8&#160;</span>Rəbbə şükür etsinlər məhəbbətinə görə,  </div><div class='q'>Bəşər övladlarına göstərdiyi xariqələrinə görə!   </div><div class='q'> <span class="verse" id="V9">9&#160;</span>Çünki O, susuzlara doyunca su verər,  </div><div class='q'>Acları bol nemətlərlə bəslər.   </div><div class='b'> &#160; </div> <div class='q'> <span class="verse" id="V10">10&#160;</span>Bəziləri əsir düşüb zülmətdə yaşayırdı,  </div><div class='q'>Zəncirlənib qaranlıqda, əziyyətdə qalırdı.   </div><div class='q'> <span class="verse" id="V11">11&#160;</span>Çünki Allahın sözlərinə qarşı çıxmışdılar,  </div><div class='q'>Haqq-Taalanın məsləhətinə xor baxmışdılar.   </div><div class='q'> <span class="verse" id="V12">12&#160;</span>Ona görə ağır işlə onların ürəklərinə əzab verdi,  </div><div class='q'>Yıxılanda heç kim onlara kömək etmədi.   </div><div class='q'> <span class="verse" id="V13">13&#160;</span>Onlar dara düşəndə Rəbbə fəryad etdilər,  </div><div class='q'>Rəbb onları dərdlərindən qurtardı.   </div><div class='q'> <span class="verse" id="V14">14&#160;</span>Onların buxovlarını qopardı,  </div><div class='q'>Zülmətdən, qaranlıqdan çıxardı.   </div><div class='q'> <span class="verse" id="V15">15&#160;</span>Qoy şükür etsinlər Rəbbə məhəbbətinə görə,  </div><div class='q'>Bəşər övladlarına göstərdiyi xariqələrinə görə!   </div><div class='q'> <span class="verse" id="V16">16&#160;</span>Çünki O, tunc qapıları qırar,  </div><div class='q'>Dəmir cəftələri qoparar.   </div><div class='b'> &#160; </div> <div class='q'> <span class="verse" id="V17">17&#160;</span>Bəzilərinin ağlı çaşıb üsyankar oldu,  </div><div class='q'>Təqsirləri onları zülmə saldı.   </div><div class='q'> <span class="verse" id="V18">18&#160;</span>Hər yeməkdən iyrəndilər,  </div><div class='q'>Ölüm qapılarına yaxın gəldilər.   </div><div class='q'> <span class="verse" id="V19">19&#160;</span>Dara düşərkən Rəbbə fəryad qopardılar,  </div><div class='q'>Rəbb onları dərdlərindən qurtardı.   </div><div class='q'> <span class="verse" id="V20">20&#160;</span>Kəlamını göndərib onlara şəfa verdi,  </div><div class='q'>Məzara düşməkdən onları xilas etdi.   </div><div class='q'> <span class="verse" id="V21">21&#160;</span>Rəbbə şükür etsinlər məhəbbətinə görə,  </div><div class='q'>Bəşər övladlarına göstərdiyi xariqələrinə görə!   </div><div class='q'> <span class="verse" id="V22">22&#160;</span>Qoy şükür qurbanlarını təqdim etsinlər,  </div><div class='q'>Əməllərinə mədh oxuyub bəyan etsinlər!   </div><div class='b'> &#160; </div> <div class='q'> <span class="verse" id="V23">23&#160;</span>Bəziləri gəmilərlə dənizlərdə üzdülər,  </div><div class='q'>Dəryalarda böyük işlər gördülər.   </div><div class='q'> <span class="verse" id="V24">24&#160;</span>Orada Rəbbin əməllərinə,  </div><div class='q'>Dərin sularda etdiyi xariqələrinə şahid oldular.   </div><div class='q'> <span class="verse" id="V25">25&#160;</span>Çünki Onun əmri ilə qasırğa qopdu,  </div><div class='q'>Dənizin dalğaları qalxdı.   </div><div class='q'> <span class="verse" id="V26">26&#160;</span>Gəmiçilər göyə qalxıb dərinə enirdi,  </div><div class='q'>Qorxudan canları əldən gedirdi.   </div><div class='q'> <span class="verse" id="V27">27&#160;</span>Onlar sərxoş kimi yırğalanıb-səndələyirdi,  </div><div class='q'>Ağıllarına heç bir çarə gəlmirdi.   </div><div class='q'> <span class="verse" id="V28">28&#160;</span>Onlar dara düşəndə Rəbbə fəryad etdilər,  </div><div class='q'>Rəbb onları dərdlərindən qurtardı.   </div><div class='q'> <span class="verse" id="V29">29&#160;</span>Qasırğanı yatırdı, sükut gətirdi,  </div><div class='q'>Dalğaları sakit etdi.   </div><div class='q'> <span class="verse" id="V30">30&#160;</span>Sakitlik yarananda onlar çox sevindilər,  </div><div class='q'>Rəbb də onları istədikləri limana çatdırdı.   </div><div class='q'> <span class="verse" id="V31">31&#160;</span>Rəbbə məhəbbətinə görə,  </div><div class='q'>Bəşər övladlarına göstərdiyi xariqələrinə görə şükür etsinlər!   </div><div class='q'> <span class="verse" id="V32">32&#160;</span>Qoy Onu xalqın toplantısında ucaltsınlar,  </div><div class='q'>Ona ağsaqqallar məclisində həmd etsinlər!   </div><div class='b'> &#160; </div> <div class='q'> <span class="verse" id="V33">33&#160;</span>O, çayları qurudub səhra edər,  </div><div class='q'>Bulaqlar olan yeri quraq çölə döndərər,   </div><div class='q'> <span class="verse" id="V34">34&#160;</span>Orada yaşayanların pisliyinə görə  </div><div class='q'>Münbit torpağı şoranlığa çevirər.   </div><div class='q'> <span class="verse" id="V35">35&#160;</span>Səhranı gölməçəyə döndərər,  </div><div class='q'>Quraq torpaqdan bulaqlar çıxardar.   </div><div class='q'> <span class="verse" id="V36">36&#160;</span>Oranı verər ki, aclar məskən salsınlar,  </div><div class='q'>Yaşamaq üçün özlərinə şəhər qursunlar,   </div><div class='q'> <span class="verse" id="V37">37&#160;</span>Tarlanı əksinlər, üzümlüklər salsınlar.  </div><div class='q'>Bol məhsul götürsünlər.   </div><div class='q'> <span class="verse" id="V38">38&#160;</span>Onun xeyir-duası ilə törəyib artırlar,  </div><div class='q'>Heyvanlarının sayı azalmır.   </div><div class='b'> &#160; </div> <div class='q'> <span class="verse" id="V39">39&#160;</span>Sonra əzabdan, darlıqdan, bəlalardan  </div><div class='q'>Onlar azalıb alçaldılan an   </div><div class='q'> <span class="verse" id="V40">40&#160;</span><a href="#FN2" class="notemark">*<span class="popup">Əyy. 12:21,24</span></a> Rəbb əsilzadələrin üstünə həqarət yağdırar,  </div><div class='q'>Onları sonsuz çöldə sərgərdan dolandırar.   </div><div class='q'> <span class="verse" id="V41">41&#160;</span>Amma fəqiri zülm altından qaldırar,  </div><div class='q'>Övladlarını sürü kimi çoxaldar.   </div><div class='q'> <span class="verse" id="V42">42&#160;</span>Bunu görən əməlisalehlər şad olar,  </div><div class='q'>Fitnə söyləyən ağızlarsa yumular.   </div><div class='q'> <span class="verse" id="V43">43&#160;</span>Kimin ağlı varsa, qoy buna fikir versin,  </div><div class='q'>Qoy Rəbbin məhəbbətini dərk etsin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA106.htm'>&lt;</a></li>
<li><a href='PSA.htm'>107</a></li>
<li><a href='PSA108.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">107:1</a>
<span class="xt"><a href='1CH16.htm#V34'>1Saln. 16:34</a>; <a href='2CH05.htm#V13'>2Saln. 5:13</a>; <a href='2CH07.htm#V3'>7:3</a>; <a href='EZR03.htm#V11'>Ezra 3:11</a>; <a href='PSA100.htm#V5'>Zəb. 100:5</a>; <a href='PSA106.htm#V1'>106:1</a>; <a href='PSA118.htm#V1'>118:1</a>; <a href='PSA136.htm#V1'>136:1</a>; <a href='JER33.htm#V11'>Yer. 33:11</a></span></p>
<p class="x" id="FN2"><span class="notemark">*</span><a class="notebackref" href="#V40">107:40</a>
<span class="xt"><a href='JOB12.htm#V21'>Əyy. 12:21,24</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
