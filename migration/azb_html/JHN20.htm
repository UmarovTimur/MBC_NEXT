<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 20</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN19.htm'>&lt;</a></li>
<li><a href='JHN.htm'>20</a></li>
<li><a href='JHN21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>İsanın dirilməsi </div> <div class='r'>(Mat. 28:1-8; Mark 16:1-8; Luka 24:1-12)  </div><div class='p'> <span class="verse" id="V1">1&#160;</span>Həftənin ilk günü<a href="#FN1" class="notemark">*<span class="popup">Həftənin ilk günü – yəni bazar günü.</span></a> tezdən, hələ qaranlıq ikən Məcdəlli Məryəm qəbirin yanına gəldi. O gördü ki, daş qəbirin ağzından götürülüb.   <span class="verse" id="V2">2&#160;</span>Onda qaçıb Şimon Peterlə İsanın sevimlisi olan o biri şagirdin yanına gəldi və onlara dedi: «Rəbbi qəbirdən aparıblar və hara qoyulduğunu bilmirik».   <span class="verse" id="V3">3&#160;</span>Peterlə o biri şagird bayıra çıxıb qəbirə tərəf getdilər.   <span class="verse" id="V4">4&#160;</span>İkisi birgə qaçırdı, amma o biri şagird Peterdən daha cəld qaçdı və qabaqca qəbirə o çatdı.   <span class="verse" id="V5">5&#160;</span>Əyilib içəri baxdı və kətan bezlərin düşüb-qaldığını gördü, ancaq içəri girmədi.   <span class="verse" id="V6">6&#160;</span>O vaxt onun ardınca Şimon Peter də gəlib qəbirə girdi. O, düşüb-qalan kətan bezləri   <span class="verse" id="V7">7&#160;</span>və İsanın başına qoyulmuş dəsmalı gördü. Dəsmal kətan bezlərin yanında deyil, başqa bir yerdə bükülü qalmışdı.   <span class="verse" id="V8">8&#160;</span>Onda qəbirin yanına qabaqca gələn o biri şagird də içəri girib bunları gördü və iman etdi.   <span class="verse" id="V9">9&#160;</span>Çünki onlar İsanın mütləq ölülər arasından diriləcəyini bildirən Müqəddəs Yazını hələ anlamırdılar.   <span class="verse" id="V10">10&#160;</span>Beləcə şagirdlər yenə evlərinə qayıtdılar.   </div><div class='s'>İsanın Məcdəlli Məryəmə görünməsi </div> <div class='r'>(Mat. 28:9-10; Mark 16:9-11)  </div><div class='p'> <span class="verse" id="V11">11&#160;</span>Məryəm isə ağlayaraq qəbirin bayırında dayanmışdı. Ağlaya-ağlaya əyilib qəbirin içinə baxdı.   <span class="verse" id="V12">12&#160;</span>Orada ağ paltar geymiş iki mələk gördü: biri İsanın cəsədinin qoyulduğu yerin başında, o biri isə ayağında oturmuşdu.   <span class="verse" id="V13">13&#160;</span>Onlar Məryəmdən «Ey qadın, niyə ağlayırsan?» deyə soruşdu. Məryəm də onlara dedi: «Rəbbimi qəbirdən aparıblar və hara qoyduqlarını bilmirəm».   <span class="verse" id="V14">14&#160;</span>Bunu deyəndən sonra arxaya dönüb İsanın orada dayandığını gördü, amma Onun İsa olduğunu bilmədi.   <span class="verse" id="V15">15&#160;</span>İsa ondan soruşdu: «Ey qadın, niyə ağlayırsan? Kimi axtarırsan?» Məryəm Onun bağban olduğunu güman edərək dedi: «Ağa, əgər Onu Sən aparmısansa, hara qoyduğunu mənə söylə, mən də Onu götürüm».   <span class="verse" id="V16">16&#160;</span>İsa ona «Məryəm!» dedi. O da dönüb İsaya ibranicə «Rabbuni!» dedi. «Rabbuni» «Müəllim» deməkdir.   <span class="verse" id="V17">17&#160;</span>İsa ona dedi: «Mənə toxunma, çünki Mən hələ Atanın yanına qalxmamışam. Amma qardaşlarımın yanına gedib onlara söylə: Öz Atamın – sizin Atanızın, Öz Allahımın – sizin Allahınızın yanına qalxıram».   <span class="verse" id="V18">18&#160;</span>Məcdəlli Məryəm şagirdlərin yanına gəldi, onlara «Rəbbi görmüşəm!» deyib onun özünə bunları söylədiyini bildirdi.   </div><div class='s'>İsanın şagirdlərinə görünməsi </div> <div class='r'>(Mat. 28:16-20; Mark 16:14-18; Luka 24:36-49)  </div><div class='p'> <span class="verse" id="V19">19&#160;</span>O gün – həftənin ilk günü axşam çağı Yəhudi başçılarından qorxduqları üçün şagirdlərin olduqları yerin qapıları bağlı olsa da, İsa içəri girdi. O ortada durub onlara «Sizə salam olsun!» dedi.   <span class="verse" id="V20">20&#160;</span>Bunu söyləyib onlara əllərini və böyrünü göstərdi. Şagirdlər də Rəbbi görüb sevindilər.   <span class="verse" id="V21">21&#160;</span>İsa yenə onlara dedi: «Sizə salam olsun! Ata Məni göndərdiyi kimi Mən də sizi göndərirəm».   <span class="verse" id="V22">22&#160;</span>Bunu söylədikdən sonra onların üzərinə üfürərək dedi: «Müqəddəs Ruhu alın!   <span class="verse" id="V23">23&#160;</span><a href="#FN2" class="notemark">*<span class="popup">Mat. 16:19; 18:18</span></a>Kimin günahlarını bağışlasanız, bağışlanır, kimin günahlarını bağışlamasanız, bağışlanmamış qalır».   </div><div class='s'>İsanın Tomasa görünməsi </div> <div class='p'> <span class="verse" id="V24">24&#160;</span>Lakin On İki şagirddən biri «Əkiz» adlanan Tomas İsa gələndə onların yanında deyildi.   <span class="verse" id="V25">25&#160;</span>O biri şagirdlər Tomasa «Rəbbi gördük» deyəndə onlara söylədi: «Əgər Onun əllərində mıxların açdığı yaraları görməsəm, mıxların yerinə barmağımla toxunmasam, böyrünə də əlimi qoymasam, buna heç inanmaram».   <span class="verse" id="V26">26&#160;</span>Səkkiz gündən sonra İsanın şagirdləri yenə otaqda toplaşanda Tomas da onların yanında idi. Qapılar bağlı olsa da, İsa içəri girdi. O ortada durub «Sizə salam olsun!» dedi.   <span class="verse" id="V27">27&#160;</span>Bundan sonra Tomasa söylədi: «Barmağını buraya uzat, əllərimə bax, əlini də uzat, böyrümə qoy. İmansız olma, imanlı ol!»   <span class="verse" id="V28">28&#160;</span>Tomas cavab verib Ona «Ya Rəbbim və Allahım!» dedi.   <span class="verse" id="V29">29&#160;</span>İsa ona dedi: «Sən Məni gördüyün üçünmü iman etdin? Görmədən iman edənlər nə bəxtiyardır!»   </div><div class='p'> <span class="verse" id="V30">30&#160;</span>İsa şagirdlərinin gözü önündə bir çox başqa əlamətlər də göstərdi ki, bu kitabda yazılmayıb.   <span class="verse" id="V31">31&#160;</span>Amma buradakılar onun üçün yazılıb ki, siz İsanın Məsih – Allahın Oğlu olduğuna inanasınız və iman edərək Onun adı ilə həyata malik olasınız.   </div><ul class='tnav'>
<li><a href='index.htm'>YƏHYA</a></li>
<li><a href='JHN19.htm'>&lt;</a></li>
<li><a href='JHN.htm'>20</a></li>
<li><a href='JHN21.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">20:1</a>
<span class="fq">Həftənin ilk günü </span><span class="ft">– yəni bazar günü.</span></p>
<p class="x" id="FN2"><span class="notemark">*</span><a class="notebackref" href="#V23">20:23</a>
<span class="xt"><a href='MAT16.htm#V19'>Mat. 16:19</a>; <a href='MAT18.htm#V18'>18:18</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
