<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 52</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA51.htm'>&lt;</a></li>
<li><a href='ISA.htm'>52</a></li>
<li><a href='ISA53.htm'>&gt;</a></li>
</ul>
<div class="main">
 
<div class='chapterlabel' id="V0"> 52</div><div class='s'>Yerusəlimin sevinci </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Vəhy 21:2,27</span></a> Qalx, qalx, ey Sion, qüdrətinə qurşan!  </div><div class='q'>Ey müqəddəs şəhər, ey Yerusəlim,  </div><div class='q'>Gözəl paltarlarını geyin!  </div><div class='q'>Çünki sünnətsizlər, murdarlar  </div><div class='q'>Sənin darvazalarından əsla keçməyəcək.   </div><div class='q'> <span class="verse" id="V2">2&#160;</span>Üst-başındakı tozu çırp,  </div><div class='q'>Qalx, ey Yerusəlim, taxtına otur,  </div><div class='q'>Zənciri boynundan qır,  </div><div class='q'>Ey əsir aparılan Sion qızı!   </div><div class='b'> &#160; </div> <div class='q'> <span class="verse" id="V3">3&#160;</span>Rəbb belə deyir:  </div><div class='q'>«Siz müftə satılmışdınız,  </div><div class='q'>Müftə də satın alınacaqsınız».   </div><div class='q'> <span class="verse" id="V4">4&#160;</span>Xudavənd Rəbb belə deyir:  </div><div class='q'>«Xalqım qürbətdə yaşamaq üçün  </div><div class='q'>Əvvəllər Misirə enmişdi.  </div><div class='q'>Sonra Aşşurlular onlara boş yerə zülm etdi.   </div><div class='q'> <span class="verse" id="V5">5&#160;</span><a href="#FN2" class="notemark">*<span class="popup">Rom. 2:24</span></a> Xalqım nahaq yerə götürülüb aparıldı,  </div><div class='q'>İndi bundan Mənə nə qaldı?» Rəbb bəyan edir.  </div><div class='q'>Bu, Rəbbin sözüdür:  </div><div class='q'>«Onların başçıları ah-zar edir,  </div><div class='q'>Həmişə, gün boyu adım küfrlə çəkilir.   </div><div class='q'> <span class="verse" id="V6">6&#160;</span>Buna görə xalqım  </div><div class='q'>Mənim adımı tanıyacaq,  </div><div class='q'>O gün “budur, Mənəm” deyənin Mən olduğunu başa düşəcək».   </div><div class='b'> &#160; </div> <div class='q'> <span class="verse" id="V7">7&#160;</span><a href="#FN3" class="notemark">*<span class="popup">Nah. 1:15; Rom. 10:15; Ef. 6:15</span></a> Sülh xəbəri gətirən,  </div><div class='q'>Dağları aşıb-gələn  </div><div class='q'>Müjdəçinin qədəmləri necə də gözəldir!  </div><div class='q'>O, xoş müjdə gətirir,  </div><div class='q'>Qurtuluş xəbəri verir,  </div><div class='q'>Sion xalqına  </div><div class='q'>«Allahınız hökm sürür!» bəyan edir.   </div><div class='q'> <span class="verse" id="V8">8&#160;</span>Qulaq asın! Gözətçilər səslərini ucaldır,  </div><div class='q'>Birlikdə mədh oxuyur,  </div><div class='q'>Çünki Rəbbin Siona qayıdışını  </div><div class='q'>Öz gözləri ilə görür.   </div><div class='q'> <span class="verse" id="V9">9&#160;</span>Ey Yerusəlim xarabalıqları,  </div><div class='q'>Şənlik edin, birlikdə mədh oxuyun,  </div><div class='q'>Çünki Rəbb xalqına təsəlli verdi,  </div><div class='q'>Yerusəlimi satın aldı.   </div><div class='q'> <span class="verse" id="V10">10&#160;</span>Rəbb bütün millətlərin gözləri önündə  </div><div class='q'>Müqəddəs qolunu çırmaladı,  </div><div class='q'>Yer üzünün qurtaracağınadək hər yer  </div><div class='q'>Allahımızın gətirdiyi xilası görəcək.   </div><div class='b'> &#160; </div> <div class='q'> <span class="verse" id="V11">11&#160;</span><a href="#FN4" class="notemark">*<span class="popup">2Kor. 6:17</span></a> Çəkilin, çəkilin, oradan çıxın,  </div><div class='q'>Murdar şeylərə toxunmayın,  </div><div class='q'>Oradan çıxıb təmizlənin,  </div><div class='q'>Ey Rəbbin əşyalarını daşıyanlar!   </div><div class='q'> <span class="verse" id="V12">12&#160;</span>Axı siz tələsmədən çıxacaqsınız,  </div><div class='q'>Qaça-qaça getməyəcəksiniz,  </div><div class='q'>Çünki Rəbb qarşınızda gedəcək,  </div><div class='q'>İsrailin Allahı arxanızda olacaq.   </div><div class='s'>Rəbbin qulunun iztirab çəkməsi və qələbəsi </div> <div class='q'> <span class="verse" id="V13">13&#160;</span>Budur, Mənim qulum uğur qazanacaq,  </div><div class='q'>O yüksəldiləcək, ucaldılacaq, çox izzətlənəcək.   </div><div class='q'> <span class="verse" id="V14">14&#160;</span>Çoxları onun qarşısında mat qalacaq.  </div><div class='q'>Bəli, onun görkəmi çox dəyişmişdi,  </div><div class='q'>Zahirən insan surətindən çıxmışdı.   </div><div class='q'> <span class="verse" id="V15">15&#160;</span><a href="#FN5" class="notemark">*<span class="popup">Rom. 5:21</span></a> Lakin o, çox millətləri heyrətə salacaq,  </div><div class='q'>Onun qarşısında padşahlar ağzını yumacaq,  </div><div class='q'>Çünki onlar bilmədiklərini görəcək,  </div><div class='q'>Eşitmədiklərini anlayacaq.   </div><div class='b'> &#160; </div> <ul class='tnav'>
<li><a href='index.htm'>YEŞAYA</a></li>
<li><a href='ISA51.htm'>&lt;</a></li>
<li><a href='ISA.htm'>52</a></li>
<li><a href='ISA53.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">52:1</a>
<span class="xt"><a href='REV21.htm#V2'>Vəhy 21:2,27</a></span></p>
<p class="x" id="FN2"><span class="notemark">*</span><a class="notebackref" href="#V5">52:5</a>
<span class="xt"><a href='ROM02.htm#V24'>Rom. 2:24</a></span></p>
<p class="x" id="FN3"><span class="notemark">*</span><a class="notebackref" href="#V7">52:7</a>
<span class="xt"><a href='NAM01.htm#V15'>Nah. 1:15</a>; <a href='ROM10.htm#V15'>Rom. 10:15</a>; <a href='EPH06.htm#V15'>Ef. 6:15</a></span></p>
<p class="x" id="FN4"><span class="notemark">*</span><a class="notebackref" href="#V11">52:11</a>
<span class="xt"><a href='2CO06.htm#V17'>2Kor. 6:17</a></span></p>
<p class="x" id="FN5"><span class="notemark">*</span><a class="notebackref" href="#V15">52:15</a>
<span class="xt"><a href='ROM05.htm#V21'>Rom. 5:21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
