<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO02.htm'>&lt;</a></li>
<li><a href='EXO.htm'>3</a></li>
<li><a href='EXO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Rəbb Musanı çağırır </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 7:30-34</span></a> Musa qayınatası Midyan kahini Yetronun sürüsünü otarırdı. Bir dəfə o, sürünü səhranın o biri tərəfinə aparıb Allahın dağı Xorevə gəldi.   <span class="verse" id="V2">2&#160;</span>Birdən Rəbbin mələyi ona bir kol arasından od-alov içərisində göründü; od içində kolun sönmədən yanmasını görüb   <span class="verse" id="V3">3&#160;</span>Musa öz-özünə dedi: «Gedim, bu qəribə mənzərəyə baxım, görüm nə üçün bu kol yanıb qurtarmır».   <span class="verse" id="V4">4&#160;</span>Rəbb Musanın baxmağa gəldiyini görəndə Allah kolun ortasından onu çağırıb dedi: «Musa, Musa!» O da «mən buradayam» dedi.   <span class="verse" id="V5">5&#160;</span><a href="#FN2" class="notemark">*<span class="popup">Yeşua 5:15</span></a> Allah dedi: «Buraya yaxınlaşma. Ayaqlarından çarıqlarını çıxart, çünki durduğun yer müqəddəs torpaqdır».   <span class="verse" id="V6">6&#160;</span><a href="#FN3" class="notemark">*<span class="popup">Çıx. 3:15; Mat. 22:32; Mark 12:26; Luka 20:37; Həv. 3:13; 7:32</span></a> Sonra dedi: «Mən atanın Allahı, İbrahimin Allahı, İshaqın Allahı və Yaqubun Allahıyam». Musa üzünü örtdü, çünki Allaha baxmağa qorxurdu.   </div><div class='p'> <span class="verse" id="V7">7&#160;</span>Rəbb dedi: «Həqiqətən, Mən Misirdə olan xalqımın əziyyətini gördüm, nəzarətçilərin əlindən etdikləri fəryadlarını eşitdim və dərdlərinə nəzər saldım.   <span class="verse" id="V8">8&#160;</span>Mən ona görə gəldim ki, onları Misirlilərin əlindən qurtarıb bu ölkədən çıxarım və geniş, nemətli bir diyara, süd və bal axan torpağa – Kənanlıların, Xetlilərin, Emorluların, Perizlilərin, Xivlilərin və Yevusluların ölkəsinə aparım.   <span class="verse" id="V9">9&#160;</span>İndi isə İsrail övladlarının fəryadı Mənə çatdı, Misirlilərin onlara etdikləri zülmü görürəm.   <span class="verse" id="V10">10&#160;</span>Buna görə də get. Səni fironun yanına göndərirəm ki, xalqım İsrail övladlarını Misirdən çıxarasan».   </div><div class='p'> <span class="verse" id="V11">11&#160;</span>Musa Allaha dedi: «Axı mən kiməm ki, fironun yanına gedib İsrail övladlarını Misirdən çıxarım?»   <span class="verse" id="V12">12&#160;</span>Allah dedi: «Mən səninləyəm. Mənim səni göndərdiyimə əlamət bu olacaq: sən xalqı Misirdən çıxaranda bu dağda Mənə ibadət edəcəksiniz».   <span class="verse" id="V13">13&#160;</span><a href="#FN4" class="notemark">*<span class="popup">Çıx. 6:2-3</span></a> Musa Allaha dedi: «İsrail övladlarının yanına gedib “məni sizin yanınıza atalarınızın Allahı göndərib” deyəndə onlar məndən soruşa bilərlər: “Bəs Onun adı nədir?” Onda mən nə deyim?»   <span class="verse" id="V14">14&#160;</span><a href="#FN5" class="notemark">*<span class="popup">Yəh. 8:24,28,58; Vəhy 1:4,8</span></a> Allah Musaya dedi: «Var Olan Mənəm». Sonra dedi: «İsrail övladlarına belə söylə: “‹Mənəm› deyən sizin yanınıza məni göndərdi”».   <span class="verse" id="V15">15&#160;</span><a href="#FN6" class="notemark">*<span class="popup">Mat. 22:32; Mark 12:26; Luka 20:37; Həv. 3:13</span></a> O yenə Musaya dedi: «İsrail övladlarına söylə: “Atalarınızın Allahı, İbrahimin Allahı, İshaqın Allahı və Yaqubun Allahı Rəbb<a href="#FN7" class="notemark">*<span class="popup">Rəbb – ibrani mətnində Yahve olan bu sözü Odur kimi də demək olar. Bu söz səs və məna cəhətindən 3:14-də Mənəm – ibrani mətnində Ehye sözü ilə əlaqəlidir.</span></a> məni sizin yanınıza göndərdi”. Əbədi olaraq adım budur. Nəsildən-nəslə anılan ismim budur.   </div><div class='p'> <span class="verse" id="V16">16&#160;</span>Get, İsrail ağsaqqallarını topla və onlara belə söylə: “Atalarınızın Allahı, İbrahimin, İshaqın və Yaqubun Allahı Rəbb mənə görünərək bunları dedi: ‹Siz və Misirdə başınıza gətirilənlərin hamısı nəzərimdədir.   <span class="verse" id="V17">17&#160;</span>Söz verdim ki, sizi Misirdəki əziyyətdən qurtarıb Kənanlıların, Xetlilərin, Emorluların, Perizlilərin, Xivlilərin və Yevusluların ölkəsinə – süd və bal axan torpağa aparacağam›”.   </div><div class='p'> <span class="verse" id="V18">18&#160;</span>İsrail ağsaqqalları sənin sözünə qulaq asacaqlar. Sən onlarla birgə Misir padşahının yanına gedib de: “İbranilərin Allahı Rəbb bizə göründü. İndi bizə izin ver ki, çöldə birlikdə üç günlük yol gedək və orada Allahımız Rəbbə qurban gətirək”.   <span class="verse" id="V19">19&#160;</span>Amma bilirəm ki, Misir padşahı qüdrətli əl vasitəsilə məcbur olmasa, sizin getməyinizə izin verməyəcək.   <span class="verse" id="V20">20&#160;</span>Mən də əlimi uzadıb orada hər cür xariqələrimi göstərərək Misiri vuracağam; bundan sonra Misir padşahı sizi buraxacaq.   <span class="verse" id="V21">21&#160;</span><a href="#FN8" class="notemark">*<span class="popup">Çıx. 12:35-36</span></a> Bu xalqa qarşı Misirlilərin gözündə lütf qazandıracağam ki, yola düşdüyünüz zaman əliboş getməyəsiniz.   <span class="verse" id="V22">22&#160;</span>Hər qadın öz qonşusundan, yaxınlıqda qalan qadından qızıl-gümüş əşya və paltar istəsin. Bunlarla oğul və qızlarınızı bəzəyəcəksiniz, beləcə Misirliləri soyacaqsınız».   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO02.htm'>&lt;</a></li>
<li><a href='EXO.htm'>3</a></li>
<li><a href='EXO04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">3:1</a>
<span class="xt"><a href='ACT07.htm#V30'>Həv. 7:30-34</a></span></p>
<p class="x" id="FN2"><span class="notemark">*</span><a class="notebackref" href="#V5">3:5</a>
<span class="xt"><a href='JOS05.htm#V15'>Yeşua 5:15</a></span></p>
<p class="x" id="FN3"><span class="notemark">*</span><a class="notebackref" href="#V6">3:6</a>
<span class="xt"><a href='EXO03.htm#V15'>Çıx. 3:15</a>; <a href='MAT22.htm#V32'>Mat. 22:32</a>; <a href='MRK12.htm#V26'>Mark 12:26</a>; <a href='LUK20.htm#V37'>Luka 20:37</a>; <a href='ACT03.htm#V13'>Həv. 3:13</a>; <a href='ACT07.htm#V32'>7:32</a></span></p>
<p class="x" id="FN4"><span class="notemark">*</span><a class="notebackref" href="#V13">3:13</a>
<span class="xt"><a href='EXO06.htm#V2'>Çıx. 6:2-3</a></span></p>
<p class="x" id="FN5"><span class="notemark">*</span><a class="notebackref" href="#V14">3:14</a>
<span class="xt"><a href='JHN08.htm#V24'>Yəh. 8:24,28,58</a>; <a href='REV01.htm#V4'>Vəhy 1:4,8</a></span></p>
<p class="x" id="FN6"><span class="notemark">*</span><a class="notebackref" href="#V15">3:15</a>
<span class="xt"><a href='MAT22.htm#V32'>Mat. 22:32</a>; <a href='MRK12.htm#V26'>Mark 12:26</a>; <a href='LUK20.htm#V37'>Luka 20:37</a>; <a href='ACT03.htm#V13'>Həv. 3:13</a></span></p>
<p class="f" id="FN7"><span class="notemark">*</span><a class="notebackref" href="#V15">3:15</a>
<span class="fq">Rəbb </span><span class="ft">– ibrani mətnində </span><span class="fq">Yahve </span><span class="ft">olan bu sözü </span><span class="fq">Odur </span><span class="ft">kimi də demək olar. Bu söz səs və məna cəhətindən 3:14-də </span><span class="fq">Mənəm </span><span class="ft">– ibrani mətnində </span><span class="fq">Ehye </span><span class="ft">sözü ilə əlaqəlidir.</span></p>
<p class="x" id="FN8"><span class="notemark">*</span><a class="notebackref" href="#V21">3:21</a>
<span class="xt"><a href='EXO12.htm#V35'>Çıx. 12:35-36</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
