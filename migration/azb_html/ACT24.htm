<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 24</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT23.htm'>&lt;</a></li>
<li><a href='ACT.htm'>24</a></li>
<li><a href='ACT25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>Paul vali Feliksin qarşısında </div> <div class='p'> <span class="verse" id="V1">1&#160;</span>Bundan beş gün sonra baş kahin Xananya, bəzi ağsaqqallar və Tertul adlı bir vəkil Qeysəriyyəyə gəlib Pauldan edilən şikayətləri valiyə çatdırdı.   <span class="verse" id="V2">2&#160;</span>Paul çağırılanda Tertul onu ittiham etməyə başladı: «Möhtərəm Feliks, sənin sayəndə uzun müddətdir ki, əmin-amanlıq içində yaşamaqdayıq. Sənin uzaqgörənliyinlə bu millət üçün keçirdiyin islahatları   <span class="verse" id="V3">3&#160;</span>hər yerdə, hər zaman dərin minnətdarlıqla qəbul edirik.   <span class="verse" id="V4">4&#160;</span>Vaxtınızı çox almaq istəmirəm. Rica edirəm, lütfkarlığınla bizi bir qədər dinlə.   <span class="verse" id="V5">5&#160;</span>Bizim gəldiyimiz nəticəyə görə bu kişi dünyanın hər yerində olan Yəhudilər arasında iğtişaşlar salan bir araqarışdırandır. O, Nəsrani<a href="#FN1" class="notemark">*<span class="popup">Nəsrani – yəni məsihçi.</span></a> təriqətinin başçılarındandır.   <span class="verse" id="V6">6&#160;</span>Bu insan hətta məbədi murdarlamağa çalışdı, amma biz onu yaxaladıq.   <span class="verse" id="V7">7-8&#160;</span>Onu<a href="#FN2" class="notemark">†<span class="popup">Yaxaladıq. 7-8 Onu – bəzi əlyazmalarda yaxaladıq və bizim Qanunumuza münasib şəkildə mühakimə etmək istədik. 7 Lakin minbaşı Lisiya gəlib böyük güc tətbiq edərək onu bizim əlimizdən alıb sənin yanına göndərdi. 8 Onu ittihamlandıranlara əmr etdi ki, sənin yanına gəlsinlər. Onu.</span></a> istintaq etsən, bütün bu ittihamlarımızın doğru olduğunu özündən öyrənə bilərsən».   <span class="verse" id="V9">9&#160;</span>Oradakı Yəhudilər də deyilənlərin doğru olduğunu təsdiqləyərək bu işə qoşuldu.   </div><div class='p'> <span class="verse" id="V10">10&#160;</span>Vali Paula işarə verəndə o cavab verdi: «Bilirəm ki, sən neçə illərdir bu millətin hakimisən. Buna görə sənin qarşında özümü müdafiə etməyimə sevinirəm.   <span class="verse" id="V11">11&#160;</span>Sən özün də öyrənə bilərsən ki, ibadət etmək məqsədi ilə Yerusəlimə gedişimdən bu yana sadəcə on iki gün keçib.   <span class="verse" id="V12">12&#160;</span>Bu adamlardan heç biri görməyib ki, mən məbəddə, sinaqoqlarda yaxud şəhərin hansısa bir yerində kiminləsə mübahisə edim və yaxud camaatı təşvişə salım.   <span class="verse" id="V13">13&#160;</span>Bu anda mənə qarşı etdikləri ittihamları sənin hüzurunda sübut edə bilmirlər.   <span class="verse" id="V14">14&#160;</span>Lakin ata-babalarımızın Allahına onların təriqət adlandırdığı İsa yolunun<a href="#FN3" class="notemark">‡<span class="popup">İsa yolunun – hərfi tərcümədə Yolun.</span></a> ardıcılı olaraq ibadət etdiyimi sənin qarşında iqrar edirəm. Qanunda olan və Peyğəmbərlərin kitablarında yazılan hər şeyə inanıram.   <span class="verse" id="V15">15&#160;</span>Eyni ilə bu adamların qəbul etdikləri kimi həm saleh, həm də saleh olmayan insanların diriləcəyinə dair Allaha ümid bəsləyirəm.   <span class="verse" id="V16">16&#160;</span>Bu məqsədlə mən istər Allah, istərsə də insanların qarşısında hər zaman vicdanımın təmiz olması üçün çalışıram.   <span class="verse" id="V17">17&#160;</span><a href="#FN4" class="notemark">*<span class="popup">Həv. 21:17-28</span></a>Uzun illərdən sonra millətimə yardım və hədiyyələr vermək üçün Yerusəlimə gəldim.   <span class="verse" id="V18">18&#160;</span>Bununla məşğul olarkən məni məbəddə paklanmış olaraq tapdılar. Ətrafımda nə izdiham, nə də hay-küy var idi.   <span class="verse" id="V19">19&#160;</span>Lakin Asiya vilayətindən bəzi Yəhudilər orada idi. Onlar buraya – sənin hüzuruna gəlməli və məndən şikayətləri varsa, ittihamlarını göstərməlidirlər.   <span class="verse" id="V20">20&#160;</span>Yaxud özləri desinlər ki, Ali Şuranın qarşısında dayandığım vaxt hansı haqsızlığı üzə çıxartdılar.   <span class="verse" id="V21">21&#160;</span><a href="#FN5" class="notemark">*<span class="popup">Həv. 23:6</span></a>Onların qarşısında dayananda nida edərək belə demişdim və yalnız bunda mənim haqsız olduğumu hesab edə bilərlər: “Bu gün mən ölülərin dirilməsi məsələsinə görə önünüzdə mühakimə olunuram”».   </div><div class='p'> <span class="verse" id="V22">22&#160;</span>İsa yolu<a href="#FN6" class="notemark">§<span class="popup">İsa yolu – hərfi tərcümədə Yol.</span></a> barədə dəqiq məlumatı olan Feliks bu işi təxirə salıb dedi: «İşiniz barədə minbaşı Lisiya gələndən sonra qərarımı verəcəyəm».   <span class="verse" id="V23">23&#160;</span>Oradakı yüzbaşıya əmr verdi ki, Paulu nəzarət altında saxlasın, lakin sərbəstlik versin və ona xidmət edən dostlarına maneçilik yaratmasın.   </div><div class='p'> <span class="verse" id="V24">24&#160;</span>Bir neçə gün keçəndən sonra vali Feliks Yəhudi arvadı Drusilla ilə birlikdə gəlib Paulu çağırtdırdı və onun Məsih İsaya olan imanından danışdıqlarına qulaq asdı.   <span class="verse" id="V25">25&#160;</span>Paul salehlik, nəfsə hakim olma və gələcək mühakimədən söhbət edəndə Feliks qorxuya düşdü və dedi: «Bəsdir, indi get, imkan olanda yenə səni çağırtdıracağam».   <span class="verse" id="V26">26&#160;</span>Digər tərəfdən də Pauldan<a href="#FN7" class="notemark">**<span class="popup">Pauldan – bəzi əlyazmalarda Paulu azad etmək üçün ondan.</span></a> rüşvət umurdu. Ona görə tez-tez Paulu yanına çağırtdırır və onunla söhbət edirdi.   </div><div class='p'> <span class="verse" id="V27">27&#160;</span>İki il keçəndən sonra Feliks öz vəzifəsini Porki Festə təhvil verdi. Feliks Yəhudilərin rəğbətini qazanmaq üçün Paulu həbsdə qoyub getdi.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT23.htm'>&lt;</a></li>
<li><a href='ACT.htm'>24</a></li>
<li><a href='ACT25.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">24:5</a>
<span class="fq">Nəsrani </span><span class="ft">– yəni məsihçi.</span></p>
<p class="f" id="FN2"><span class="notemark">†</span><a class="notebackref" href="#V7">24:7-8</a>
<span class="fq">Yaxaladıq. </span><span class="fv">7-8 </span><span class="fq">Onu </span><span class="ft">– bəzi əlyazmalarda </span><span class="fq">yaxaladıq və bizim Qanunumuza münasib şəkildə mühakimə etmək istədik. </span><span class="fv">7 </span><span class="fq">Lakin minbaşı Lisiya gəlib böyük güc tətbiq edərək onu bizim əlimizdən alıb sənin yanına göndərdi. </span><span class="fv">8 </span><span class="fq">Onu ittihamlandıranlara əmr etdi ki, sənin yanına gəlsinlər. Onu.</span></p>
<p class="f" id="FN3"><span class="notemark">‡</span><a class="notebackref" href="#V14">24:14</a>
<span class="fq">İsa yolunun </span><span class="ft">– hərfi tərcümədə </span><span class="fq">Yolun.</span></p>
<p class="x" id="FN4"><span class="notemark">*</span><a class="notebackref" href="#V17">24:17</a>
<span class="xt"><a href='ACT21.htm#V17'>Həv. 21:17-28</a></span></p>
<p class="x" id="FN5"><span class="notemark">*</span><a class="notebackref" href="#V21">24:21</a>
<span class="xt"><a href='ACT23.htm#V6'>Həv. 23:6</a></span></p>
<p class="f" id="FN6"><span class="notemark">§</span><a class="notebackref" href="#V22">24:22</a>
<span class="fq">İsa yolu </span><span class="ft">– hərfi tərcümədə </span><span class="fq">Yol.</span></p>
<p class="f" id="FN7"><span class="notemark">**</span><a class="notebackref" href="#V26">24:26</a>
<span class="fq">Pauldan </span><span class="ft">– bəzi əlyazmalarda </span><span class="fq">Paulu azad etmək üçün ondan.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
