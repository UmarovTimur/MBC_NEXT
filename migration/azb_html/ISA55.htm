<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 55</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA54.htm'>&lt;</a></li>
<li><a href='ISA.htm'>55</a></li>
<li><a href='ISA56.htm'>&gt;</a></li>
</ul>
<div class="main">
 
<div class='chapterlabel' id="V0"> 55</div><div class='s'>Rəbbin çağırışı </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Vəhy 21:6; 22:17</span></a> Ey bütün susamışlar, gəlin su başına!  </div><div class='q'>Ey pulu olmayanlar, gəlin, alın, yeyin!  </div><div class='q'>Gəlin, şərabı və südü pulsuz, havayı alın!   </div><div class='q'> <span class="verse" id="V2">2&#160;</span>Nə üçün pulunuzu çörək olmayan şeylərə,  </div><div class='q'>Qazandığınızı sizi doydurmayan şeylərə xərcləyirsiniz?  </div><div class='q'>Məni diqqətlə dinləyin ki,  </div><div class='q'>Yaxşı şeylər yeyəsiniz, nemətlərdən dadasınız.   </div><div class='q'> <span class="verse" id="V3">3&#160;</span><a href="#FN2" class="notemark">*<span class="popup">Həv. 13:34</span></a> Qulaq asın, Mənim yanıma gəlin,  </div><div class='q'>Dinləyin ki, sağ qalasınız.  </div><div class='q'>Mən sizinlə əbədi əhd,  </div><div class='q'>Davuda vəd etdiyim sadiq məhəbbət əhdi kəsəcəyəm.   </div><div class='q'> <span class="verse" id="V4">4&#160;</span>Budur, onu ümmətlərə şahid,  </div><div class='q'>Xalqlara başçı və hökmdar etdim.   </div><div class='q'> <span class="verse" id="V5">5&#160;</span>Tanımadığınız millətləri çağıracaqsınız.  </div><div class='q'>Sizi tanımayan millətlər qaça-qaça yanınıza gələcək.  </div><div class='q'>Allahınız Rəbbə görə,  </div><div class='q'>İsrailin Müqəddəsindən ötrü onlar gələcək,  </div><div class='q'>Çünki Rəbb sizi ucaltdı.   </div><div class='b'> &#160; </div> <div class='q'> <span class="verse" id="V6">6&#160;</span>Tapmaq fürsəti olarkən Rəbbi axtarın,  </div><div class='q'>O yaxın ikən Onu çağırın.   </div><div class='q'> <span class="verse" id="V7">7&#160;</span>Qoy pis adam öz yolunu,  </div><div class='q'>Şər adam öz fikirlərini atsın.  </div><div class='q'>Qoy Rəbbə sarı dönsün ki, Onda mərhəmət tapsın.  </div><div class='q'>Qoy Allahımıza tərəf dönsün,  </div><div class='q'>Çünki Onun əfvi boldur.   </div><div class='q'> <span class="verse" id="V8">8&#160;</span>«Çünki Mənim fikirlərim sizin fikirləriniz deyil,  </div><div class='q'>Sizin yollarınız Mənim yollarım deyil»  </div><div class='q'>Rəbb belə bəyan edir.   </div><div class='q'> <span class="verse" id="V9">9&#160;</span>«Çünki göylər yer üzündən nə qədər yüksəkdirsə,  </div><div class='q'>Yollarım da sizin yollarınızdan,  </div><div class='q'>Fikirlərim də sizin fikirlərinizdən o qədər yüksəkdir.   </div><div class='q'> <span class="verse" id="V10">10&#160;</span><a href="#FN3" class="notemark">*<span class="popup">2Kor. 9:10</span></a> Yağış və qar necə göylərdən yağıb oraya qayıtmırsa,  </div><div class='q'>Ancaq torpağı sulayıb yeri məhsuldar edirsə,  </div><div class='q'>Əkinçiyə toxum, yeyənə çörək verirsə,   </div><div class='q'> <span class="verse" id="V11">11&#160;</span>Ağzımdan çıxan kəlmə də belədir:  </div><div class='q'>Boş yerə yanıma qayıtmaz,  </div><div class='q'>Ancaq istədiyimi yerinə yetirər,  </div><div class='q'>Onu göndərdiyim iş icra olunsun deyə həyata keçirər.   </div><div class='b'> &#160; </div> <div class='q'> <span class="verse" id="V12">12&#160;</span>Sevinclə çıxacaqsınız,  </div><div class='q'>Sülhlə müşayiət olunacaqsınız,  </div><div class='q'>Dağlar, təpələr önünüzdə sevinclə nəğmə deyəcək,  </div><div class='q'>Çöldəki bütün ağaclar əl çalacaq.   </div><div class='q'> <span class="verse" id="V13">13&#160;</span>Tikanlı kol əvəzinə şam ağacı,  </div><div class='q'>Qanqal əvəzinə mərsin ağacı bitəcək.  </div><div class='q'>Bu, Rəbb üçün şöhrət,  </div><div class='q'>Pozulmaz əbədi əlamət olacaq».   </div><ul class='tnav'>
<li><a href='index.htm'>YEŞAYA</a></li>
<li><a href='ISA54.htm'>&lt;</a></li>
<li><a href='ISA.htm'>55</a></li>
<li><a href='ISA56.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">55:1</a>
<span class="xt"><a href='REV21.htm#V6'>Vəhy 21:6</a>; <a href='REV22.htm#V17'>22:17</a></span></p>
<p class="x" id="FN2"><span class="notemark">*</span><a class="notebackref" href="#V3">55:3</a>
<span class="xt"><a href='ACT13.htm#V34'>Həv. 13:34</a></span></p>
<p class="x" id="FN3"><span class="notemark">*</span><a class="notebackref" href="#V10">55:10</a>
<span class="xt"><a href='2CO09.htm#V10'>2Kor. 9:10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
