<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO05.htm'>&lt;</a></li>
<li><a href='2CO.htm'>6</a></li>
<li><a href='2CO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span>Buna görə Allahla birgə işləyən bizlər rica edirik ki, Onun lütfünü boş yerə qəbul etməyəsiniz.   <span class="verse" id="V2">2&#160;</span><a href="#FN1" class="notemark">*<span class="popup">Yeş. 49:8</span></a>Çünki O deyir:  </div><div class='q'>«Münasib vaxtda səni eşitdim,  </div><div class='q'>Xilas günü sənə kömək etdim».  </div><div class='m'>Budur, indi münasib vaxt, budur, indi xilas günü.   </div><div class='s'>Paul dara düşəndə </div> <div class='p'> <span class="verse" id="V3">3&#160;</span>Xidmətimiz etibardan düşməsin deyə heç kimi büdrədən bir şey etmirik.   <span class="verse" id="V4">4&#160;</span><a href="#FN2" class="notemark">*<span class="popup">Həv. 16:23</span></a>Əksinə, Allahın xidmətçisi olaraq hər şeydə özümüz barədə zəmanət veririk; hədsiz dözümdə, əziyyətlərdə, ehtiyaclarda, sıxıntılarda,   <span class="verse" id="V5">5&#160;</span>döyüləndə, həbslərdə, qarışıqlıqlarda, zəhmətdə, yuxusuz qalanda, aclıqlarda,   <span class="verse" id="V6">6&#160;</span>pak yaşayanda, bilikdə, səbirdə, xeyirxahlıqda, Müqəddəs Ruhda, riyasız məhəbbətdə,   <span class="verse" id="V7">7&#160;</span>həqiqəti elan edəndə, Allahın qüvvəsində, həm sağ, həm də sol əllərimizdə salehlik silahları ilə,   <span class="verse" id="V8">8&#160;</span>gah ucalıb gah alçalaraq təhqir olunanda, təriflənəndə özümüz özümüzə zamin dururuq. Bizi yalançı sayırlar, amma biz doğruçuyuq.   <span class="verse" id="V9">9&#160;</span>Sanki naməlumuq, amma tanınırıq. Elə bil ölümün ağzındayıq, amma hələ yaşayırıq. Elə bil cəza çəkirik, amma öldürülmürük.   <span class="verse" id="V10">10&#160;</span>Sanki kədər içindəyik, əslində həmişə sevinirik. Yoxsul sayılırıq, amma çoxlarını varlandırırıq. Elə bil heç nəyimiz yoxdur, amma hər şeyə sahibik.   </div><div class='p'> <span class="verse" id="V11">11&#160;</span>Ey Korinflilər, sizinlə açıq danışırıq, sizə ürəyimizi açmışıq.   <span class="verse" id="V12">12&#160;</span>Bizimlə yaxın münasibətinizə mane olan biz deyilik, bu maneə sizin daxili hisslərinizdədir.   <span class="verse" id="V13">13&#160;</span>Buna cavab olaraq, sizə övladlarım kimi deyirəm: siz də ürəyinizi açın.   </div><div class='s'>Allahın məbədi </div> <div class='p'> <span class="verse" id="V14">14&#160;</span>İmansızlarla eyni boyunduruğa girməyin. Çünki salehliklə qanunsuzluğun nə şərikliyi var? İşıqla qaranlığın ortaq nəyi var?   <span class="verse" id="V15">15&#160;</span>Məsihlə Belialın<a href="#FN3" class="notemark">*<span class="popup">Belial – yəni Şeytan.</span></a> nə uyğunluğu var? Yaxud imanlı ilə imansızın ümumi nəyi var?   <span class="verse" id="V16">16&#160;</span><a href="#FN4" class="notemark">*<span class="popup">Lev. 26:12; Yez. 37:27; 1Kor. 3:16; 6:19; Vəhy 21:3</span></a>Allahın məbədi ilə bütlərin sazişi ola bilərmi? Çünki biz var olan Allahın məbədiyik. Belə ki Allah demişdi:  </div><div class='q'>«Mən aralarında yaşayıb-dolanacağam,  </div><div class='q'>Onların Allahı olacağam,  </div><div class='q'>Onlar da Mənim xalqım olacaq».   </div><div class='q'> <span class="verse" id="V17">17&#160;</span><a href="#FN5" class="notemark">*<span class="popup">Yeş. 52:11; Yez. 20:34,41</span></a>Ona görə «aralarından çıxıb ayrılın»  </div><div class='q'>Rəbb belə deyir,  </div><div class='q'>«Murdar şeylərə toxunmayın»;  </div><div class='q'>«Mən də sizi qəbul edəcəyəm».   </div><div class='q'> <span class="verse" id="V18">18&#160;</span><a href="#FN6" class="notemark">*<span class="popup">2Şam. 7:14; 1Saln. 17:13; Yeş. 43:5-7; Yer. 31:9</span></a>«Mən sizə Ata olacağam,  </div><div class='q'>Siz də Mənə oğullar və qızlar olacaqsınız»  </div><div class='q'>Külli-İxtiyar Rəbb belə deyir.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO05.htm'>&lt;</a></li>
<li><a href='2CO.htm'>6</a></li>
<li><a href='2CO07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">6:2</a>
<span class="xt"><a href='ISA49.htm#V8'>Yeş. 49:8</a></span></p>
<p class="x" id="FN2"><span class="notemark">*</span><a class="notebackref" href="#V4">6:4</a>
<span class="xt"><a href='ACT16.htm#V23'>Həv. 16:23</a></span></p>
<p class="f" id="FN3"><span class="notemark">*</span><a class="notebackref" href="#V15">6:15</a>
<span class="fq">Belial </span><span class="ft">– yəni Şeytan.</span></p>
<p class="x" id="FN4"><span class="notemark">*</span><a class="notebackref" href="#V16">6:16</a>
<span class="xt"><a href='LEV26.htm#V12'>Lev. 26:12</a>; <a href='EZK37.htm#V27'>Yez. 37:27</a>; <a href='1CO03.htm#V16'>1Kor. 3:16</a>; <a href='1CO06.htm#V19'>6:19</a>; <a href='REV21.htm#V3'>Vəhy 21:3</a></span></p>
<p class="x" id="FN5"><span class="notemark">*</span><a class="notebackref" href="#V17">6:17</a>
<span class="xt"><a href='ISA52.htm#V11'>Yeş. 52:11</a>; <a href='EZK20.htm#V34'>Yez. 20:34,41</a></span></p>
<p class="x" id="FN6"><span class="notemark">*</span><a class="notebackref" href="#V18">6:18</a>
<span class="xt"><a href='2SA07.htm#V14'>2Şam. 7:14</a>; <a href='1CH17.htm#V13'>1Saln. 17:13</a>; <a href='ISA43.htm#V5'>Yeş. 43:5-7</a>; <a href='JER31.htm#V9'>Yer. 31:9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
