<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO18.htm'>&lt;</a></li>
<li><a href='EXO.htm'>19</a></li>
<li><a href='EXO20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>İsrail övladları Sina dağında </div> <div class='p'> <span class="verse" id="V1">1&#160;</span>İsrail övladları Misir torpağından çıxdıqdan sonra üçüncü ayda – yeni ay günü Sina səhrasına gəldilər.   <span class="verse" id="V2">2&#160;</span>Onlar Refidimdən köçüb Sina səhrasına gəldilər. O səhrada İsrail övladları dağın qarşısında düşərgə saldılar.   </div><div class='p'> <span class="verse" id="V3">3&#160;</span>Musa isə dağa – Allahın hüzuruna çıxdı. Rəbb onu dağdan çağırıb dedi: «Yaqub nəslinə, İsrail övladlarına belə söylə:   <span class="verse" id="V4">4&#160;</span>“Misirlilərə nələr etdiyimi, sizi qartal qanadlarında daşıdığım kimi yanıma gətirdiyimi siz özünüz gördünüz.   <span class="verse" id="V5">5&#160;</span><a href="#FN1" class="notemark">*<span class="popup">Qanun. 4:20; 7:6; 14:2; 26:18; Titə 2:14</span></a> <a href="#FN2" class="notemark">*<span class="popup">1Pet. 2:9; Vəhy 1:4-6; 5:9-10 </span></a> İndi isə əgər sözümə diqqətlə qulaq asıb əhdimə riayət etsəniz, siz bütün xalqlar arasından Mənə məxsus xalq olacaqsınız. Bütün yer üzü Mənimdir;   <span class="verse" id="V6">6&#160;</span>siz isə Mənə xidmət edən kahinlər padşahlığı, müqəddəs millət olacaqsınız”. Bu sözləri İsrail övladlarına söylə».   </div><div class='p'> <span class="verse" id="V7">7&#160;</span>Musa gəlib xalqın ağsaqqallarını çağırdı və Rəbbin ona əmr etdiyi hər kəlməni onların qarşısına qoydu.   <span class="verse" id="V8">8&#160;</span>Bütün xalq bir nəfər kimi belə cavab verdi: «Rəbbin bütün söylədiklərinə əməl edəcəyik». Musa xalqın cavabını Rəbbə çatdırdı.   </div><div class='p'> <span class="verse" id="V9">9&#160;</span>Rəbb Musaya dedi: «Budur, Mən sənin yanına qatı buludda gəlirəm, qoy xalq səninlə danışdığımı eşidib sənə daim inansın». Musa xalqın sözlərini Rəbbə çatdırdı.   <span class="verse" id="V10">10&#160;</span>Rəbb Musaya dedi: «Xalqın yanına get. Bu gün və sabah onları təqdis et. Qoy paltarlarını da yusunlar.   <span class="verse" id="V11">11&#160;</span>Üçüncü günə hazır olsunlar, çünki üçüncü gün bütün xalqın gözü qarşısında Rəbb Sina dağı üzərinə enəcək.   <span class="verse" id="V12">12&#160;</span><a href="#FN3" class="notemark">*<span class="popup">İbr. 12:20</span></a> Xalqın ətrafına sərhəd çəkib de: “Özünüzü dağa çıxmaqdan, onun ətəyinə toxunmaqdan gözləyin. Dağa toxunan hər kəs öldürülməlidir.   <span class="verse" id="V13">13&#160;</span>Eləsinə əl vurulmasın, ancaq daşqalaq edilsin ya da oxla vurulsun. İstər heyvan, istərsə də insan, bunların yaşamaq üçün izni yoxdur. Qoç buynuzundan olan şeypur uzun-uzadı çalınanda onlar dağa çıxa bilərlər”».   <span class="verse" id="V14">14&#160;</span>Musa dağdan xalqın yanına endi. O, xalqı təqdis etdi. Onlar paltarlarını yudular.   <span class="verse" id="V15">15&#160;</span>Sonra Musa xalqa dedi: «Üçüncü günə hazır olun, qadınlarla yaxınlıq etməyin».   </div><div class='p'> <span class="verse" id="V16">16&#160;</span><a href="#FN4" class="notemark">*<span class="popup">Vəhy 4:5</span></a> <a href="#FN5" class="notemark">*<span class="popup">Qanun. 4:11-12; İbr. 12:18-19 </span></a> Üçüncü günün səhəri açılanda göy gurultusu, şimşəklər, dağ üzərində qatı bir bulud və çox uca şeypur səsi oldu. Düşərgədə olan bütün xalq titrədi.   <span class="verse" id="V17">17&#160;</span>Allahı qarşılamaq üçün Musa xalqı ordugahdan apardı və onlar dağın ətəyində durdular.   </div><div class='p'> <span class="verse" id="V18">18&#160;</span>Bütün Sina dağı tüstü içində idi, çünki Rəbb onun üzərinə alov içərisində enmişdi. Bütün dağ kürənin verdiyi tüstü kimi tüstülənirdi, bərk titrəyirdi.   <span class="verse" id="V19">19&#160;</span>Şeypur səsi get-gedə ucalırdı. Musa danışırdı və Allah ona səslə cavab verirdi.   <span class="verse" id="V20">20&#160;</span>Rəbb Sina dağı üzərinə, dağın başına endi və Musanı dağın başına çağırdı. Musa oraya qalxdı.   <span class="verse" id="V21">21&#160;</span>Rəbb Musaya dedi: «Düş, xalqa tapşır ki, məbada Rəbbi görmək üçün Onun tərəfində olan sərhədi keçsin, yoxsa çoxları məhv olar.   <span class="verse" id="V22">22&#160;</span>Rəbbə yaxınlaşan kahinlər də özlərini təqdis etsin ki, Rəbb onlara qarşı çıxmasın».   <span class="verse" id="V23">23&#160;</span>Musa Rəbbə dedi: «Xalq Sina dağına çıxmaz, çünki Sən “dağa sərhəd çək və oranı təqdis et” deyə bizə tapşırıq verdin».   <span class="verse" id="V24">24&#160;</span>Rəbb ona dedi: «Düş get. Sən və səninlə bərabər Harun bura çıxın. Qoy kahinlərlə xalq Rəbbin yanına çıxmaq üçün sərhədi keçməsinlər, yoxsa Rəbb xalqa qarşı çıxar».   <span class="verse" id="V25">25&#160;</span>Musa xalqın yanına enib bunu onlara söylədi.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO18.htm'>&lt;</a></li>
<li><a href='EXO.htm'>19</a></li>
<li><a href='EXO20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">19:5</a>
<span class="xt"><a href='DEU04.htm#V20'>Qanun. 4:20</a>; <a href='DEU07.htm#V6'>7:6</a>; <a href='DEU14.htm#V2'>14:2</a>; <a href='DEU26.htm#V18'>26:18</a>; <a href='TIT02.htm#V14'>Titə 2:14</a></span></p>
<p class="x" id="FN2"><span class="notemark">*</span><a class="notebackref" href="#V5">19:5</a>
<span class="xt"><a href='1PE02.htm#V9'>1Pet. 2:9</a>; <a href='REV01.htm#V4'>Vəhy 1:4-6</a>; <a href='REV05.htm#V9'>5:9-10</a> </span></p>
<p class="x" id="FN3"><span class="notemark">*</span><a class="notebackref" href="#V12">19:12</a>
<span class="xt"><a href='HEB12.htm#V20'>İbr. 12:20</a></span></p>
<p class="x" id="FN4"><span class="notemark">*</span><a class="notebackref" href="#V16">19:16</a>
<span class="xt"><a href='REV04.htm#V5'>Vəhy 4:5</a></span></p>
<p class="x" id="FN5"><span class="notemark">*</span><a class="notebackref" href="#V16">19:16</a>
<span class="xt"><a href='DEU04.htm#V11'>Qanun. 4:11-12</a>; <a href='HEB12.htm#V18'>İbr. 12:18-19</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
