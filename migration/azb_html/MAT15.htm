<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT14.htm'>&lt;</a></li>
<li><a href='MAT.htm'>15</a></li>
<li><a href='MAT16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>İnsanı murdar edən nədir? </div> <div class='r'>(Mark 7:1-23)  </div><div class='p'> <span class="verse" id="V1">1&#160;</span>Onda Yerusəlimdən fariseylər və ilahiyyatçılar İsanın yanına gəlib dedilər:   <span class="verse" id="V2">2&#160;</span>«Nə üçün şagirdlərin ağsaqqallardan qalan adət-ənənəni pozur və çörək yedikləri zaman əllərini yumurlar?»   <span class="verse" id="V3">3&#160;</span>İsa cavabında onlara dedi: «Bəs siz nə üçün öz adət-ənənəniz naminə Allahın əmrini pozursunuz?   <span class="verse" id="V4">4&#160;</span><a href="#FN1" class="notemark">*<span class="popup">Çıx. 20:12; 21:17; Lev. 20:9; Qanun. 5:16</span></a>Çünki Allah belə əmr etdi: “Ata-anana hörmət et” və “Atasını yaxud anasını söyən adam öldürülməlidir”.   <span class="verse" id="V5">5&#160;</span>Sizsə deyirsiniz: “Kim atasına yaxud anasına ‹məndən umduğun yardım Allaha həsr olundu› desə,   <span class="verse" id="V6">6&#160;</span>onda atasına<a href="#FN2" class="notemark">*<span class="popup">Atasına – bəzi əlyazmalarda ata-anasına.</span></a> hörmət etməyə bilər”. Beləliklə, siz öz adət-ənənəniz naminə Allahın kəlamını heç edirsiniz.   <span class="verse" id="V7">7&#160;</span><a href="#FN3" class="notemark">*<span class="popup">Yeş. 29:13</span></a>Ey ikiüzlülər! Yeşaya peyğəmbər sizin üçün nə yaxşı söyləyib! O demişdir:   </div><div class='q'> <span class="verse" id="V8">8&#160;</span>“Bu xalq dodaqları ilə Mənə hörmət edir,  </div><div class='q'>Amma qəlbləri Məndən uzaqdır.   </div><div class='q'> <span class="verse" id="V9">9&#160;</span>Boş yerə Mənə səcdə edirlər,  </div><div class='q'>İnsan əmrlərindən çıxardıqları təlimləri öyrədirlər”».   </div><div class='p'> <span class="verse" id="V10">10&#160;</span>İsa camaatı yanına çağırıb onlara dedi: «Qulaq asın və dərk edin.   <span class="verse" id="V11">11&#160;</span>Ağıza daxil olan şey insanı murdar etməz, amma insanı murdar edən ağızdan çıxan şeydir».   <span class="verse" id="V12">12&#160;</span>O zaman şagirdlər gəlib Ona dedilər: «Bilirsənmi fariseylər bu sözü eşitdikdə incidilər».<a href="#FN4" class="notemark">†<span class="popup">İncidilər – hərfi tərcümədə büdrədilər.</span></a>   <span class="verse" id="V13">13&#160;</span>Amma İsa cavab verib dedi: «Səmavi Atamın əkmədiyi hər bitki kökündən qoparılacaq.   <span class="verse" id="V14">14&#160;</span><a href="#FN5" class="notemark">*<span class="popup">Luka 6:39</span></a>Onları buraxın. Onlar korların kor rəhbərləridir. Əgər kor koru aparsa, ikisi də çuxura düşər».   </div><div class='p'> <span class="verse" id="V15">15&#160;</span>Peter Ona cavab verərək dedi: «Bu məsəli bizə izah et».   <span class="verse" id="V16">16&#160;</span>İsa dedi: «Siz də hələ dərk etməmisiniz?   <span class="verse" id="V17">17&#160;</span>Başa düşmürsünüz ki, ağıza girən hər şey qarına gedir və ifraz olunur?   <span class="verse" id="V18">18&#160;</span><a href="#FN6" class="notemark">*<span class="popup">Mat. 12:34</span></a>Ağızdan çıxan şeylərsə ürəkdən çıxar, bunlar da insanı murdar edər.   <span class="verse" id="V19">19&#160;</span>Çünki ürəkdən pis fikirlər, qatillik, zinakarlıq, cinsi əxlaqsızlıq, oğurluq, yalançı şahidlik və küfr çıxar.   <span class="verse" id="V20">20&#160;</span>İnsanı murdar edən şeylər bunlardır. Yuyulmamış əllərlə yemək isə insanı murdar etməz».   </div><div class='s'>Kənanlı qadının imanı </div> <div class='r'>(Mark 7:24-30)  </div><div class='p'> <span class="verse" id="V21">21&#160;</span>İsa oradan çıxıb Sur və Sidon bölgələrinə çəkildi.   <span class="verse" id="V22">22&#160;</span>Budur, Kənanlı bir qadın o diyardan çıxıb «ya Rəbb, ey Davud Oğlu, mənə rəhm elə. Qızım ağır bir halda cinə tutulub» deyə çığırırdı.   <span class="verse" id="V23">23&#160;</span>İsa cavabında ona bir söz belə, demədi. Şagirdləri yaxınlaşıb «onu burax, çünki arxamızca çığırır» deyərək İsaya yalvardılar.   <span class="verse" id="V24">24&#160;</span>Amma İsa cavab verib dedi: «Mən yalnız İsrail xalqının itmiş qoyunlarının yanına göndərilmişəm».   <span class="verse" id="V25">25&#160;</span>Qadınsa yaxınlaşdı və Ona səcdə qılıb dedi: «Ya Rəbb, mənə imdad et».   <span class="verse" id="V26">26&#160;</span>İsa cavab verib dedi: «Uşaqların çörəyini götürüb itlərə atmaq düzgün olmaz».   <span class="verse" id="V27">27&#160;</span>Qadın dedi: «Haqlısan, ya Rəbb! Amma itlər də sahiblərinin süfrəsindən düşən qırıntılardan yeyir».   <span class="verse" id="V28">28&#160;</span>O zaman İsa cavab verib qadına dedi: «Ey qadın! İmanın böyükdür; sənə istədiyin kimi olsun». Onun qızı o saatda sağaldı.   </div><div class='s'>İsa dörd min nəfəri doydurur </div> <div class='r'>(Mark 8:1-10)  </div><div class='p'> <span class="verse" id="V29">29&#160;</span>İsa oradan çıxıb Qalileya gölünün sahilindən keçdi və dağın başına çıxıb orada oturdu.   <span class="verse" id="V30">30&#160;</span>Onun yanına böyük bir izdiham gəldi və özləri ilə birlikdə topallar, korlar, şikəstlər, lallar və daha başqa bir çoxunu gətirdilər. Onları İsanın ayaqları yanına qoydular və İsa onlara şəfa verdi.   <span class="verse" id="V31">31&#160;</span>Xalq görəndə ki lallar danışır, şikəstlər sağalır, topallar yeriyir və korlar görür, heyrətləndi və İsrailin Allahını izzətləndirdi.   </div><div class='p'> <span class="verse" id="V32">32&#160;</span>İsa şagirdlərini yanına çağırıb dedi: «Bu camaata yazığım gəlir, çünki üç gündür ki, yanımdadırlar və yeməyə heç nələri yoxdur. Onları evlərinə ac yola salmaq istəmirəm ki, yolda taqətdən düşməsinlər».   <span class="verse" id="V33">33&#160;</span>Şagirdlər Ona dedilər: «Bu çöllükdə bu qədər camaatı doydurmaq üçün çörəyi haradan tapaq?»   <span class="verse" id="V34">34&#160;</span>İsa onlardan soruşdu: «Neçə çörəyiniz var?» Onlar dedilər: «Yeddi və bir az da kiçik balığımız var».   <span class="verse" id="V35">35&#160;</span>Onda İsa camaata əmr etdi ki, yerə otursunlar.   <span class="verse" id="V36">36&#160;</span>Yeddi çörəklə balıqları götürdü və şükür edərək bölüb şagirdlərə, şagirdlər də camaata verdi.   <span class="verse" id="V37">37&#160;</span>Hamı yeyib-doydu. Artıq qalan hissələri yığdılar, yeddi səbət doldu.   <span class="verse" id="V38">38&#160;</span>Yemək yeyən adamların sayı isə qadınlar və uşaqlardan başqa, dörd min nəfər idi.   <span class="verse" id="V39">39&#160;</span>İsa camaatı buraxıb qayığa minərək Məcdəl bölgəsinə getdi.   </div><ul class='tnav'>
<li><a href='index.htm'>MATTA</a></li>
<li><a href='MAT14.htm'>&lt;</a></li>
<li><a href='MAT.htm'>15</a></li>
<li><a href='MAT16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">15:4</a>
<span class="xt"><a href='EXO20.htm#V12'>Çıx. 20:12</a>; <a href='EXO21.htm#V17'>21:17</a>; <a href='LEV20.htm#V9'>Lev. 20:9</a>; <a href='DEU05.htm#V16'>Qanun. 5:16</a></span></p>
<p class="f" id="FN2"><span class="notemark">*</span><a class="notebackref" href="#V6">15:6</a>
<span class="fq">Atasına </span><span class="ft">– bəzi əlyazmalarda </span><span class="fq">ata-anasına.</span></p>
<p class="x" id="FN3"><span class="notemark">*</span><a class="notebackref" href="#V7">15:7</a>
<span class="xt"><a href='ISA29.htm#V13'>Yeş. 29:13</a></span></p>
<p class="f" id="FN4"><span class="notemark">†</span><a class="notebackref" href="#V12">15:12</a>
<span class="fq">İncidilər </span><span class="ft">– hərfi tərcümədə </span><span class="fq">büdrədilər.</span></p>
<p class="x" id="FN5"><span class="notemark">*</span><a class="notebackref" href="#V14">15:14</a>
<span class="xt"><a href='LUK06.htm#V39'>Luka 6:39</a></span></p>
<p class="x" id="FN6"><span class="notemark">*</span><a class="notebackref" href="#V18">15:18</a>
<span class="xt"><a href='MAT12.htm#V34'>Mat. 12:34</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
