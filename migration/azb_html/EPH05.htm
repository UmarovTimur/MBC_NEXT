<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EFESLİLƏRƏ 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EFESLİLƏRƏ</a></li>
<li><a href='EPH04.htm'>&lt;</a></li>
<li><a href='EPH.htm'>5</a></li>
<li><a href='EPH06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='p'> <span class="verse" id="V1">1&#160;</span>Beləliklə, sevimli övladlar kimi Allahdan nümunə götürün.   <span class="verse" id="V2">2&#160;</span><a href="#FN1" class="notemark">*<span class="popup">Çıx. 29:18; Zəb. 40:6</span></a>Məsih bizi necə sevdisə, Özünü bizim üçün Allahın xoşuna gələn ətirli təqdim və qurban olaraq fəda etdisə, siz də məhəbbətdə elə həyat sürün.   </div><div class='p'> <span class="verse" id="V3">3&#160;</span>Əxlaqsızlığın, hər cür murdarlığın və yaxud tamahkarlığın adı belə, aranızda çəkilməsin, çünki bunlar müqəddəslərə yaraşmaz.   <span class="verse" id="V4">4&#160;</span>Ədəbsizlik, boşboğazlıq və yaxud kobud zarafat da olmasın. Bunlar sizə yaramaz. Bunun əvəzində qoy şükür olsun.   <span class="verse" id="V5">5&#160;</span>Əlbəttə, bilirsiniz ki, heç bir əxlaqsız, murdar yaxud bütpərəstə tay olan tamahkar adam Məsihin və Allahın Padşahlığında irsə malik olmayacaq.   </div><div class='s'>Nurda gəzin </div> <div class='p'> <span class="verse" id="V6">6&#160;</span>Qoy heç kim sizi boş sözlərlə aldatmasın. Bu şeylərə görə Allahın qəzəbi itaətsiz adamların üzərinə gəlir.   <span class="verse" id="V7">7&#160;</span>Buna görə də onların şəriki olmayın.   <span class="verse" id="V8">8&#160;</span>Siz də bir zamanlar zülmət idiniz, indi isə Rəbdə nursunuz. Ona görə də nur övladları kimi həyat sürün.   <span class="verse" id="V9">9&#160;</span>Çünki nurun bəhrəsi<a href="#FN2" class="notemark">*<span class="popup">Nurun bəhrəsi – bəzi əlyazmalarda Ruhun səmərəsi (Qal. 5:22).</span></a> hər cür yaxşılıqda, salehlikdə və həqiqətdə görülür.   <span class="verse" id="V10">10&#160;</span>Rəbbi razı salan şeyləri ayırd edin,   <span class="verse" id="V11">11&#160;</span>qaranlığın səmərəsiz əməllərinə şərik olmayın. Əksinə, bunları ifşa edin.   <span class="verse" id="V12">12&#160;</span>Belə ki qaranlıqdakıların gizlicə etdikləri şeyləri söyləmək də ayıbdır.   <span class="verse" id="V13">13&#160;</span>Nurun ifşa etdiyi hər şey aşkardır,   <span class="verse" id="V14">14&#160;</span>bu cür nə aşkara çıxırsa, özü də nur olur. Buna görə belə deyilir:  </div><div class='q'>«Ey yatan, oyan və ölülər arasından diril!  </div><div class='q'>Məsih sənin üzərinə nur saçacaq».   </div><div class='p'> <span class="verse" id="V15">15&#160;</span>Beləliklə, həyat tərzinizə ciddi diqqət yetirin, müdriklikdən məhrum olanlar kimi deyil, müdriklər kimi həyat sürün.   <span class="verse" id="V16">16&#160;</span><a href="#FN3" class="notemark">*<span class="popup">Kol. 4:5</span></a>Hər fürsətdən istifadə edin, çünki günlər şərdir.   <span class="verse" id="V17">17&#160;</span>Buna görə ağılsız olmayın, Rəbbin iradəsini dərk edin.   <span class="verse" id="V18">18&#160;</span>Şərabdan sərxoş olmayın, bu sizi mənəviyyatsızlığa aparır. Bunun əvəzinə Ruhla dolun.   <span class="verse" id="V19">19&#160;</span><a href="#FN4" class="notemark">*<span class="popup">Kol. 3:16-17</span></a>Bir-birinizə məzmurlar, ilahilər və ruhani nəğmələr oxuyun, Rəbbə ürəkdən nəğmələr çalıb-oxuyun.   <span class="verse" id="V20">20&#160;</span>Həmişə hər şeyə görə Rəbbimiz İsa Məsihin adı ilə Ata Allaha şükür edin.   </div><div class='s'>Evdə olan münasibətlər </div> <div class='p'> <span class="verse" id="V21">21&#160;</span>Məsih qorxusu ilə bir-birinizə tabe olun.   </div><div class='p'> <span class="verse" id="V22">22&#160;</span><a href="#FN5" class="notemark">*<span class="popup">Kol. 3:18; 1Pet. 3:1-2</span></a>Ey qadınlar, Rəbbə tabe olduğunuz kimi ərlərinizə tabe olun.   <span class="verse" id="V23">23&#160;</span>Çünki bədənin Xilaskarı olan Məsih imanlılar cəmiyyətinin Başı olduğu kimi ər də arvadının başıdır.   <span class="verse" id="V24">24&#160;</span>Ona görə cəmiyyət Məsihə tabe olduğu kimi arvadlar da hər vəziyyətdə öz ərlərinə tabe olsunlar.   </div><div class='p'> <span class="verse" id="V25">25&#160;</span><a href="#FN6" class="notemark">*<span class="popup">Kol. 3:19; 1Pet. 3:7</span></a>Ey ərlər, Məsih imanlılar cəmiyyətini sevib onun uğrunda Özünü fəda etdiyi kimi siz də arvadlarınızı sevin.   <span class="verse" id="V26">26&#160;</span>Məsih bunu ona görə etdi ki, cəmiyyəti su ilə yuyub kəlamla təmizləyərək təqdis etsin   <span class="verse" id="V27">27&#160;</span>və beləcə onda ləkə, qırışıq yaxud başqa qüsur olmadan izzətli şəkildə, müqəddəs və nöqsansız olaraq Öz hüzuruna çıxarsın.   <span class="verse" id="V28">28&#160;</span>Ərlər də eyni şəkildə arvadlarını öz bədənləri kimi sevməlidirlər. Arvadını sevən özünü sevir.   <span class="verse" id="V29">29&#160;</span>Çünki heç kim heç zaman öz vücuduna nifrət etməz. Əksinə, Məsih cəmiyyətə yanaşdığı kimi onu bəsləyib qayğısına qalar.   <span class="verse" id="V30">30&#160;</span>Axı biz Onun bədən üzvləriyik.<a href="#FN7" class="notemark">†<span class="popup">Üzvləriyik – bəzi əlyazmalarda üzvləriyik, Onun ətindən, sümüklərindənik.</span></a>   </div><div class='mi'> <span class="verse" id="V31">31&#160;</span><a href="#FN8" class="notemark">*<span class="popup">Yar. 2:24</span></a>«Buna görə də kişi ata-anasını tərk edib arvadına qovuşacaq və ikisi bir bədən olacaq».   </div><div class='m'> <span class="verse" id="V32">32&#160;</span>Bu sirr böyükdür, mən bunun Məsihə və cəmiyyətə dəxli olduğunu söyləyirəm.   <span class="verse" id="V33">33&#160;</span>Sizə gəlincə, qoy hər kəs öz arvadını özü kimi sevsin, arvad isə ərinə ehtiram etsin.   </div><ul class='tnav'>
<li><a href='index.htm'>EFESLİLƏRƏ</a></li>
<li><a href='EPH04.htm'>&lt;</a></li>
<li><a href='EPH.htm'>5</a></li>
<li><a href='EPH06.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">5:2</a>
<span class="xt"><a href='EXO29.htm#V18'>Çıx. 29:18</a>; <a href='PSA040.htm#V6'>Zəb. 40:6</a></span></p>
<p class="f" id="FN2"><span class="notemark">*</span><a class="notebackref" href="#V9">5:9</a>
<span class="fq">Nurun bəhrəsi </span><span class="ft">– bəzi əlyazmalarda </span><span class="fq">Ruhun səmərəsi </span><span class="ft">(<a href='GAL05.htm#V22'>Qal. 5:22</a>).</span></p>
<p class="x" id="FN3"><span class="notemark">*</span><a class="notebackref" href="#V16">5:16</a>
<span class="xt"><a href='COL04.htm#V5'>Kol. 4:5</a></span></p>
<p class="x" id="FN4"><span class="notemark">*</span><a class="notebackref" href="#V19">5:19</a>
<span class="xt"><a href='COL03.htm#V16'>Kol. 3:16-17</a></span></p>
<p class="x" id="FN5"><span class="notemark">*</span><a class="notebackref" href="#V22">5:22</a>
<span class="xt"><a href='COL03.htm#V18'>Kol. 3:18</a>; <a href='1PE03.htm#V1'>1Pet. 3:1-2</a></span></p>
<p class="x" id="FN6"><span class="notemark">*</span><a class="notebackref" href="#V25">5:25</a>
<span class="xt"><a href='COL03.htm#V19'>Kol. 3:19</a>; <a href='1PE03.htm#V7'>1Pet. 3:7</a></span></p>
<p class="f" id="FN7"><span class="notemark">†</span><a class="notebackref" href="#V30">5:30</a>
<span class="fq">Üzvləriyik </span><span class="ft">– bəzi əlyazmalarda </span><span class="fq">üzvləriyik, Onun ətindən, sümüklərindənik.</span></p>
<p class="x" id="FN8"><span class="notemark">*</span><a class="notebackref" href="#V31">5:31</a>
<span class="xt"><a href='GEN02.htm#V24'>Yar. 2:24</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
