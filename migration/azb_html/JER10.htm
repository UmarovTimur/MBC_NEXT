<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER09.htm'>&lt;</a></li>
<li><a href='JER.htm'>10</a></li>
<li><a href='JER11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>Allaha ibadət və bütlərə pərəstiş </div> <div class='p'> <span class="verse" id="V1">1&#160;</span>Rəbbin sizə söylədiyi sözü eşidin, ey İsrail nəsli!   <span class="verse" id="V2">2&#160;</span>Rəbb belə deyir:  </div><div class='q'>«Başqa millətlərin yolu ilə getməyin,  </div><div class='q'>Göy əlamətlərindən qorxmayın,  </div><div class='q'>Bunlardan başqa millətlər qorxur.   </div><div class='q'> <span class="verse" id="V3">3&#160;</span>Çünki xalqların adətləri boş şeydir.  </div><div class='q'>Meşədə ağac kəsirlər,  </div><div class='q'>Usta əli kəski ilə onu düzəldir.   </div><div class='q'> <span class="verse" id="V4">4&#160;</span>Sonra qızıl-gümüşlə bəzəyirlər,  </div><div class='q'>Çəkiclə, mıxla bərkidirlər ki,  </div><div class='q'>Yerindən tərpənməsin.   </div><div class='q'> <span class="verse" id="V5">5&#160;</span>Bütləri xiyar bostanındakı müqəvva kimi  </div><div class='q'>Danışa bilmir.  </div><div class='q'>Onları daşımaq lazımdır,  </div><div class='q'>Çünki gedə bilmirlər.  </div><div class='q'>Onlardan qorxmayın,  </div><div class='q'>Çünki nə pislik edə bilərlər,  </div><div class='q'>Nə də yaxşılıq».   </div><div class='b'> &#160; </div> <div class='q'> <span class="verse" id="V6">6&#160;</span>Sənin kimi Allah yoxdur, ya Rəbb.  </div><div class='q'>Sən böyüksən, əzəmətdə adın ucadır.   </div><div class='q'> <span class="verse" id="V7">7&#160;</span><a href="#FN1" class="notemark">*<span class="popup">Vəhy 15:3-4 </span></a> Ey millətlərin Padşahı,  </div><div class='q'>Sənə kim hörmət etməz?  </div><div class='q'>Sənə hörmət yaraşır,  </div><div class='q'>Çünki millətlərin bütün müdrikləri arasında,  </div><div class='q'>Bütün ölkələrində Sənin kimisi yoxdur.   </div><div class='q'> <span class="verse" id="V8">8&#160;</span>Bütlərə səcdə edənlərin hamısı  </div><div class='q'>Ağılsız və axmaqdır,  </div><div class='q'>Boş şeylərdən təlim alırlar.  </div><div class='q'>Büt bir ağacdır!   </div><div class='q'> <span class="verse" id="V9">9&#160;</span>Tarşişdən döyülmüş gümüş,  </div><div class='q'>Ufazdan qızıl gətirilir.  </div><div class='q'>Ustanın və zərgərin əli ilə düzəldilən bütə  </div><div class='q'>Bənövşəyi və tunc qırmızı paltar geyindirilir.  </div><div class='q'>Hamısı bacarıqlı toxucu işidir.   </div><div class='q'> <span class="verse" id="V10">10&#160;</span>Ancaq Rəbb həqiqi Allahdır.  </div><div class='q'>Var olan Allahdır,  </div><div class='q'>Əbədi Padşah Odur.  </div><div class='q'>Qəzəbindən dünya titrəyər,  </div><div class='q'>Hiddətinin qarşısında  </div><div class='q'>Millətlər dura bilməz.   </div><div class='p'> <span class="verse" id="V11">11&#160;</span>Allah mənə dedi ki, onlara belə söylə: «Yeri və göyü yaratmayan allahlar yer üzündən və göyün altından yox olacaq». <a href="#FN2" class="notemark">*<span class="popup">Bu ayə arami dilində yazılmışdır.</span></a>   </div><div class='b'> &#160; </div> <div class='q'> <span class="verse" id="V12">12&#160;</span><a href="#FN3" class="notemark">*<span class="popup">Yer. 51:15-18 </span></a> Rəbb qüdrəti ilə yer üzünü yaratdı,  </div><div class='q'>Hikməti ilə dünyanı qurdu,  </div><div class='q'>Dərrakəsi ilə göyləri yaydı.   </div><div class='q'> <span class="verse" id="V13">13&#160;</span><a href="#FN4" class="notemark">*<span class="popup">Zəb. 135:7; Yer. 51:16 </span></a> O gurlayanda göylərdəki sular çağlayır,  </div><div class='q'>Yerin ucqarlarından buludları yüksəldir,  </div><div class='q'>Yağış üçün şimşək çaxdırır,  </div><div class='q'>Anbarlarından külək çıxarır.   </div><div class='q'> <span class="verse" id="V14">14&#160;</span>Hər kəs ağılsız oldu,  </div><div class='q'>Bilikləri qalmadı.  </div><div class='q'>Hər zərgər düzəltdiyi bütdən utanacaq,  </div><div class='q'>Çünki onun tökdüyü büt puçdur,  </div><div class='q'>Onda nəfəs yoxdur.   </div><div class='q'> <span class="verse" id="V15">15&#160;</span>Onlar boş şey,  </div><div class='q'>Masqaraçıların işidir.  </div><div class='q'>Cəza vaxtı məhv olacaqlar.   </div><div class='q'> <span class="verse" id="V16">16&#160;</span>Yaquba Nəsib Olan isə onlara bənzəməz,  </div><div class='q'>Çünki hər şeyi yaradan Odur.  </div><div class='q'>İsrail Onun irs qəbiləsidir,  </div><div class='q'>Onun adı Ordular Rəbbidir.   </div><div class='b'> &#160; </div> <div class='q'> <span class="verse" id="V17">17&#160;</span>Ey sən mühasirəyə alınan şəhərdə yaşayan,  </div><div class='q'>Şələ-küləni yerdən yığışdır.   </div><div class='q'> <span class="verse" id="V18">18&#160;</span>Çünki Rəbb belə deyir:  </div><div class='q'>«Mən bu dəfə ölkənin sakinlərini  </div><div class='q'>Sapandla kənara atacağam.  </div><div class='q'>Onları dara salacağam ki,  </div><div class='q'>Düşmən əlinə keçsinlər».   </div><div class='s'>Yeremyanın duası </div> <div class='q'> <span class="verse" id="V19">19&#160;</span>Əzabıma görə vay halıma!  </div><div class='q'>Yaram sağalmaz.  </div><div class='q'>Ancaq mən dedim:  </div><div class='q'>«Həqiqətən, bu mənim dərdimdir,  </div><div class='q'>Mən də ona dözməliyəm.   </div><div class='q'> <span class="verse" id="V20">20&#160;</span>Çadırım yıxıldı,  </div><div class='q'>Bütün iplərim qopdu.  </div><div class='q'>Uşaqlarım məni tərk etdi,  </div><div class='q'>Onlar artıq yoxdur.  </div><div class='q'>Çadırımı quran, pərdələrimi asan qalmadı.   </div><div class='q'> <span class="verse" id="V21">21&#160;</span>Çünki xalqın çobanları ağılsız oldu,  </div><div class='q'>Rəbdən soruşmadılar.  </div><div class='q'>Buna görə də uğur qazanmadılar,  </div><div class='q'>Bütün sürüləri dağıldı.   </div><div class='q'> <span class="verse" id="V22">22&#160;</span>Dinləyin, bir xəbər yayılır:  </div><div class='q'>Şimal ölkəsindən böyük gurultu gəlir ki,  </div><div class='q'>Yəhuda şəhərlərini xarabalığa,  </div><div class='q'>Çaqqal yuvasına çevirsin.   </div><div class='b'> &#160; </div> <div class='q'> <span class="verse" id="V23">23&#160;</span>Ya Rəbb, bilirəm ki,  </div><div class='q'>İnsanın ömrü öz əlində deyil.  </div><div class='q'>Addımlarını düzəltmək  </div><div class='q'>Gedən adamın işi deyil.   </div><div class='q'> <span class="verse" id="V24">24&#160;</span>Mənə cəza ver, ya Rəbb,  </div><div class='q'>Ancaq qəzəbinlə yox, ədalətinlə.  </div><div class='q'>Yoxsa məni heçə çıxardarsan.   </div><div class='q'> <span class="verse" id="V25">25&#160;</span><a href="#FN5" class="notemark">*<span class="popup">Zəb. 79:6-7 </span></a> Qəzəbini Səni tanımayan millətlərin,  </div><div class='q'>Adını çağırmayan tayfaların üzərinə tök.  </div><div class='q'>Çünki onlar Yaqub nəslini yedi,  </div><div class='q'>Onu yeyib-qurtardı,  </div><div class='q'>Yurdunu viran etdi».   </div><ul class='tnav'>
<li><a href='index.htm'>YEREMYA</a></li>
<li><a href='JER09.htm'>&lt;</a></li>
<li><a href='JER.htm'>10</a></li>
<li><a href='JER11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">10:7</a>
<span class="xt"><a href='REV15.htm#V3'>Vəhy 15:3-4</a> </span></p>
<p class="f" id="FN2"><span class="notemark">*</span><a class="notebackref" href="#V11">10:11</a>
<span class="ft">Bu ayə arami dilində yazılmışdır.</span></p>
<p class="x" id="FN3"><span class="notemark">*</span><a class="notebackref" href="#V12">10:12</a>
<span class="xt"><a href='JER51.htm#V15'>Yer. 51:15-18</a> </span></p>
<p class="x" id="FN4"><span class="notemark">*</span><a class="notebackref" href="#V13">10:13</a>
<span class="xt"><a href='PSA135.htm#V7'>Zəb. 135:7</a>; <a href='JER51.htm#V16'>Yer. 51:16</a> </span></p>
<p class="x" id="FN5"><span class="notemark">*</span><a class="notebackref" href="#V25">10:25</a>
<span class="xt"><a href='PSA079.htm#V6'>Zəb. 79:6-7</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
