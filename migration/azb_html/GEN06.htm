<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN05.htm'>&lt;</a></li>
<li><a href='GEN.htm'>6</a></li>
<li><a href='GEN07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>İnsanların pozğunlaşması və daşqın </div> <div class='p'> <span class="verse" id="V1">1&#160;</span>İnsanlar yer üzündə çoxalmağa başladı və onların qızları doğuldu.   <span class="verse" id="V2">2&#160;</span>O zaman Allah oğulları gördülər ki, insan qızları çox gözəldir və bəyəndikləri hər qızı özlərinə arvad etdilər.   <span class="verse" id="V3">3&#160;</span>Rəbb dedi: «Mənim Ruhum insanda əbədi qalmayacaq, çünki onlar ancaq bədəndir. Onların ömrü yüz iyirmi il olacaq».   </div><div class='p'> <span class="verse" id="V4">4&#160;</span>Həmin dövrdə və Allah oğulları insan qızlarını arvad alıb övladları doğulan dövrdə də yer üzündə böyük adamlar<a href="#FN1" class="notemark">*<span class="popup">Böyük adamlar – ibrani mətnində <span class='tl'>nefilim</span> sözü olub mənası tam aydın deyil.</span></a> yaşayırdı. Bunlar qədim dövrün qəhrəman və adlı-sanlı adamları idi.   </div><div class='p'> <span class="verse" id="V5">5&#160;</span><a href="#FN2" class="notemark">*<span class="popup">Mat. 24:37; Luka 17:26; 1Pet. 3:20</span></a> Rəbb gördü ki, yer üzündəki insanların şər əməlləri çoxdur və hər zaman onların ürəyindəki fikirlər və niyyətlər pisliyə doğru yönəlir.   <span class="verse" id="V6">6&#160;</span>O, yer üzündə insanları yaratdığına peşman oldu və ürəyində kədərləndi.   <span class="verse" id="V7">7&#160;</span>Rəbb dedi: «Yaratdığım insanları yer üzündən siləcəyəm, bunu insanlarla birgə heyvanların, sürünənlərin və quşların da başına gətirəcəyəm, çünki onları yaratmağıma peşman olmuşam».   <span class="verse" id="V8">8&#160;</span>Ancaq Nuh Rəbbin gözündə lütf tapdı.   </div><div class='p'> <span class="verse" id="V9">9&#160;</span><a href="#FN3" class="notemark">*<span class="popup">2Pet. 2:5</span></a> Nuhun tarixçəsi belədir: Nuh saleh və öz nəsli arasında qüsursuz bir adam idi. O, Allahla bir yol gedirdi.   <span class="verse" id="V10">10&#160;</span>Nuhun üç oğlu oldu: Sam, Ham və Yafəs.   <span class="verse" id="V11">11&#160;</span>Ancaq Allahın önündə yer üzündəki insanlar pozğunlaşmışdı və dünya zorakılıqla dolmuşdu.   <span class="verse" id="V12">12&#160;</span>Allah yer üzündəki insanların daha da pozğunlaşdığını gördü, çünki dünyadakı bütün bəşər yolunu azmışdı.   </div><div class='p'> <span class="verse" id="V13">13&#160;</span>Allah Nuha dedi: «Önümdə olan bütün bəşərin sonu çatıb, çünki yer üzü onların zorakılığı ilə dolub. Buna görə də Mən onları yer üzü ilə birgə məhv edəcəyəm.   <span class="verse" id="V14">14&#160;</span>Özünə qofer<a href="#FN4" class="notemark">†<span class="popup">Qofer – naməlum bir ağac növü.</span></a> ağacından bir gəmi düzəlt, onun içində otaqlar düzəlt, üstünə içəridən və bayırdan qatran vur.   <span class="verse" id="V15">15&#160;</span>Gəmini belə düzəlt: onun uzunluğu üç yüz qulac, eni əlli qulac, hündürlüyü isə otuz qulac olsun.   <span class="verse" id="V16">16&#160;</span>Gəminin üstündən bir qulac aşağı pəncərə açarsan və qapısını yan tərəfdən qoyarsan. Gəminin üç mərtəbəsi olsun: biri altda, biri ortada, biri də üstdə.   </div><div class='p'> <span class="verse" id="V17">17&#160;</span>Bax Mən yer üzünü suya qərq edəcəyəm ki, göylər altında həyat nəfəsi olan bütün canlılar məhv olsun və yer üzündə olanların hamısı öləcək.   <span class="verse" id="V18">18&#160;</span>Ancaq əhdimi səninlə bağlayıram. Sən oğulların, arvadın və gəlinlərinlə birgə gəmiyə minərsən.   <span class="verse" id="V19">19&#160;</span>Bütün heyvanlardan, canlı məxluqlardan bir cütünü – erkək və dişisini gəmiyə götürərsən ki, səninlə birgə sağ qalsın.   <span class="verse" id="V20">20&#160;</span>Növlərinə görə quşların, heyvanların və yerdə sürünənlərin hər birindən bir cütü sənin yanına gələcək ki, sağ qalsın.   <span class="verse" id="V21">21&#160;</span>Həmçinin özünlə birlikdə hər cür azuqə götürüb yanına yığ ki, sənin və onların yeməyi olsun».   </div><div class='p'> <span class="verse" id="V22">22&#160;</span><a href="#FN5" class="notemark">*<span class="popup">İbr. 11:7</span></a> Nuh hər şeyi etdi: Allah ona necə əmr etmişdisə, o da hər şeyi eləcə yerinə yetirdi.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN05.htm'>&lt;</a></li>
<li><a href='GEN.htm'>6</a></li>
<li><a href='GEN07.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V4">6:4</a>
<span class="fq">Böyük adamlar </span><span class="ft">– ibrani mətnində nefilim sözü olub mənası tam aydın deyil.</span></p>
<p class="x" id="FN2"><span class="notemark">*</span><a class="notebackref" href="#V5">6:5</a>
<span class="xt"><a href='MAT24.htm#V37'>Mat. 24:37</a>; <a href='LUK17.htm#V26'>Luka 17:26</a>; <a href='1PE03.htm#V20'>1Pet. 3:20</a></span></p>
<p class="x" id="FN3"><span class="notemark">*</span><a class="notebackref" href="#V9">6:9</a>
<span class="xt"><a href='2PE02.htm#V5'>2Pet. 2:5</a></span></p>
<p class="f" id="FN4"><span class="notemark">†</span><a class="notebackref" href="#V14">6:14</a>
<span class="fq">Qofer </span><span class="ft">– naməlum bir ağac növü.</span></p>
<p class="x" id="FN5"><span class="notemark">*</span><a class="notebackref" href="#V22">6:22</a>
<span class="xt"><a href='HEB11.htm#V7'>İbr. 11:7</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
