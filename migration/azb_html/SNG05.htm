<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab NƏĞMƏLƏR NƏĞMƏSİ 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>NƏĞMƏLƏR NƏĞMƏSİ</a></li>
<li><a href='SNG04.htm'>&lt;</a></li>
<li><a href='SNG.htm'>5</a></li>
<li><a href='SNG06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='sp'>Oğlan:  </div><div class='q'> <span class="verse" id="V1">1&#160;</span>Ay həmdəmim, ay gəlin! Öz bağçama girmişəm,  </div><div class='q'>Ətriyyatlarımla mirramı yığmışam.  </div><div class='q'>Şanı balını – öz balımı yemişəm,  </div><div class='q'>Şərabımı və südümü içmişəm.  </div><div class='sp'>Qızın rəfiqələri:  </div><div class='q'>Ay dostlar, yeyin,  </div><div class='q'>Ay sevgililər, için, doyunca için!   </div><div class='sp'>Qız:  </div><div class='q'> <span class="verse" id="V2">2&#160;</span>Yatsam da, qəlbim oyaq idi.  </div><div class='q'>Qapını döyən sevgilimin səsi gəldi:  </div><div class='q'>«Qapını aç, ay həmdəmim, ay yarım!  </div><div class='q'>Ay göyərçinim, ay eyibsizim!  </div><div class='q'>İslandı başım şehdən,  </div><div class='q'>Saçım gecənin nəmindən».   </div><div class='q'> <span class="verse" id="V3">3&#160;</span>Soyunmuşam paltarımı,  </div><div class='q'>Geyinimmi təzədən?  </div><div class='q'>Yumuşam ayaqlarımı,  </div><div class='q'>Bulaşdırımmı yenidən?   </div><div class='q'> <span class="verse" id="V4">4&#160;</span>Sevgilim əlini qapının deşiyindən uzatdı,  </div><div class='q'>Onun üçün mənim köksüm oynadı.   </div><div class='q'> <span class="verse" id="V5">5&#160;</span>Mən sevgilim üçün qapı açmağa qalxdım,  </div><div class='q'>Əllərimə mirra damdı,  </div><div class='q'>Barmaqlarımdan süzüldü,  </div><div class='q'>Cəftə üstə töküldü.   </div><div class='q'> <span class="verse" id="V6">6&#160;</span>Mən sevgilimə qapı açanda  </div><div class='q'>Sevgilim çıxıb getmişdi.  </div><div class='q'>O məni çağıranda huşumu itirmişdim.  </div><div class='q'>Mən onu axtardım, tapa bilmədim,  </div><div class='q'>Mən onu çağırdım, lakin cavab gəlmədi.   </div><div class='q'> <span class="verse" id="V7">7&#160;</span>Şəhər asayişini qoruyanlar məni tapdılar,  </div><div class='q'>Döyüb bədənimi yaraladılar,  </div><div class='q'>Hasar keşikçiləri örpəyimi açdılar.   </div><div class='q'> <span class="verse" id="V8">8&#160;</span>Ey Yerusəlimdəki qızlar, mən sizə and verirəm,  </div><div class='q'>Tapsanız sevgilimi, deyin ona: «Mən eşq xəstəsiyəm».   </div><div class='sp'>Qızın rəfiqələri:  </div><div class='q'> <span class="verse" id="V9">9&#160;</span>Ey gözəllər gözəli,  </div><div class='q'>Sevgilinin digərlərindən fərqi nədir?  </div><div class='q'>Onu fərqləndirən nədir?  </div><div class='q'>Axı niyə bizə belə and verirsən?   </div><div class='sp'>Qız:  </div><div class='q'> <span class="verse" id="V10">10&#160;</span>Sevgilim nur saçır, əlvan rənglidir,  </div><div class='q'>O, on minlərin arasından seçilir.   </div><div class='q'> <span class="verse" id="V11">11&#160;</span>Başı sanki saf qızıldır,  </div><div class='q'>Qıvrım saçı qara qarğa tək qaradır.   </div><div class='q'> <span class="verse" id="V12">12&#160;</span>Gözləri axar sular kənarındakı göyərçinlərə oxşayır,  </div><div class='q'>Süd içində yuyunmuşlar,  </div><div class='q'>Öz yuvasında cəvahir tək görünərlər.   </div><div class='q'> <span class="verse" id="V13">13&#160;</span>Yanaqları ətirli gülüstana oxşayır,  </div><div class='q'>Hər yana ətir saçır,  </div><div class='q'>Dodaqları zanbaqlara bənzəyir,  </div><div class='q'>Ondan mirra tökülür.   </div><div class='q'> <span class="verse" id="V14">14&#160;</span>Əlləri sanki sarı yaqutla bəzənən qızıl budaqdır,  </div><div class='q'>Qaməti sanki yaqutlarla naxışlanan fil dişidir.   </div><div class='q'> <span class="verse" id="V15">15&#160;</span>Qıçları saf qızıl ayaqlıqlar üstündə dayanan  </div><div class='q'>Mərmər sütunlara oxşar.  </div><div class='q'>Görkəmi Livanın dağları kimidir,  </div><div class='q'>Nadir sidr ağacları kimidir.   </div><div class='q'> <span class="verse" id="V16">16&#160;</span>Şirindillidir,  </div><div class='q'>Təpədən dırnağadək gözəldir.  </div><div class='q'>Ey Yerusəlimdəki qızlar, mənim sevgilim budur,  </div><div class='q'>Mənim yarım budur.   </div><ul class='tnav'>
<li><a href='index.htm'>NƏĞMƏLƏR NƏĞMƏSİ</a></li>
<li><a href='SNG04.htm'>&lt;</a></li>
<li><a href='SNG.htm'>5</a></li>
<li><a href='SNG06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
