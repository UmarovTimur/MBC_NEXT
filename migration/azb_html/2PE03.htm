<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 PETER 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 PETER</a></li>
<li><a href='2PE02.htm'>&lt;</a></li>
<li><a href='2PE.htm'>3</a></li>
<li><a href='1JN01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Rəbbin günü </div> <div class='p'> <span class="verse" id="V1">1&#160;</span>Sevimlilər, indi bu mənim sizə yazdığım ikinci məktubdur. Hər iki məktubumda təmiz düşüncəli olmağınızı xatırladaraq sizi oyaq edirəm.   <span class="verse" id="V2">2&#160;</span>Müqəddəs peyğəmbərlərin qabaqcadan söylədiyi sözləri və Xilaskarımız Rəbbin həvariləriniz vasitəsilə verdiyi əmri yada salmalısınız.   <span class="verse" id="V3">3&#160;</span><a href="#FN1" class="notemark">*<span class="popup">Yəhd. 18</span></a>Hər şeydən əvvəl bunu bilməlisiniz ki, axır zamanda öz ehtiraslarına görə hərəkət edən rişxəndçilər gələcək və rişxəndlə   <span class="verse" id="V4">4&#160;</span>deyəcəklər: «Rəbbin vəd etdiyi zühuru haradadır? Axı ata-babalarımız vəfat edəndən bəri, yaradılışın başlanğıcından hər şey eyni cür olaraq qalır».   <span class="verse" id="V5">5&#160;</span><a href="#FN2" class="notemark">*<span class="popup">Yar. 1:6-9</span></a>Onlar qəsdən unutmuşlar ki, Allahın kəlamı ilə göylər qədimdən bəri mövcuddur, quru da sudan ayrılaraq su vasitəsilə yarandı.   <span class="verse" id="V6">6&#160;</span><a href="#FN3" class="notemark">*<span class="popup">Yar. 7:11-12</span></a>Yenə də su ilə, yəni daşqınla o dövrkü dünya məhv oldu.   <span class="verse" id="V7">7&#160;</span>İndiki yer və göylər isə həmin kəlamla oda təslim olmaq üçün təyin olunub, allahsızların mühakimə və həlak olacağı günədək saxlanılır.   </div><div class='p'> <span class="verse" id="V8">8&#160;</span><a href="#FN4" class="notemark">*<span class="popup">Zəb. 90:4</span></a>Sevimlilər, bu bir şeyi yadınızdan çıxarmayın ki, Rəbb üçün bir gün min il kimidir, min ilsə bir gün kimidir.   <span class="verse" id="V9">9&#160;</span>Bəziləri bunu gecikmə sayar, amma Rəbb vədini yerinə yetirməkdə gecikməz, lakin sizə görə səbir edir. Çünki O heç kəsin həlak olmasını istəmir, amma hər kəsin tövbə etməsini istəyir.   <span class="verse" id="V10">10&#160;</span><a href="#FN5" class="notemark">*<span class="popup">Mat. 24:43; Luka 12:39; 1Sal. 5:2; Vəhy 16:15</span></a>Rəbbin günü isə oğru<a href="#FN6" class="notemark">*<span class="popup">Oğru – bəzi əlyazmalarda gecə gələn oğru.</span></a> kimi gələcək. O gün göylər böyük gurultu ilə aradan qalxacaq. Ünsürlər yanaraq məhv olacaq. Yer üzü və onun üstündə hər şey ifşa olunacaq.<a href="#FN7" class="notemark">†<span class="popup">İfşa olunacaq – bəzi əlyazmalarda yanıb yox olacaq.</span></a>   </div><div class='p'> <span class="verse" id="V11">11&#160;</span>Hər şey belə məhv olacaqsa, siz nə cür insanlar olmalısınız? Müqəddəs həyat sürməli, mömin olmalısınız.   <span class="verse" id="V12">12&#160;</span>Allahın zühur gününü gözləyərək tezləşdirməlisiniz. O gün göylər od tutub məhv olacaq və ünsürlər yanıb əriyəcək.   <span class="verse" id="V13">13&#160;</span><a href="#FN8" class="notemark">*<span class="popup">Yeş. 65:17; 66:22; Vəhy 21:1</span></a>Amma biz Allahın vədinə əsasən salehliyin sakin olacağı yeni göyləri və yeni yeri gözləyirik.   </div><div class='s'>Öyüd-nəsihətlər </div> <div class='p'> <span class="verse" id="V14">14&#160;</span>Buna görə, sevimlilər, madam ki bunları gözləyirsiniz, Allahın önündə ləkəsiz və nöqsansız olaraq sülh içində yaşamağa səy göstərin.   <span class="verse" id="V15">15&#160;</span>Sevimli qardaşımız Paulun da ona bəxş edilmiş müdrikliklə sizə yazdığı kimi, Rəbbimizin səbrini də xilas fürsəti kimi sayın.   <span class="verse" id="V16">16&#160;</span>Paul bütün məktublarında bu mövzulara eyni cür toxunur. Məktublarında çətin başa düşülən bəzi işlər var; cahillər və qərarsızlar digər Müqəddəs Yazılar kimi bunların da mənasını təhrif edərək öz həlaklarına səbəb olurlar.   </div><div class='p'> <span class="verse" id="V17">17&#160;</span>Beləliklə, siz, ey sevimlilər, bunu əvvəlcədən bilib pozğun adamlar sizi aldadaraq yoldan azdırmasın və sabit vəziyyətinizdən ayrılmayasınız deyə özünüzü qoruyun.   <span class="verse" id="V18">18&#160;</span>Lakin Rəbbimiz və Xilaskarımız İsa Məsihin lütfündə və Onu tanımaqda böyüyün. Ona indi və əbədi olaraq izzət olsun! Amin.   </div><ul class='tnav'>
<li><a href='index.htm'>2 PETER</a></li>
<li><a href='2PE02.htm'>&lt;</a></li>
<li><a href='2PE.htm'>3</a></li>
<li><a href='1JN01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">3:3</a>
<span class="xt">Yəhd. 18</span></p>
<p class="x" id="FN2"><span class="notemark">*</span><a class="notebackref" href="#V5">3:5</a>
<span class="xt"><a href='GEN01.htm#V6'>Yar. 1:6-9</a></span></p>
<p class="x" id="FN3"><span class="notemark">*</span><a class="notebackref" href="#V6">3:6</a>
<span class="xt"><a href='GEN07.htm#V11'>Yar. 7:11-12</a></span></p>
<p class="x" id="FN4"><span class="notemark">*</span><a class="notebackref" href="#V8">3:8</a>
<span class="xt"><a href='PSA090.htm#V4'>Zəb. 90:4</a></span></p>
<p class="x" id="FN5"><span class="notemark">*</span><a class="notebackref" href="#V10">3:10</a>
<span class="xt"><a href='MAT24.htm#V43'>Mat. 24:43</a>; <a href='LUK12.htm#V39'>Luka 12:39</a>; <a href='1TH05.htm#V2'>1Sal. 5:2</a>; <a href='REV16.htm#V15'>Vəhy 16:15</a></span></p>
<p class="f" id="FN6"><span class="notemark">*</span><a class="notebackref" href="#V10">3:10</a>
<span class="fq">Oğru </span><span class="ft">– bəzi əlyazmalarda </span><span class="fq">gecə gələn oğru.</span></p>
<p class="f" id="FN7"><span class="notemark">†</span><a class="notebackref" href="#V10">3:10</a>
<span class="fq">İfşa olunacaq </span><span class="ft">– bəzi əlyazmalarda </span><span class="fq">yanıb yox olacaq.</span></p>
<p class="x" id="FN8"><span class="notemark">*</span><a class="notebackref" href="#V13">3:13</a>
<span class="xt"><a href='ISA65.htm#V17'>Yeş. 65:17</a>; <a href='ISA66.htm#V22'>66:22</a>; <a href='REV21.htm#V1'>Vəhy 21:1</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
