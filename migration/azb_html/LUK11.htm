<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK10.htm'>&lt;</a></li>
<li><a href='LUK.htm'>11</a></li>
<li><a href='LUK12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Dua haqqında təlim </div> <div class='r'>(Mat. 6:9-13; 7:7-11)  </div><div class='p'> <span class="verse" id="V1">1&#160;</span>İsa bir yerdə dua edirdi. Duasını bitirəndə şagirdlərindən biri Ona dedi: «Ya Rəbb, Yəhya öz şagirdlərinə öyrətdiyi kimi Sən də bizə dua etməyi öyrət».   <span class="verse" id="V2">2&#160;</span>İsa onlara dedi: «Dua edəndə belə deyin:  </div><div class='q'>Göylərdə olan Atamız,  </div><div class='q'>Adın müqəddəs tutulsun,  </div><div class='q'>Padşahlığın gəlsin.  </div><div class='q'>Göydə olduğu kimi yerdə də Sənin iradən olsun.<a href="#FN1" class="notemark">*<span class="popup">Göylərdə olan Atamız … olsun – ən qədim yunan əlyazmalarında Ata, adın müqəddəs tutulsun, Padşahlığın gəlsin (Mat. 6:9-10).</span></a>   </div><div class='q'> <span class="verse" id="V3">3&#160;</span>Gündəlik çörəyimizi bizə hər gün ver.   </div><div class='q'> <span class="verse" id="V4">4&#160;</span>Bizə borclu olan hər adamı bağışladığımıza görə  </div><div class='q'>Bizim günahlarımızı da bağışla.  </div><div class='q'>Bizi sınağa çəkmə».<a href="#FN2" class="notemark">†<span class="popup">Çəkmə – bəzi əlyazmalarda çəkmə, lakin bizi şər olandan xilas et (Mat. 6:13).</span></a>   </div><div class='p'> <span class="verse" id="V5">5&#160;</span>Sonra İsa onlara dedi: «Məsələn, sizlərdən birinin bir dostu var. O da gecə yarısı dostunun yanına gedib deyir: “Dostum, mənə üç kömbə çörək borc ver,   <span class="verse" id="V6">6&#160;</span>çünki yanıma dostum gəlib, qabağına qoyacaq heç nəyim yoxdur”.   <span class="verse" id="V7">7&#160;</span>Dostu da içəridən belə cavab verir: “Məni narahat etmə. Qapı artıq qıfıllıdır, uşaqlarım yanımda yatıb, mən durub sənə bir şey verə bilmərəm”.   <span class="verse" id="V8">8&#160;</span>Sizə deyim ki, o həmin adamla dost olduğu halda vermək istəməsə də, təkidlə xahiş etdiyinə görə qalxıb nə qədər ehtiyacı olsa, ona verəcək.   </div><div class='p'> <span class="verse" id="V9">9&#160;</span>Mən sizə bunu deyirəm: diləyin, sizə veriləcək, axtarın, tapacaqsınız, qapını döyün və sizə açılacaq.   <span class="verse" id="V10">10&#160;</span>Çünki hər diləyən alar, axtaran tapar, qapı döyənə açılar.   <span class="verse" id="V11">11&#160;</span>Aranızdan hansı ata oğlu ondan balıq diləsə,<a href="#FN3" class="notemark">‡<span class="popup">Balıq diləsə – bəzi əlyazmalarda çörək diləsə, ona daş verər? Ya da balıq diləsə (Mat. 7:9).</span></a> ona balıq yerinə ilan verər?   <span class="verse" id="V12">12&#160;</span>Yaxud yumurta diləsə, ona əqrəb verər?   <span class="verse" id="V13">13&#160;</span>Beləliklə, siz pis olduğunuz halda öz övladlarınıza yaxşı hədiyyələr verməyi bilirsinizsə, göydə olan Atanın Ondan diləyənlərə Müqəddəs Ruhu verəcəyi nə qədər yəqindir!»   </div><div class='s'>İsa və Baal-Zevul </div> <div class='r'>(Mat. 12:22-30; Mark 3:20-27)  </div><div class='p'> <span class="verse" id="V14">14&#160;</span>İsa bir adamdan lal olan bir cini qovurdu. Cin çıxandan sonra lal danışmağa başladı və camaat heyrətləndi.   <span class="verse" id="V15">15&#160;</span><a href="#FN4" class="notemark">*<span class="popup">Mat. 9:34; 10:25</span></a>Amma onların bəzisi deyirdi: «O, cinlərin başçısı Baal-Zevulun gücü ilə cinləri qovur».   <span class="verse" id="V16">16&#160;</span><a href="#FN5" class="notemark">*<span class="popup">Mat. 12:38; 16:1; Mark 8:11</span></a>Başqaları isə İsanı sınamaq üçün istədilər ki, göydən gələn bir əlamət göstərsin.   </div><div class='p'> <span class="verse" id="V17">17&#160;</span>Nə düşündüklərini bilən İsa onlara dedi: «Öz daxilindən bölünmüş hər padşahlıq viran qalar və öz içindən bölünmüş ev dağılar.   <span class="verse" id="V18">18&#160;</span>Əgər Şeytan da öz daxilindən bölünübsə, onun padşahlığı necə davam gətirər? Siz də deyirsiniz ki, Mən cinləri Baal-Zevulun gücü ilə qovuram.   <span class="verse" id="V19">19&#160;</span>Əgər Mən cinləri Baal-Zevulun gücü ilə qovuramsa, bəs sizin adamlarınız kimin gücü ilə qovur? Buna görə də onlar sizin hakimləriniz olacaq.   <span class="verse" id="V20">20&#160;</span>Lakin Mən cinləri Allahın qüdrəti<a href="#FN6" class="notemark">§<span class="popup">Qüdrəti – hərfi tərcümədə barmağı.</span></a> ilə qovuramsa, deməli, Allahın Padşahlığı üzərinizə gəlib.   <span class="verse" id="V21">21&#160;</span>Əgər güclü bir adam təpədən-dırnağadək silahlanıb öz evini qoruyursa, onun əmlakı əmin-amanlıqdadır.   <span class="verse" id="V22">22&#160;</span>Amma ondan güclüsü ona hücum edib qalib gələrsə, onda onun güvəndiyi silahları əlindən alıb talan mallarını bölüşdürər.   <span class="verse" id="V23">23&#160;</span><a href="#FN7" class="notemark">*<span class="popup">Mark 9:40</span></a>Mənimlə olmayan Mənə qarşıdır və Mənimlə yığmayan dağıdır.   </div><div class='p'> <span class="verse" id="V24">24&#160;</span>Natəmiz ruh adamdan çıxdıqdan sonra quraq yerlərdə dolaşar, rahatlıq axtarar, lakin tapmaz. O zaman deyər: “Çıxdığım evə dönüm”.   <span class="verse" id="V25">25&#160;</span>Evə qayıdanda onu süpürülmüş və səliqə-sahman içində görər.   <span class="verse" id="V26">26&#160;</span>Bu vaxt o gedib özündən daha betər yeddi başqa ruhu götürər. Onlar da oraya girib məskunlaşar. Onda bu adamın axırı əvvəlkindən daha pis olar».   </div><div class='p'> <span class="verse" id="V27">27&#160;</span>İsa bunu deyərkən bir qadın camaatın arasından uca səslə Ona dedi: «Səni bətnində daşıyan və Səni əmizdirən nə bəxtiyardır!»   <span class="verse" id="V28">28&#160;</span>Amma İsa dedi: «Daha doğrusu, Allahın kəlamını eşidib ona riayət edənlər nə bəxtiyardır!»   </div><div class='s'>Yunus peyğəmbərin əlaməti </div> <div class='r'>(Mat. 12:38-42)  </div><div class='p'> <span class="verse" id="V29">29&#160;</span><a href="#FN8" class="notemark">*<span class="popup">Mat. 16:4; Mark 8:12</span></a>Camaat Onun ətrafına yığılanda İsa danışmağa başladı: «İndiki nəsil pis nəsildir. Onlar əlamət axtarır, amma onlara Yunusun əlamətindən başqa heç bir əlamət verilməyəcək.   <span class="verse" id="V30">30&#160;</span><a href="#FN9" class="notemark">*<span class="popup">Yun. 3:4</span></a>Çünki Yunus Nineva əhalisinə necə bir əlamət oldusa, Bəşər Oğlu da bu nəsil üçün belə olacaq.   <span class="verse" id="V31">31&#160;</span><a href="#FN10" class="notemark">*<span class="popup">1Pad. 10:1-13; 2Saln. 9:1-12</span></a>Cənub mələkəsi<a href="#FN11" class="notemark">**<span class="popup">Cənub mələkəsi – yəni Süleymanın yanına gələn Səba mələkəsi.</span></a> qiyamət günündə<a href="#FN12" class="notemark">††<span class="popup">Qiyamət günündə – hərfi tərcümədə mühakimədə.</span></a> bu nəslin adamları ilə birgə qalxıb onları məhkum edəcək. Çünki mələkə Süleymanın hikmətli sözlərini dinləmək üçün yer üzünün ucqarlarından gəlmişdi. Budur, Süleymandan daha böyük Olan buradadır.   <span class="verse" id="V32">32&#160;</span><a href="#FN13" class="notemark">*<span class="popup">Yun. 3:5</span></a>Nineva xalqı qiyamət günündə<a href="#FN14" class="notemark">‡‡<span class="popup">Qiyamət günündə – hərfi tərcümədə mühakimədə.</span></a> bu nəsillə birgə qalxıb onu məhkum edəcək. Çünki onlar Yunusun vəzinə görə tövbə etmişdilər. Budur, Yunusdan daha böyük Olan buradadır.   </div><div class='s'>Bədənin çırağı </div> <div class='r'>(Mat. 6:22-23)  </div><div class='p'> <span class="verse" id="V33">33&#160;</span><a href="#FN15" class="notemark">*<span class="popup">Mat. 5:15; Mark 4:21; Luka 8:16</span></a>Heç kim çırağı yandırıb onu gizli yerə yaxud da qabın altına qoymaz. Əksinə, çıraqdana qoyar ki, içəri girənlər işığı görsünlər.   </div><div class='p'> <span class="verse" id="V34">34&#160;</span>Bədəninin çırağı gözündür. Gözün sağlam olanda bütün bədənin də nurlu olur. Gözün zəif görəndə isə bütün bədənin də qaranlıq olur.   <span class="verse" id="V35">35&#160;</span>Beləliklə, diqqət et ki, səndəki “nur” qaranlıq olmasın.   <span class="verse" id="V36">36&#160;</span>Əgər sənin bütün bədənin nurlu olub heç bir yerdə qaranlıq qalmırsa, çıraq sənə öz nuru ilə işıq saçdığı kimi bədənin də tamamilə nurlu olacaq».   </div><div class='s'>Vay halınıza! </div> <div class='r'>(Mat. 23:1-36)  </div><div class='p'> <span class="verse" id="V37">37&#160;</span>İsa bunları deyib qurtaranda fariseylərdən biri Onu evinə yeməyə dəvət etdi. O da içəri girib süfrəyə oturdu.   <span class="verse" id="V38">38&#160;</span>İsanın yeməkdən əvvəl yuyunmadığını görən farisey heyrətləndi.   <span class="verse" id="V39">39&#160;</span>Lakin Rəbb ona dedi: «İndi siz fariseylər kasanın və boşqabın bayır tərəfini təmizləyirsiniz, lakin daxiliniz soyğunçuluq və pisliklə dolub.   <span class="verse" id="V40">40&#160;</span>Ey ağılsızlar, zahiri yaradanla daxili yaradan eyni deyilmi?   <span class="verse" id="V41">41&#160;</span>Yaxşısı budur ki, qablarınızın içindəkilərini sədəqə verəsiniz, onda sizin üçün hər şey təmiz olar.   </div><div class='p'> <span class="verse" id="V42">42&#160;</span><a href="#FN16" class="notemark">*<span class="popup">Lev. 27:30</span></a>Vay halınıza, ey fariseylər! Çünki siz nanə, sədəfotu və hər cür göyərtinin onda birini verirsiniz, lakin ədalətə və Allah məhəbbətinə etinasızlıq göstərirsiniz. Amma onda biri verməklə yanaşı bunları da yerinə yetirməli idiniz.   </div><div class='p'> <span class="verse" id="V43">43&#160;</span>Vay halınıza, ey fariseylər! Sinaqoqlarda baş kürsüləri tutmağı və bazar meydanlarında salam almağı sevirsiniz.   </div><div class='p'> <span class="verse" id="V44">44&#160;</span>Vay halınıza! Çünki siz insanların xəbəri olmadan üstündən keçdikləri itmiş qəbirlərə oxşayırsınız».   </div><div class='p'> <span class="verse" id="V45">45&#160;</span>Qanunşünaslardan biri İsaya cavab verdi: «Müəllim, sən bunları deməklə bizi də təhqir edirsən».   <span class="verse" id="V46">46&#160;</span>İsa da belə dedi: «Elə sizin də vay halınıza, ey qanunşünaslar! Çünki adamları ağır yüklərlə yükləyirsiniz, amma özünüz barmağınızın biri ilə də bu yüklərə toxunmursunuz.   </div><div class='p'> <span class="verse" id="V47">47&#160;</span>Vay halınıza! Çünki peyğəmbərlərə məqbərələr tikirsiniz, amma onları sizin ata-babalarınız öldürdülər!   <span class="verse" id="V48">48&#160;</span>Beləliklə, siz ata-babalarınızın etdiklərinə şahidlik edib bəyənirsiniz. Çünki onlar peyğəmbərləri öldürüb, sizsə onlara məqbərələr tikirsiniz.   <span class="verse" id="V49">49&#160;</span>Buna görə də Allahın hikməti belə demişdi: “Mən onlara peyğəmbərlər və həvarilər göndərəcəyəm, onların bəzisini öldürüb, bəzisini isə təqib edəcəklər”.   <span class="verse" id="V50">50-51&#160;</span><a href="#FN17" class="notemark">*<span class="popup">Yar. 4:8; 2Saln. 24:20-21</span></a>Beləcə bu nəsil dünya yaranandan bəri Habilin qanından tutmuş qurbangahla məbədin arasında öldürülmüş Zəkəriyyənin qanına qədər bütün peyğəmbərlərin tökülən qanı üçün məsuliyyət daşıyacaq. Bəli, Mən sizə deyirəm: onun üçün bu nəsil məsuliyyət daşıyacaq.   </div><div class='p'> <span class="verse" id="V52">52&#160;</span>Vay halınıza, ey qanunşünaslar! Çünki bilik qapısının açarlarını götürmüsünüz. Özünüz bu qapıdan girmədiniz, girmək istəyənlərə də mane oldunuz».   </div><div class='p'> <span class="verse" id="V53">53&#160;</span>İsa oradan çıxanda ilahiyyatçılarla fariseylər ona çox təzyiq göstərərək bir çox məsələlər barədə Onu sorğu-suala tutmağa başladılar.   <span class="verse" id="V54">54&#160;</span>Onlar fürsət axtarırdılar ki, İsanın ağzından çıxan bir sözlə Onu tələyə salsınlar.   </div><ul class='tnav'>
<li><a href='index.htm'>LUKA</a></li>
<li><a href='LUK10.htm'>&lt;</a></li>
<li><a href='LUK.htm'>11</a></li>
<li><a href='LUK12.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">11:2</a>
<span class="fq">Göylərdə olan Atamız … olsun </span><span class="ft">– ən qədim yunan əlyazmalarında </span><span class="fq">Ata, adın müqəddəs tutulsun, Padşahlığın gəlsin </span><span class="ft">(<a href='MAT06.htm#V9'>Mat. 6:9-10</a>).</span></p>
<p class="f" id="FN2"><span class="notemark">†</span><a class="notebackref" href="#V4">11:4</a>
<span class="fq">Çəkmə </span><span class="ft">– bəzi əlyazmalarda </span><span class="fq">çəkmə, lakin bizi şər olandan xilas et </span><span class="ft">(<a href='MAT06.htm#V13'>Mat. 6:13</a>).</span></p>
<p class="f" id="FN3"><span class="notemark">‡</span><a class="notebackref" href="#V11">11:11</a>
<span class="fq">Balıq diləsə </span><span class="ft">– bəzi əlyazmalarda </span><span class="fq">çörək diləsə, ona daş verər? Ya da balıq diləsə </span><span class="ft">(<a href='MAT07.htm#V9'>Mat. 7:9</a>).</span></p>
<p class="x" id="FN4"><span class="notemark">*</span><a class="notebackref" href="#V15">11:15</a>
<span class="xt"><a href='MAT09.htm#V34'>Mat. 9:34</a>; <a href='MAT10.htm#V25'>10:25</a></span></p>
<p class="x" id="FN5"><span class="notemark">*</span><a class="notebackref" href="#V16">11:16</a>
<span class="xt"><a href='MAT12.htm#V38'>Mat. 12:38</a>; <a href='MAT16.htm#V1'>16:1</a>; <a href='MRK08.htm#V11'>Mark 8:11</a></span></p>
<p class="f" id="FN6"><span class="notemark">§</span><a class="notebackref" href="#V20">11:20</a>
<span class="fq">Qüdrəti </span><span class="ft">– hərfi tərcümədə </span><span class="fq">barmağı.</span></p>
<p class="x" id="FN7"><span class="notemark">*</span><a class="notebackref" href="#V23">11:23</a>
<span class="xt"><a href='MRK09.htm#V40'>Mark 9:40</a></span></p>
<p class="x" id="FN8"><span class="notemark">*</span><a class="notebackref" href="#V29">11:29</a>
<span class="xt"><a href='MAT16.htm#V4'>Mat. 16:4</a>; <a href='MRK08.htm#V12'>Mark 8:12</a></span></p>
<p class="x" id="FN9"><span class="notemark">*</span><a class="notebackref" href="#V30">11:30</a>
<span class="xt"><a href='JON03.htm#V4'>Yun. 3:4</a></span></p>
<p class="x" id="FN10"><span class="notemark">*</span><a class="notebackref" href="#V31">11:31</a>
<span class="xt"><a href='1KI10.htm#V1'>1Pad. 10:1-13</a>; <a href='2CH09.htm#V1'>2Saln. 9:1-12</a></span></p>
<p class="f" id="FN11"><span class="notemark">**</span><a class="notebackref" href="#V31">11:31</a>
<span class="fq">Cənub mələkəsi </span><span class="ft">– yəni Süleymanın yanına gələn Səba mələkəsi.</span></p>
<p class="f" id="FN12"><span class="notemark">††</span><a class="notebackref" href="#V31">11:31</a>
<span class="fq">Qiyamət günündə </span><span class="ft">– hərfi tərcümədə </span><span class="fq">mühakimədə.</span></p>
<p class="x" id="FN13"><span class="notemark">*</span><a class="notebackref" href="#V32">11:32</a>
<span class="xt"><a href='JON03.htm#V5'>Yun. 3:5</a></span></p>
<p class="f" id="FN14"><span class="notemark">‡‡</span><a class="notebackref" href="#V32">11:32</a>
<span class="fq">Qiyamət günündə </span><span class="ft">– hərfi tərcümədə </span><span class="fq">mühakimədə.</span></p>
<p class="x" id="FN15"><span class="notemark">*</span><a class="notebackref" href="#V33">11:33</a>
<span class="xt"><a href='MAT05.htm#V15'>Mat. 5:15</a>; <a href='MRK04.htm#V21'>Mark 4:21</a>; <a href='LUK08.htm#V16'>Luka 8:16</a></span></p>
<p class="x" id="FN16"><span class="notemark">*</span><a class="notebackref" href="#V42">11:42</a>
<span class="xt"><a href='LEV27.htm#V30'>Lev. 27:30</a></span></p>
<p class="x" id="FN17"><span class="notemark">*</span><a class="notebackref" href="#V50">11:50-51</a>
<span class="xt"><a href='GEN04.htm#V8'>Yar. 4:8</a>; <a href='2CH24.htm#V20'>2Saln. 24:20-21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
