<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab FİLİPİLİLƏRƏ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>FİLİPİLİLƏRƏ</a></li>
<li><a href='PHP01.htm'>&lt;</a></li>
<li><a href='PHP.htm'>2</a></li>
<li><a href='PHP03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Məsihdən nümunə götürün </div> <div class='p'> <span class="verse" id="V1">1&#160;</span>Beləliklə, Məsihdə bir ruhlandırılma, məhəbbətdən yaranan bir təsəlli, Ruha bir şəriklik, bir rəhm və mərhəmət varsa,   <span class="verse" id="V2">2&#160;</span>həmfikir olub bir-birinizə eyni məhəbbəti göstərərək canbir və həmrəy olmağınızla sevincimi bütövləşdirin.   <span class="verse" id="V3">3&#160;</span>Heç bir işi özünü göstərərək və ya lovğalıqla etməyin. Qoy hər biriniz itaətkarlıqda digərini özündən üstün saysın   <span class="verse" id="V4">4&#160;</span>və yalnız öz mənfəətini deyil, başqalarının da mənfəətini güdsün.   <span class="verse" id="V5">5&#160;</span>Məsih İsa necə düşündü, siz də elə düşünün.   <span class="verse" id="V6">6&#160;</span>Allah surətində olduğu halda O Özünü Allaha bərabər tutmağı bir haqq saymadı.   <span class="verse" id="V7">7&#160;</span>Lakin Özünü heç etdi və qul surətinə salıb insanlara oxşar oldu. İnsan şəklini alıb   <span class="verse" id="V8">8&#160;</span>Özünü aşağı tutdu və ölümə qədər – çarmıx üzərində ölümə qədər itaət göstərdi.   <span class="verse" id="V9">9&#160;</span>Buna görə də Allah Onu çox ucaltdı və Ona lütflə bütün adlardan ali bir ad verdi ki,   <span class="verse" id="V10">10&#160;</span><a href="#FN1" class="notemark">*<span class="popup">Yeş. 45:23; Rom. 14:11</span></a>göydə, yerdə və yerin altında olanların hamısı İsanın adına ehtiram edərək diz çöksün   <span class="verse" id="V11">11&#160;</span>və hər dil Ata Allahın izzəti üçün İsa Məsihin Rəbb olduğunu bəyan etsin.   </div><div class='s'>Xilasınızı əməllərinizdə göstərin </div> <div class='p'> <span class="verse" id="V12">12&#160;</span>Belə isə, ey sevimlilərim, həmişə itaətli olduğunuz kimi yalnız mən yanınızda olanda yox, xüsusən yanınızda olmadığım bu anda belə, qorxu və lərzə ilə xilasınızı əməllərinizdə göstərin.   <span class="verse" id="V13">13&#160;</span>Çünki sizdə fəaliyyət göstərən Allahdır, belə ki Onun xoş məramını həm istəyəsiniz, həm də bunun üçün fəaliyyət göstərəsiniz.   <span class="verse" id="V14">14&#160;</span>Hər şeyi şikayətlənmədən, mübahisə etmədən yerinə yetirin ki,   <span class="verse" id="V15">15&#160;</span>nöqsansız və saf olaraq bu əyri və azmış nəsil arasında Allahın ləkəsiz övladları olasınız. Onların arasında dünyanın nuru kimi parlayın.   <span class="verse" id="V16">16&#160;</span>Həyat sözünü təqdim edin. Qoy Məsihin zühur edəcəyi gündə fəxr edə bilim ki, nə boş yerə cəhd etdim, nə də boş yerə zəhmət çəkdim.   <span class="verse" id="V17">17&#160;</span>Lakin sizin imanınızın qurban və xidməti üzərinə içmə təqdimi kimi töküləcəyəmsə də, sevinirəm və hamınızın sevincinə şərikəm.   <span class="verse" id="V18">18&#160;</span>Siz də məhz bunun üçün sevinin və mənim sevincimə şərik olun.   </div><div class='s'>Timotey və Epafrodit </div> <div class='p'> <span class="verse" id="V19">19&#160;</span>Vəziyyətinizdən xəbərdar olub ürəyim sakitləşsin deyə bu yaxınlarda Timoteyi yanınıza göndərəcəyim üçün Rəbb İsada ümidim var.   <span class="verse" id="V20">20&#160;</span>Çünki Timotey kimi mənimlə canbir olan, həqiqətən qayğınıza qalan başqa kimsəm yoxdur.   <span class="verse" id="V21">21&#160;</span>Ona görə ki hər kəs İsa Məsihin xeyrini deyil, öz xeyrini güdür.   <span class="verse" id="V22">22&#160;</span>Amma Timoteyin öz dəyərini necə sübut etdiyini, atasının yanında qulluq edən oğul kimi Müjdəni yaymaq işində mənimlə birgə qulluq etdiyini bilirsiniz.   <span class="verse" id="V23">23&#160;</span>Beləliklə, işlərimin nə yerdə olduğunu bilən kimi onu yanınıza göndərmək ümidindəyəm.   <span class="verse" id="V24">24&#160;</span>Mən də yaxında yanınıza gəlməyim barədə Rəbbə güvənirəm.   </div><div class='p'> <span class="verse" id="V25">25&#160;</span>Lakin ehtiyacımın təminatına görə mənə yardım etmək üçün göndərdiyiniz nümayəndəni, qardaşım, əməkdaşım və birlikdə mübarizə apardığım Epafroditi yanınıza qaytarmağı lazım bildim.   <span class="verse" id="V26">26&#160;</span>Çünki o hər birinizdən ötrü darıxır və onun xəstə olduğunu eşitdiyinizə görə çox narahat idi.   <span class="verse" id="V27">27&#160;</span>O, həqiqətən, elə xəstələnmişdi ki, az qala ölsün. Lakin Allahın ona, yalnız ona deyil, kədərimin üstünə kədər gəlməsin deyə həm də mənə rəhmi gəldi.   <span class="verse" id="V28">28&#160;</span>Onu yanınıza göndərməyə daha çox buna görə razılıq verdim ki, onu yenidən görüb sevinəsiniz və mənim də kədərim yüngülləşsin.   <span class="verse" id="V29">29&#160;</span>Rəbdə olan bu adamı tam sevinclə qəbul edin və belələrini qiymətləndirin.   <span class="verse" id="V30">30&#160;</span>Çünki o, Məsihin işi uğrunda az qala öləcəkdi. Sizin mənə edə bilmədiyiniz köməyi etmək üçün canını təhlükəyə atdı.   </div><ul class='tnav'>
<li><a href='index.htm'>FİLİPİLİLƏRƏ</a></li>
<li><a href='PHP01.htm'>&lt;</a></li>
<li><a href='PHP.htm'>2</a></li>
<li><a href='PHP03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">2:10</a>
<span class="xt"><a href='ISA45.htm#V23'>Yeş. 45:23</a>; <a href='ROM14.htm#V11'>Rom. 14:11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
