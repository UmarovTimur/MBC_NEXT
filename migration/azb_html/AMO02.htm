<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab AMOS 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>AMOS</a></li>
<li><a href='AMO01.htm'>&lt;</a></li>
<li><a href='AMO.htm'>2</a></li>
<li><a href='AMO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Rəbbin Moavlılara verəcəyi cəza </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 15:1–16:14; 25:10-12; Yer. 48:1-47; Yez. 25:8-11; Sef. 2:8-11</span></a> Rəbb belə deyir:  </div><div class='q'>“Moavlıların üç-dörd qat günahına görə  </div><div class='q'>Onları cəzasız buraxmayacağam,  </div><div class='q'>Çünki onlar Edom padşahının sümüklərini yandırıb əhəng hazırladı.   </div><div class='q'> <span class="verse" id="V2">2&#160;</span>Buna görə də Moava od yağdıracağam ki,  </div><div class='q'>Qeriyotun qalalarını yandırıb-yaxsın.  </div><div class='q'>Moav qışqırtı və şeypur səsi altında,  </div><div class='q'>Səs-küylə məhv olacaq.   </div><div class='q'> <span class="verse" id="V3">3&#160;</span>Onların arasından hakimləri kəsib-atacağam,  </div><div class='q'>Bütün başçılarını da öldürəcəyəm” Rəbb belə deyir.   </div><div class='s'>Rəbbin Yəhudalılara verəcəyi cəza </div> <div class='q'> <span class="verse" id="V4">4&#160;</span>Rəbb belə deyir:  </div><div class='q'>“Yəhudalıların üç-dörd qat günahına görə  </div><div class='q'>Onları cəzasız buraxmayacağam,  </div><div class='q'>Çünki onlar Rəbbin qanununa xor baxıb qaydalarına riayət etmədi,  </div><div class='q'>Atalarının sitayiş etdiyi saxta bütlər onları da yollarından azdırdı.   </div><div class='q'> <span class="verse" id="V5">5&#160;</span>Buna görə də Yəhudaya od yağdıracağam ki,  </div><div class='q'>Yerusəlimin qalalarını yandırıb-yaxsın”.   </div><div class='s'>Rəbbin İsraillilərə verəcəyi cəza </div> <div class='q'> <span class="verse" id="V6">6&#160;</span>Rəbb belə deyir:  </div><div class='q'>“İsraillilərin üç-dörd qat günahına görə  </div><div class='q'>Onları cəzasız buraxmayacağam,  </div><div class='q'>Çünki onlar düz adamları pula,  </div><div class='q'>Möhtacları da bir cüt çarığa satır,   </div><div class='q'> <span class="verse" id="V7">7&#160;</span>Yoxsulları toz-torpağın içinə salıb əzir,  </div><div class='q'>Məzlumlara yol vermir.  </div><div class='q'>Ata və oğul eyni qızla yatıb  </div><div class='q'>Müqəddəs adımı ləkələyir.   </div><div class='q'> <span class="verse" id="V8">8&#160;</span>İsraillilər hər qurbangahın yanında  </div><div class='q'>Girov götürdükləri paltarın üzərində yatır,  </div><div class='q'>Özlərinin Allahının məbədində  </div><div class='q'>Cərimə üçün gətirilən şərabı içirlər.   </div><div class='b'> &#160; </div> <div class='q'> <span class="verse" id="V9">9&#160;</span><a href="#FN2" class="notemark">*<span class="popup">Qanun. 3:8-11</span></a> Amma Mən sidr ağacı kimi hündür,  </div><div class='q'>Palıd ağacı kimi möhkəm olan  </div><div class='q'>Emorluları qarşınızda yox etdim,  </div><div class='q'>Yuxarıdan bəhrəsini, aşağıdan kökünü kəsdim.   </div><div class='q'> <span class="verse" id="V10">10&#160;</span>Mən sizi Misir torpağından çıxarıb  </div><div class='q'>Qırx il çöldə gəzdirmişdim ki,  </div><div class='q'>Siz Emorluların torpağına sahib olasınız.   </div><div class='q'> <span class="verse" id="V11">11&#160;</span><a href="#FN3" class="notemark">*<span class="popup">Say. 6:1-8</span></a> Oğullarınızdan peyğəmbərlər,  </div><div class='q'>Cavanlarınızdan Nəzirilər təyin etdim.  </div><div class='q'>Ey İsraillilər, bu belə deyilmi?” Rəbb bəyan edir.   </div><div class='q'> <span class="verse" id="V12">12&#160;</span>“Siz isə Nəzirilərə şərab içirdiniz,  </div><div class='q'>Peyğəmbərlərə ‹peyğəmbərlik etmə› əmri verdiniz.   </div><div class='b'> &#160; </div> <div class='q'> <span class="verse" id="V13">13&#160;</span>Dərzlə dolu olan araba torpağı necə əzirsə,  </div><div class='q'>Mən də sizi elə əzəcəyəm.   </div><div class='q'> <span class="verse" id="V14">14&#160;</span>Bərk qaçan qaça bilməyəcək,  </div><div class='q'>Qüvvətli isə gücünü göstərə bilməyəcək.  </div><div class='q'>İgid canını qurtara bilməyəcək,   </div><div class='q'> <span class="verse" id="V15">15&#160;</span>Yay çəkən də mövqe tuta bilməyəcək.  </div><div class='q'>Ayaqdan çevik olan qurtula bilməyəcək,  </div><div class='q'>Süvari də canını qurtara bilməyəcək.   </div><div class='q'> <span class="verse" id="V16">16&#160;</span>Hətta ən igid döyüşçü belə,  </div><div class='q'>O gün əliyalın qaçacaq” Rəbb belə bəyan edir.   </div><ul class='tnav'>
<li><a href='index.htm'>AMOS</a></li>
<li><a href='AMO01.htm'>&lt;</a></li>
<li><a href='AMO.htm'>2</a></li>
<li><a href='AMO03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">2:1</a>
<span class="xt"><a href='ISA15.htm#V1'>Yeş. 15:1</a>–<a href='ISA16.htm#V14'>16:14</a>; <a href='ISA25.htm#V10'>25:10-12</a>; <a href='JER48.htm#V1'>Yer. 48:1-47</a>; <a href='EZK25.htm#V8'>Yez. 25:8-11</a>; <a href='ZEP02.htm#V8'>Sef. 2:8-11</a></span></p>
<p class="x" id="FN2"><span class="notemark">*</span><a class="notebackref" href="#V9">2:9</a>
<span class="xt"><a href='DEU03.htm#V8'>Qanun. 3:8-11</a></span></p>
<p class="x" id="FN3"><span class="notemark">*</span><a class="notebackref" href="#V11">2:11</a>
<span class="xt"><a href='NUM06.htm#V1'>Say. 6:1-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
