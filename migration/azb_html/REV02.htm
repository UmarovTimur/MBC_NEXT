<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV01.htm'>&lt;</a></li>
<li><a href='REV.htm'>2</a></li>
<li><a href='REV03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Efesdəki cəmiyyət </div> <div class='p'> <span class="verse" id="V1">1&#160;</span>Efesdə olan cəmiyyətin mələyinə yaz:  </div><div class='pi'>Yeddi ulduzu sağ əlində Tutan, yeddi qızıl çıraqdanın arasında Gəzən belə deyir:   <span class="verse" id="V2">2&#160;</span>sənin əməllərindən, zəhmətindən, dözümündən və şər adamlara dözmədiyindən xəbərdaram. Həvari olmadıqları halda özlərini həvari adlandıranları sınaqdan keçirdin və onların yalançı olduğunu müəyyən etdin.   <span class="verse" id="V3">3&#160;</span>Sən dözümlü oldun, Mənim adım naminə tab gətirdin və yorulmadın.   </div><div class='pi'> <span class="verse" id="V4">4&#160;</span>Amma səndən bir şikayətim var: əvvəlki məhəbbətindən əl çəkmisən.   <span class="verse" id="V5">5&#160;</span>Buna görə də haradan yıxıldığını yadına sal, tövbə et və əvvəl etdiyin işləri gör. Əks təqdirdə, tövbə etməsən, yanına gəlib<a href="#FN1" class="notemark">*<span class="popup">Yanına gəlib – bəzi əlyazmalarda tezliklə yanına gəlib.</span></a> çıraqdanını yerindən götürəcəyəm.   <span class="verse" id="V6">6&#160;</span>Amma yaxşı ki sən nikolaçıların əməllərinə nifrət edirsən; Mən də onlara nifrət edirəm.   </div><div class='pi'> <span class="verse" id="V7">7&#160;</span><a href="#FN2" class="notemark">*<span class="popup">Yar. 2:9; Yez. 28:13; 31:8; Vəhy 22:2</span></a>Qulağı olan qoy eşitsin ki, Ruh cəmiyyətlərə nə deyir. Qalib gələnə Allahın cənnətində olan həyat ağacından yeməyə imkan verəcəyəm.   </div><div class='s'>İzmirdəki cəmiyyət </div> <div class='p'> <span class="verse" id="V8">8&#160;</span><a href="#FN3" class="notemark">*<span class="popup">Yeş. 44:6; 48:12; Vəhy 1:17; 22:13</span></a>İzmirdə olan cəmiyyətin mələyinə yaz:  </div><div class='pi'>Birinci və Sonuncu Olan, ölüb yenidən Dirilən belə deyir:   <span class="verse" id="V9">9&#160;</span>sənin əziyyətindən<a href="#FN4" class="notemark">†<span class="popup">Əziyyətindən – bəzi əlyazmalarda əməllərindən, əziyyətindən.</span></a> və yoxsulluğundan xəbərdaram, amma sən zənginsən. Yəhudi olduqlarını iddia edənlərin küfründən də xəbərdaram, amma onlar Yəhudi deyil, Şeytan yığıncağıdır.   <span class="verse" id="V10">10&#160;</span>Çəkəcəyin əzabdan heç qorxma. Bax iblis aranızdan bəzisini zindana atacaq ki, sınaqdan keçəsiniz. Siz on gün əziyyət çəkəcəksiniz. Ölüm bahasına olsa da, sadiq qal, Mən sənə həyat tacını verəcəyəm.   </div><div class='pi'> <span class="verse" id="V11">11&#160;</span><a href="#FN5" class="notemark">*<span class="popup">Vəhy 20:14; 21:8</span></a>Qulağı olan qoy eşitsin ki, Ruh cəmiyyətlərə nə deyir. Qalib gələn ikinci ölümdən heç zərər görməyəcək.   </div><div class='s'>Berqamadakı cəmiyyət </div> <div class='p'> <span class="verse" id="V12">12&#160;</span>Berqamada olan cəmiyyətin mələyinə yaz:  </div><div class='pi'>İkiağızlı iti qılıncı Olan belə deyir:   <span class="verse" id="V13">13&#160;</span>gör harada,<a href="#FN6" class="notemark">‡<span class="popup">Gör harada – bəzi əlyazmalarda sənin əməllərindən və gör harada.</span></a> Şeytanın taxtı olan yerdə yaşadığın halda Mənim adıma bağlı qaldığından xəbərdaram. Barəmdə sədaqətlə şəhadət edən, aranızda, Şeytanın yaşadığı yerdə öldürülən Antipanın günlərində belə, Mənə olan imanından imtina etmədin.   </div><div class='pi'> <span class="verse" id="V14">14&#160;</span><a href="#FN7" class="notemark">*<span class="popup">Say. 22:5,6; 25:1-3; 31:16; Qanun. 23:4</span></a>Amma səndən bir az şikayətim var: aranızda Bilamın təliminə bağlı olanlar var. O, Balaqı öyrətdi ki, İsrail övladlarını büdrədərək bütlərə təqdim olunan qurbanların ətini yeməyə və əxlaqsızlığa azdırsın.   <span class="verse" id="V15">15&#160;</span>Eləcə də sənin içində nikolaçıların bu cür təliminə bağlı olanlar var.   <span class="verse" id="V16">16&#160;</span>Buna görə də tövbə et. Yoxsa tezliklə sənin yanına gəlib ağzımdan çıxan qılıncla onlarla döyüşəcəyəm.   </div><div class='pi'> <span class="verse" id="V17">17&#160;</span><a href="#FN8" class="notemark">*<span class="popup">Çıx. 16:14-15,33-35; Yeş. 62:2; 65:15; Yəh. 6:31,48-50,58</span></a>Qulağı olan qoy eşitsin ki, Ruh cəmiyyətlərə nə deyir. Qalib gələnə Mən gizli<a href="#FN9" class="notemark">§<span class="popup">Gizli – bəzi əlyazmalarda yemək üçün gizli.</span></a> saxlanan mannadan verəcəyəm. Ona bir ağ daş da verəcəyəm ki, üstündə yeni ad yazılıb; bu adı da daşı alandan başqa heç kəs bilmir.   </div><div class='s'>Tiatiradakı cəmiyyət </div> <div class='p'> <span class="verse" id="V18">18&#160;</span>Tiatirada olan cəmiyyətin mələyinə yaz:  </div><div class='pi'>Gözləri odlu alova, ayaqları da pardaqlanmış tunca bənzəyən Allah Oğlu belə deyir:   <span class="verse" id="V19">19&#160;</span>sənin əməllərindən, məhəbbətindən, imanından, xidmətindən və dözümündən xəbərdaram; son işlərin də əvvəlkilərdən daha çoxdur.   </div><div class='pi'> <span class="verse" id="V20">20&#160;</span><a href="#FN10" class="notemark">*<span class="popup">1Pad. 16:31; 2Pad. 9:22,30</span></a>Amma səndən şikayətim var: sən özünü peyğəmbər adlandıran qadın İzevelə imkan verirsən ki, Mənim qullarıma əxlaqsızlıq və bütlərə təqdim olunan qurbanların ətini yeməyi öyrədərək onları aldatsın.   <span class="verse" id="V21">21&#160;</span>Mən ona möhlət verdim ki, tövbə etsin, amma əxlaqsızlığından tövbə etmək istəmir.   <span class="verse" id="V22">22&#160;</span>Bax onu xəstəlik yatağına salıram. Onunla zina edənlər birgə etdikləri əməllərdən tövbə etməsələr, onları da böyük əziyyətə düçar edəcəyəm.   <span class="verse" id="V23">23&#160;</span><a href="#FN11" class="notemark">*<span class="popup">Zəb. 7:9; 62:12; Yer. 17:10</span></a>Onun övladlarını azara salıb öldürəcəyəm. Bütün cəmiyyətlər də biləcək ki, insanın daxilini və ürəyini araşdıran Mənəm və hər birinizə əməllərinizə görə əvəz verəcəyəm.   </div><div class='pi'> <span class="verse" id="V24">24&#160;</span>Amma siz Tiatirada olan digərlərinə, yəni bu təlimi qəbul etməyənlərə və Şeytanın dərin sirri adlandırılan şeyləri öyrənməyənlərə deyirəm: üstünüzə başqa bir yük qoymuram;   <span class="verse" id="V25">25&#160;</span>ancaq Mən gəlincəyə qədər özünüzdə olana bağlı qalın.   </div><div class='pi'> <span class="verse" id="V26">26&#160;</span><a href="#FN12" class="notemark">*<span class="popup">Zəb. 2:8-9</span></a>Qalib gələnə və Mənim buyurduğum işlərə sonadək riayət edənə millətlər üzərində səlahiyyət verəcəyəm.   </div><div class='q'> <span class="verse" id="V27">27&#160;</span>“Dəmir əsa ilə onlara ağalıq edəcək,  </div><div class='q'>Saxsı qablar kimi onları çilik-çilik edəcək”.   </div><div class='pi'> <span class="verse" id="V28">28&#160;</span>Bunu Atamdan necə aldımsa, eləcə də ona verəcəyəm. Dan ulduzunu da ona verəcəyəm.   <span class="verse" id="V29">29&#160;</span>Qulağı olan qoy eşitsin ki, Ruh cəmiyyətlərə nə deyir.   </div><ul class='tnav'>
<li><a href='index.htm'>VƏHY</a></li>
<li><a href='REV01.htm'>&lt;</a></li>
<li><a href='REV.htm'>2</a></li>
<li><a href='REV03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">2:5</a>
<span class="fq">Yanına gəlib </span><span class="ft">– bəzi əlyazmalarda </span><span class="fq">tezliklə yanına gəlib.</span></p>
<p class="x" id="FN2"><span class="notemark">*</span><a class="notebackref" href="#V7">2:7</a>
<span class="xt"><a href='GEN02.htm#V9'>Yar. 2:9</a>; <a href='EZK28.htm#V13'>Yez. 28:13</a>; <a href='EZK31.htm#V8'>31:8</a>; <a href='REV22.htm#V2'>Vəhy 22:2</a></span></p>
<p class="x" id="FN3"><span class="notemark">*</span><a class="notebackref" href="#V8">2:8</a>
<span class="xt"><a href='ISA44.htm#V6'>Yeş. 44:6</a>; <a href='ISA48.htm#V12'>48:12</a>; <a href='REV01.htm#V17'>Vəhy 1:17</a>; <a href='REV22.htm#V13'>22:13</a></span></p>
<p class="f" id="FN4"><span class="notemark">†</span><a class="notebackref" href="#V9">2:9</a>
<span class="fq">Əziyyətindən </span><span class="ft">– bəzi əlyazmalarda </span><span class="fq">əməllərindən, əziyyətindən.</span></p>
<p class="x" id="FN5"><span class="notemark">*</span><a class="notebackref" href="#V11">2:11</a>
<span class="xt"><a href='REV20.htm#V14'>Vəhy 20:14</a>; <a href='REV21.htm#V8'>21:8</a></span></p>
<p class="f" id="FN6"><span class="notemark">‡</span><a class="notebackref" href="#V13">2:13</a>
<span class="fq">Gör harada </span><span class="ft">– bəzi əlyazmalarda </span><span class="fq">sənin əməllərindən və gör harada.</span></p>
<p class="x" id="FN7"><span class="notemark">*</span><a class="notebackref" href="#V14">2:14</a>
<span class="xt"><a href='NUM22.htm#V5'>Say. 22:5,6</a>; <a href='NUM25.htm#V1'>25:1-3</a>; <a href='NUM31.htm#V16'>31:16</a>; <a href='DEU23.htm#V4'>Qanun. 23:4</a></span></p>
<p class="x" id="FN8"><span class="notemark">*</span><a class="notebackref" href="#V17">2:17</a>
<span class="xt"><a href='EXO16.htm#V14'>Çıx. 16:14-15,33-35</a>; <a href='ISA62.htm#V2'>Yeş. 62:2</a>; <a href='ISA65.htm#V15'>65:15</a>; <a href='JHN06.htm#V31'>Yəh. 6:31,48-50,58</a></span></p>
<p class="f" id="FN9"><span class="notemark">§</span><a class="notebackref" href="#V17">2:17</a>
<span class="fq">Gizli </span><span class="ft">– bəzi əlyazmalarda </span><span class="fq">yemək üçün gizli.</span></p>
<p class="x" id="FN10"><span class="notemark">*</span><a class="notebackref" href="#V20">2:20</a>
<span class="xt"><a href='1KI16.htm#V31'>1Pad. 16:31</a>; <a href='2KI09.htm#V22'>2Pad. 9:22,30</a></span></p>
<p class="x" id="FN11"><span class="notemark">*</span><a class="notebackref" href="#V23">2:23</a>
<span class="xt"><a href='PSA007.htm#V9'>Zəb. 7:9</a>; <a href='PSA062.htm#V12'>62:12</a>; <a href='JER17.htm#V10'>Yer. 17:10</a></span></p>
<p class="x" id="FN12"><span class="notemark">*</span><a class="notebackref" href="#V26">2:26</a>
<span class="xt"><a href='PSA002.htm#V8'>Zəb. 2:8-9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
