<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ PADŞAHLAR 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ PADŞAHLAR</a></li>
<li><a href='1KI07.htm'>&lt;</a></li>
<li><a href='1KI.htm'>8</a></li>
<li><a href='1KI09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>Əhd sandığının məbədə gətirilməsi </div> <div class='r'>(2Saln. 5:2–6:2)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">2Şam. 6:12-16; 1Saln. 15:25-29</span></a> O zaman padşah Süleyman İsrailin ağsaqqallarını, bütün qəbilə başçılarını, yəni İsrail övladlarının nəsil rəhbərlərini Yerusəlimə, özünün yanına topladı ki, Rəbbin Əhd sandığını Davudun şəhəri olan Siondan yuxarı gətirsinlər.   <span class="verse" id="V2">2&#160;</span>Yeddinci – Etanim ayında olan bayram vaxtı bütün İsrail xalqı padşah Süleymanın yanına toplandı.   <span class="verse" id="V3">3&#160;</span>Bütün İsrail ağsaqqalları gələndə kahinlər Rəbbin sandığını götürdülər.   <span class="verse" id="V4">4&#160;</span>Onunla birgə Hüzur çadırını və çadırda olan bütün müqəddəs əşyaları kahinlər və Levililər yuxarı gətirdilər.   <span class="verse" id="V5">5&#160;</span>Padşah Süleyman və onun yanına toplanmış bütün İsrail icması sandığın önündə çoxluğuna görə sayı-hesabı bilinməyən qədər qoyun-keçi və mal-qara qurban kəsirdilər.   <span class="verse" id="V6">6&#160;</span>Kahinlər Rəbbin Əhd sandığını öz yerinə, məbədin iç otağına – Ən Müqəddəs yerə, keruvların qanadları altındakı yerinə gətirdilər.   <span class="verse" id="V7">7&#160;</span>Keruvlar qanadlarını sandığın yeri üzərində açmışdı, onlar sandığı və onun şüvüllərini örtmüşdü.   <span class="verse" id="V8">8&#160;</span>Şüvüllər elə uzun idi ki, onların ucu iç otağın önündəki Müqəddəs yerdən görünürdü, ancaq bayır tərəfdən görünmürdü. Onlar bu günə qədər oradadır.   <span class="verse" id="V9">9&#160;</span><a href="#FN2" class="notemark">*<span class="popup">Qanun. 10:5</span></a> İsrail övladları Misir torpağından çıxdıqları zaman Rəbbin onlarla əhd bağladığı Xorevdə Musa sandığın içinə iki daş lövhə qoymuşdu. Bunlardan başqa, sandığın içində heç bir şey yox idi.   </div><div class='p'> <span class="verse" id="V10">10&#160;</span><a href="#FN3" class="notemark">*<span class="popup">Çıx. 40:34-35</span></a> Kahinlər Müqəddəs yerdən çıxdıqları vaxt bulud Rəbbin məbədini elə doldurdu ki,   <span class="verse" id="V11">11&#160;</span>buluda görə onlar ibadət etmək üçün orada dayana bilmədilər. Çünki Rəbbin izzəti Onun məbədini doldurmuşdu.   <span class="verse" id="V12">12&#160;</span>O zaman Süleyman dedi:  </div><div class='q'>«Rəbb istədi ki, qatı qaranlıqda məskən salsın.   </div><div class='q'> <span class="verse" id="V13">13&#160;</span>Mən Sənin üçün uca bir məbəd tikdim ki,  </div><div class='q'>Sənin əbədi yaşayacağın yer olsun».   </div><div class='s'>Süleymanın xalqa müraciəti </div> <div class='r'>(2Saln. 6:3-11)  </div><div class='p'> <span class="verse" id="V14">14&#160;</span>Padşah dönüb bütün İsrail camaatına xeyir-dua verdi. Bu zaman bütün İsrail camaatı ayaq üstə durmuşdu.   <span class="verse" id="V15">15&#160;</span>Padşah dedi: «İsrailin Allahı Rəbbə alqış olsun ki, atam Davuda Öz ağzı ilə dediyini Öz əli ilə yerinə yetirdi. O söyləmişdi:   <span class="verse" id="V16">16&#160;</span><a href="#FN4" class="notemark">*<span class="popup">2Şam. 7:4-11; 1Saln. 17:3-10</span></a> “Mən xalqım İsraili Misirdən çıxardığım gündən bəri bir məbəd tikmək üçün İsrailin heç bir qəbiləsindən şəhər seçməmişdim ki, adım üstündə olsun, ancaq xalqım İsrailin üzərində olmaq üçün Davudu seçdim”.   <span class="verse" id="V17">17&#160;</span><a href="#FN5" class="notemark">*<span class="popup">2Şam. 7:1-3; 1Saln. 17:1-2</span></a> Atam Davudun ürəyində İsrailin Allahı Rəbbin adına bir məbəd tikmək istəyi var idi.   <span class="verse" id="V18">18&#160;</span>Lakin Rəbb atam Davuda dedi: “Sən yaxşı eləmisən ki, Mənim adıma bir məbəd tikmək niyyətinə düşmüsən.   <span class="verse" id="V19">19&#160;</span><a href="#FN6" class="notemark">*<span class="popup">2Şam. 7:12-13; 1Saln. 17:11-12</span></a> Ancaq məbədi sən tikməyəcəksən, sənin belindən gələn oğlun Mənim adıma məbəd tikəcək”.   <span class="verse" id="V20">20&#160;</span>Rəbb vəd etdiyini yerinə yetirdi: belə ki mən atam Davudun yerinə qalxdım, Rəbbin dediyi kimi İsrail taxtında oturdum və İsrailin Allahı Rəbbin adına məbəd tikdim.   <span class="verse" id="V21">21&#160;</span>Orada sandıq üçün yer hazırladım. Atalarımızı Misir torpağından çıxardığı vaxt Rəbbin onlarla bağladığı əhd onun içindədir».   </div><div class='s'>Məbədin təqdisi üçün Süleymanın duası </div> <div class='r'>(2Saln. 6:12-42)  </div><div class='p'> <span class="verse" id="V22">22&#160;</span>Süleyman Rəbbin qurbangahı önündə, bütün İsrail camaatının qarşısında durdu və əllərini göyə açıb dedi:   <span class="verse" id="V23">23&#160;</span>«Ya Rəbb, İsrailin Allahı! Nə yuxarıda göydə, nə də aşağıda yerdə Sənin kimi Allah yoxdur. Sən bütün ürəkləri ilə yolunla gedən qullarına əhdini və lütfünü saxlayırsan.   <span class="verse" id="V24">24&#160;</span>Sən qulun atam Davuda verdiyin vədə əməl etdin, Öz dilinlə söylədiyini bu gün Öz əlinlə yerinə yetirdin.   <span class="verse" id="V25">25&#160;</span><a href="#FN7" class="notemark">*<span class="popup">1Pad. 2:4</span></a> Ya Rəbb, İsrailin Allahı, indi də qulun atam Davuda dediyin sözə əməl et, Özün söyləmişdin: “Sən yolumla getdiyin kimi oğulların da yolumla gedərək öz əməllərinə diqqət etsələr, İsrail taxtında sənin nəslindən bir kişi əskik olmayacaq”.   <span class="verse" id="V26">26&#160;</span>Ey İsrailin Allahı, indi qulun atam Davuda dediyin sözü təsdiq et!   </div><div class='p'> <span class="verse" id="V27">27&#160;</span><a href="#FN8" class="notemark">*<span class="popup">2Saln. 2:6</span></a> Lakin, doğrudan da, Allah yerdə yaşayarmı? Sən göyə və göylərin göyünə sığmazsan, o ki qaldı mənim tikdiyim məbədə!   <span class="verse" id="V28">28&#160;</span>Ancaq Sən bu qulunun duasına və yalvarışına nəzər sal, ya Rəbb Allahım. Bu gün qulunun Sənin önündə etdiyi fəryadı və duanı eşit.   <span class="verse" id="V29">29&#160;</span><a href="#FN9" class="notemark">*<span class="popup">Qanun. 12:11</span></a> Qoy Sənin nəzərin gecə-gündüz bu məbədin üstündə olsun. Bu yer barədə Sən demisən: “Mənim adım orada olacaq”. Qulunun buraya üz tutub etdiyi duanı eşit.   <span class="verse" id="V30">30&#160;</span>Bu yerə tərəf dua etdikləri vaxt Öz qulunun və xalqın İsrailin yalvarışlarını Sən eşit, göydə – Öz məskənində eşit və bağışla!   </div><div class='p'> <span class="verse" id="V31">31&#160;</span>Əgər bir adam öz yaxınına qarşı günah edərsə və ondan and içmək tələb olunarsa, o da gəlib bu məbəddə, Sənin qurbangahın önündə and içərsə,   <span class="verse" id="V32">32&#160;</span>o vaxt Sən göydə eşit və belə et, qulların üzərində hökm et: əməlini öz başına döndərərək müqəssiri ittiham et və təqsirsizə salehliyinə görə bəraət ver.   </div><div class='p'> <span class="verse" id="V33">33&#160;</span>Əgər xalqın İsrail Sənə qarşı günah etdiyi üçün düşmən önündə məğlub olsa, onlar təkrar Sənə tərəf dönüb adını dillərinə gətirsələr və bu məbəddə Sənə yalvarıb fəryad etsələr,   <span class="verse" id="V34">34&#160;</span>o vaxt Sən göydə eşit və xalqın İsrailin günahını bağışla, onları yenə atalarına verdiyin torpağa qaytar.   </div><div class='p'> <span class="verse" id="V35">35&#160;</span>Əgər xalqın Sənin önündə günah etdiyi üçün göy bağlanıb yağış yağmayan vaxt bu yerə tərəf dua edərək adını dillərinə gətirsələr və Sən onlara bəla göndərdiyin vaxt öz günahlarından dönsələr,   <span class="verse" id="V36">36&#160;</span>o vaxt Sən göydə eşit, qullarının və xalqın İsrailin günahını bağışla və gedəcəkləri doğru yolu onlara göstər. Xalqına irs kimi verdiyin torpağına da yağış göndər.   </div><div class='p'> <span class="verse" id="V37">37&#160;</span>Əgər ölkədə aclıq, vəba olarsa, səmum küləyi ya kif, çəyirtkə ya bitki qurdu olarsa, əgər düşmən onları ölkənin hər hansı bir şəhərində mühasirəyə alarsa – hansı bəla, hansı xəstəlik olursa-olsun –   <span class="verse" id="V38">38&#160;</span>kimsə tərəfindən yaxud da bütün xalqın İsrail tərəfindən bir dua və yalvarış olarsa, hər kəs öz ürəyinin dərdini bilib bu məbədə tərəf əllərini açarsa,   <span class="verse" id="V39">39&#160;</span>o vaxt Sən göydə – Öz məskənində eşit, bağışla və bir əlac et. Ürəyini bildiyin hər adama bütün əməllərinə görə əvəz ver, çünki hər insanın ürəyini yalnız Sən bilirsən.   <span class="verse" id="V40">40&#160;</span>Ta ki onlar atalarımıza verdiyin torpaqda yaşadıqları bütün günlər boyu Səndən qorxsunlar.   </div><div class='p'> <span class="verse" id="V41">41&#160;</span>Əgər xalqın İsraildən olmayan yadelli də Sənin adın naminə uzaq ölkədən gəlsə,   <span class="verse" id="V42">42&#160;</span>Sənin böyük adın, qüdrətli əlin və uzanan qolun barədə eşidib bu məbədə tərəf dua etsə,   <span class="verse" id="V43">43&#160;</span>o vaxt Sən göydə – Öz məskənində eşit və yadellinin Sənə fəryad etdiyi hər şeyi elə ki, yer üzünün bütün xalqları da Sənin adını tanısınlar, xalqın İsrail kimi Səndən qorxsunlar və tikdiyim bu məbədin Sənin adınla çağırıldığını bilsinlər.   </div><div class='p'> <span class="verse" id="V44">44&#160;</span>Əgər xalqın göndərdiyin yolla düşməninə qarşı müharibəyə çıxsa və Sənin seçdiyin şəhərə tərəf, Sənin adına tikdiyim məbədə doğru üz çevirib Rəbbə dua etsə,   <span class="verse" id="V45">45&#160;</span>Sən göydə onların dua və yalvarışlarını eşit, onların tərəfində ol.   </div><div class='p'> <span class="verse" id="V46">46&#160;</span>Əgər onlar önündə günah etsələr – çünki günah etməyən insan yoxdur – Sən qəzəblənib onları düşmənə təslim etsən və düşmən onları əsir edib yaxın ya uzaq torpağına aparsa,   <span class="verse" id="V47">47&#160;</span>onlar əsirlikdə olduqları ölkədə ürəklərini döndərib tövbə etsələr və Sənə dua edərək “biz günah və haqsızlıq etdik, pislik etdik” desələr,   <span class="verse" id="V48">48&#160;</span>onları əsir edən düşmənlərin ölkəsində bütün ürəkləri və canları ilə Sənə tərəf dönsələr, atalarına verdiyin torpağa, seçdiyin şəhərə və adına tikdiyim məbədə tərəf üz tutub Sənə dua etsələr,   <span class="verse" id="V49">49&#160;</span>o vaxt Sən göydə – Öz məskənində onların dua və yalvarışlarını eşit, onların tərəfində ol.   <span class="verse" id="V50">50&#160;</span>Sənin önündə günah edən xalqını və onun Sənə qarşı etdiyi bütün üsyankarlıqları bağışla və onları əsir alanlara insaf ver ki, onlara qarşı rəhmli olsunlar.   <span class="verse" id="V51">51&#160;</span>Çünki onlar Sənin xalqın, Sənin irsindir, Sən onları Misirdən, dəmir kürənin içindən çıxartmısan.   <span class="verse" id="V52">52&#160;</span>Bu qulunun və xalqın İsrailin yalvarışına nəzər yetir ki, onların Sənə fəryad etdikləri hər sözü eşidəsən.   <span class="verse" id="V53">53&#160;</span>Çünki, ya Xudavənd Rəbb, Sən irsin olmaq üçün onları yer üzünün bütün xalqlarından ayırdın. Bunu atalarımızı Misirdən çıxartdığın vaxt qulun Musa vasitəsilə söyləmişdin».   </div><div class='s'>Süleymanın xalqa xeyir-dua verməsi </div> <div class='p'> <span class="verse" id="V54">54&#160;</span>Süleyman bütün bu dua və yalvarışlarını Rəbbə söyləyib qurtarandan sonra Rəbbin qurbangahı önündən, əlləri göyə açıq halda diz çökdüyü yerdən qalxdı.   <span class="verse" id="V55">55&#160;</span>O ayağa durdu və bütün İsrail camaatına uca səslə xeyir-dua verib dedi:   <span class="verse" id="V56">56&#160;</span><a href="#FN10" class="notemark">*<span class="popup">Qanun. 12:10; Yeşua 21:44-45</span></a> «Rəbbə alqış olsun ki, vəd etdiyi kimi xalqı İsrailə dinclik verdi! Öz qulu Musanın vasitəsilə verdiyi yaxşı vədlərindən heç biri hədər getmədi.   <span class="verse" id="V57">57&#160;</span>Qoy Allahımız Rəbb atalarımıza yar olduğu kimi bizə də yar olsun, qoy bizi buraxmasın və tərk etməsin.   <span class="verse" id="V58">58&#160;</span>Bizim ürəklərimizi Özünə tərəf yönəltsin ki, Onun yolları ilə gedək və Onun atalarımıza buyurduğu əmrlərinə, qanunlarına və hökmlərinə əməl edək.   <span class="verse" id="V59">59&#160;</span>Qoy Rəbbin önündə bu yalvarış sözlərim gecə-gündüz Rəbb Allahımızın xatirində olsun, Öz qulunun və xalqı İsrailin yaxşılığı üçün günbəgün çalışsın.   <span class="verse" id="V60">60&#160;</span>Ta ki yer üzünün bütün xalqları bilsin: yalnız Rəbb Allahdır, Ondan başqası yoxdur.   <span class="verse" id="V61">61&#160;</span>Qoy sizin ürəyiniz bütünlüklə Allahımız Rəbbə sadiq olsun ki, bu gün olduğu kimi Onun qanunları ilə gedəsiniz və Onun əmrlərinə əməl edəsiniz».   </div><div class='s'>Məbədin təqdis edilməsi </div> <div class='r'>(2Saln. 7:4-10)  </div><div class='p'> <span class="verse" id="V62">62&#160;</span>Padşah və onunla birgə bütün İsraillilər Rəbbin önündə qurbanlar kəsdilər.   <span class="verse" id="V63">63&#160;</span>Süleymanın Rəbbə təqdim etdiyi ünsiyyət qurbanlarının sayı iyirmi iki min baş mal-qara və yüz iyirmi min baş qoyun-keçi idi. Beləliklə, padşah və bütün İsrail övladları Rəbbin məbədini təqdis etdilər.   <span class="verse" id="V64">64&#160;</span>Həmin gün padşah Rəbbin məbədi önündəki həyətin ortasını təqdis etdi ki, yandırma qurbanlarını, taxıl təqdimlərini və ünsiyyət qurbanlarının piyini orada təqdim etsin, çünki Rəbbin önündəki tunc qurbangah kiçik olduğu üçün yandırma qurbanları, taxıl təqdimləri və ünsiyyət qurbanlarının piyi oraya yerləşməzdi.   </div><div class='p'> <span class="verse" id="V65">65&#160;</span>O vaxt Süleyman və onunla birgə böyük bir camaat – Xamat keçidindən Misir vadisinə qədər yaşayan bütün İsraillilər Allahımız Rəbbin önündə yeddi gün və daha yeddi gün – on dörd gün bayram etdilər.   <span class="verse" id="V66">66&#160;</span>Səkkizinci gün Süleyman xalqı buraxdı. Onlar padşaha xeyir-dua verib Rəbbin qulu Davuda və xalqı İsrailə etdiyi bütün yaxşılıqlara görə sevinclə və şad ürəklə öz evlərinə getdilər.   </div><ul class='tnav'>
<li><a href='index.htm'>BİRİNCİ PADŞAHLAR</a></li>
<li><a href='1KI07.htm'>&lt;</a></li>
<li><a href='1KI.htm'>8</a></li>
<li><a href='1KI09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">8:1</a>
<span class="xt"><a href='2SA06.htm#V12'>2Şam. 6:12-16</a>; <a href='1CH15.htm#V25'>1Saln. 15:25-29</a></span></p>
<p class="x" id="FN2"><span class="notemark">*</span><a class="notebackref" href="#V9">8:9</a>
<span class="xt"><a href='DEU10.htm#V5'>Qanun. 10:5</a></span></p>
<p class="x" id="FN3"><span class="notemark">*</span><a class="notebackref" href="#V10">8:10</a>
<span class="xt"><a href='EXO40.htm#V34'>Çıx. 40:34-35</a></span></p>
<p class="x" id="FN4"><span class="notemark">*</span><a class="notebackref" href="#V16">8:16</a>
<span class="xt"><a href='2SA07.htm#V4'>2Şam. 7:4-11</a>; <a href='1CH17.htm#V3'>1Saln. 17:3-10</a></span></p>
<p class="x" id="FN5"><span class="notemark">*</span><a class="notebackref" href="#V17">8:17</a>
<span class="xt"><a href='2SA07.htm#V1'>2Şam. 7:1-3</a>; <a href='1CH17.htm#V1'>1Saln. 17:1-2</a></span></p>
<p class="x" id="FN6"><span class="notemark">*</span><a class="notebackref" href="#V19">8:19</a>
<span class="xt"><a href='2SA07.htm#V12'>2Şam. 7:12-13</a>; <a href='1CH17.htm#V11'>1Saln. 17:11-12</a></span></p>
<p class="x" id="FN7"><span class="notemark">*</span><a class="notebackref" href="#V25">8:25</a>
<span class="xt"><a href='1KI02.htm#V4'>1Pad. 2:4</a></span></p>
<p class="x" id="FN8"><span class="notemark">*</span><a class="notebackref" href="#V27">8:27</a>
<span class="xt"><a href='2CH02.htm#V6'>2Saln. 2:6</a></span></p>
<p class="x" id="FN9"><span class="notemark">*</span><a class="notebackref" href="#V29">8:29</a>
<span class="xt"><a href='DEU12.htm#V11'>Qanun. 12:11</a></span></p>
<p class="x" id="FN10"><span class="notemark">*</span><a class="notebackref" href="#V56">8:56</a>
<span class="xt"><a href='DEU12.htm#V10'>Qanun. 12:10</a>; <a href='JOS21.htm#V44'>Yeşua 21:44-45</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
