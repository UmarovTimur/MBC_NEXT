<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 39</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA038.htm'>&lt;</a></li>
<li><a href='PSA.htm'>39</a></li>
<li><a href='PSA040.htm'>&gt;</a></li>
</ul>
<div class="main">
 
<div class='chapterlabel' id="V0"> 39</div><div class='s'>Məzmur 39 </div> <div class='d'>Musiqi rəhbəri Yedutun üçün. Davudun məzmuru. </div> <div class='q'> <span class="verse" id="V1">1&#160;</span>Dedim: «Hər addımıma diqqət edəcəyəm,  </div><div class='q'>Dilimlə günah etməkdən çəkinəcəyəm.  </div><div class='q'>Pis adam qarşımda durarkən  </div><div class='q'>Dilimi yüyənləyib dinməyəcəyəm».   </div><div class='q'> <span class="verse" id="V2">2&#160;</span>Dilimi saxlayıb susdum,  </div><div class='q'>Yaxşılığa belə, danışmadım.  </div><div class='q'>Dərdlərim ağırlaşdı,   </div><div class='q'> <span class="verse" id="V3">3&#160;</span>Köksümdəki qəlbimə köz doldu.  </div><div class='q'>Dərin düşünəndə yanıb-yaxıldım,  </div><div class='q'>Dilimlə belə dedim:   </div><div class='b'> &#160; </div> <div class='q'> <span class="verse" id="V4">4&#160;</span>«Ya Rəbb, mənə bildir,  </div><div class='q'>Aqibətim necə olacaq?  </div><div class='q'>Ömrümün günləri nə qədər qalıb?  </div><div class='q'>Qoy nə qədər fani olduğumu anlayım!   </div><div class='q'> <span class="verse" id="V5">5&#160;</span>Budur, günlərim ovcuna sığdı,  </div><div class='q'>Ömrüm qarşında heç oldu.  </div><div class='q'>Bəli, insan sadəcə bir nəfəsdir. </div><div class='qs'>Sela</div>   <div class='q'> <span class="verse" id="V6">6&#160;</span>Əlbəttə, insan kölgə kimi dolaşır,  </div><div class='q'>Həqiqətən, o boş yerə çarpışır,  </div><div class='q'>Var-dövlət yığır, kimə qalacağını bilmir.   </div><div class='b'> &#160; </div> <div class='q'> <span class="verse" id="V7">7&#160;</span>Ey Xudavənd, indi mən nə gözləyim?  </div><div class='q'>Mənim ümidim Sənsən!   </div><div class='q'> <span class="verse" id="V8">8&#160;</span>Məni bütün təqsirlərimdən qurtar,  </div><div class='q'>Məni axmaqların tənəsinə hədəf etmə.   </div><div class='q'> <span class="verse" id="V9">9&#160;</span>Susdum, ağzımı açmadım,  </div><div class='q'>Çünki Sən bunu etdin!   </div><div class='q'> <span class="verse" id="V10">10&#160;</span>Göndərdiyin bəlanı mənim üstümdən götür,  </div><div class='q'>Əlinin zərbəsindən gör necə əzildim.   </div><div class='q'> <span class="verse" id="V11">11&#160;</span>İnsanı təqsirinə görə məzəmmət edən zaman  </div><div class='q'>Arzularını güvə kimi dağıdırsan.  </div><div class='q'>Bəli, insan sadəcə bir nəfəsdir. </div><div class='qs'>Sela</div>   <div class='b'> &#160; </div> <div class='q'> <span class="verse" id="V12">12&#160;</span>Dinlə duamı, ya Rəbb, fəryadımı eşit!  </div><div class='q'>Biganə qalma göz yaşlarıma.  </div><div class='q'>Çünki Sənin yanında bir qəribəm,  </div><div class='q'>Ata-babam kimi bir qonağam.   </div><div class='q'> <span class="verse" id="V13">13&#160;</span>Bir azca nəzərini məndən çək,  </div><div class='q'>Qoy köçüb getməzdən əvvəl dinc yaşayım».   </div><ul class='tnav'>
<li><a href='index.htm'>ZƏBUR</a></li>
<li><a href='PSA038.htm'>&lt;</a></li>
<li><a href='PSA.htm'>39</a></li>
<li><a href='PSA040.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
