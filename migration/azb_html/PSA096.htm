<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 96</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA095.htm'>&lt;</a></li>
<li><a href='PSA.htm'>96</a></li>
<li><a href='PSA097.htm'>&gt;</a></li>
</ul>
<div class="main">
 
<div class='chapterlabel' id="V0"> 96</div><div class='s'>Məzmur 96 </div> <div class='r'>(1Saln. 16:23-33)  </div><div class='q'> <span class="verse" id="V1">1&#160;</span>Rəbbə yeni bir ilahi oxuyun,  </div><div class='q'>Ey bütün dünya, Rəbbə ilahi oxuyun,   </div><div class='q'> <span class="verse" id="V2">2&#160;</span>İsminə alqış edin, Rəbbə ilahi oxuyun,  </div><div class='q'>Xilaskar olduğunu hər gün müjdələyin.   </div><div class='q'> <span class="verse" id="V3">3&#160;</span>Ehtişamını millətlərə elan edin,  </div><div class='q'>Xariqələrini bütün xalqlara bəyan edin!   </div><div class='q'> <span class="verse" id="V4">4&#160;</span>Axı Rəbb əzəmətlidir, bol həmdə layiqdir,  </div><div class='q'>O bütün allahlardan daha zəhmlidir.   </div><div class='q'> <span class="verse" id="V5">5&#160;</span>Bütün özgə xalqların allahları bütlərdir,  </div><div class='q'>Lakin göyləri yaradan Rəbdir.   </div><div class='q'> <span class="verse" id="V6">6&#160;</span>Ehtişam və əzəmət hüzurundadır,  </div><div class='q'>Müqəddəs məkanında gözəlliklə qüdrət var.   </div><div class='b'> &#160; </div> <div class='q'> <span class="verse" id="V7">7&#160;</span><a href="#FN1" class="notemark">*<span class="popup">1Saln. 16:29-30; Zəb. 29:1-2 </span></a> Ey xalqların tayfaları, Rəbbə verin –  </div><div class='q'>İzzəti, qüdrəti Rəbbə verin,   </div><div class='q'> <span class="verse" id="V8">8&#160;</span>Adına layiq izzəti Rəbbə verin,  </div><div class='q'>Həyətinə girib təqdimlər verin.   </div><div class='q'> <span class="verse" id="V9">9&#160;</span>Müqəddəslik zinəti ilə Rəbbə səcdə edin,  </div><div class='q'>Ey bütün dünya, Onun hüzurunda lərzəyə gəlin!   </div><div class='b'> &#160; </div> <div class='q'> <span class="verse" id="V10">10&#160;</span>Millətlərə belə elan edin:  </div><div class='q'>«Rəbb hökmranlıq edir,  </div><div class='q'>O, dünyanı sarsılmaz və möhkəm qurub,  </div><div class='q'>O, insafla xalqların hökmünü verəcək».   </div><div class='q'> <span class="verse" id="V11">11&#160;</span>Göylər sevinsin, yer üzü şad olsun,  </div><div class='q'>Dənizin və dənizdəki canlıların səsi ucalsın,   </div><div class='q'> <span class="verse" id="V12">12&#160;</span><a href="#FN2" class="notemark">*<span class="popup">Yeş. 11:4; Vəhy 19:11 </span></a> Çöllər və çöldə yaşayanlar fərəhlənsin,  </div><div class='q'>Meşədəki bütün ağaclar mədh söyləsin   </div><div class='q'> <span class="verse" id="V13">13&#160;</span>Rəbbin hüzurunda!  </div><div class='q'>O gəlir, dünyanın hökmünü vermək üçün gəlir,  </div><div class='q'>Yer üzünün hökmünü ədalətlə,  </div><div class='q'>Xalqların hökmünü həqiqətlə verəcək!   </div><ul class='tnav'>
<li><a href='index.htm'>ZƏBUR</a></li>
<li><a href='PSA095.htm'>&lt;</a></li>
<li><a href='PSA.htm'>96</a></li>
<li><a href='PSA097.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">96:7</a>
<span class="xt"><a href='1CH16.htm#V29'>1Saln. 16:29-30</a>; <a href='PSA029.htm#V1'>Zəb. 29:1-2</a> </span></p>
<p class="x" id="FN2"><span class="notemark">*</span><a class="notebackref" href="#V12">96:12</a>
<span class="xt"><a href='ISA11.htm#V4'>Yeş. 11:4</a>; <a href='REV19.htm#V11'>Vəhy 19:11</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
