<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM08.htm'>&lt;</a></li>
<li><a href='ROM.htm'>9</a></li>
<li><a href='ROM10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Allahın İsraili seçməsi </div> <div class='p'> <span class="verse" id="V1">1&#160;</span>Məsihdə həqiqəti söyləyirəm, yalan danışmıram, vicdanım dediklərimi Müqəddəs Ruhda təsdiq edir ki,   <span class="verse" id="V2">2&#160;</span>ürəyimdə böyük bir kədər, daimi bir iztirab var.   <span class="verse" id="V3">3&#160;</span><a href="#FN1" class="notemark">*<span class="popup">Çıx. 4:22; 24:1-17</span></a>Çünki qardaşlarımın, yəni cismani soydaşlarımın xatirinə mən özüm Məsihdən uzaqlaşıb lənət qazanmağımı istərdim;   <span class="verse" id="V4">4&#160;</span>bu, İsraillilərdir ki, övladlığa götürülmə, izzət, əhdlər, Qanunun verilməsi, məbəd ibadəti və vədlər onlara məxsusdur.   <span class="verse" id="V5">5&#160;</span>Əcdadlar<a href="#FN2" class="notemark">*<span class="popup">Əcdadlar – yəni İsrail xalqının ata-babaları.</span></a> da onlara məxsusdur, Məsih də cismən onlardandır; O hər şeyin üzərində olan Allahdır ki, Ona əbədi alqış olsun! Amin.   </div><div class='p'> <span class="verse" id="V6">6&#160;</span>Lakin bu o demək deyil ki, Allahın kəlamı boşa çıxıb. Çünki İsraildən törəyənlərin heç də hamısı İsrailə məxsus deyil.   <span class="verse" id="V7">7&#160;</span><a href="#FN3" class="notemark">*<span class="popup">Yar. 21:12; İbr. 11:18</span></a>İbrahimin nəslindən olanların heç də hamısı İbrahimin övladları deyil. Amma «İshaqdan törəyənlər sənin nəslin adlanacaq» deyilib.   <span class="verse" id="V8">8&#160;</span>Bu o deməkdir ki, Allahın övladları cismani övladlar deyil, Allahın vədinə görə doğulan övladlardır ki, bunlar İbrahimin nəsli sayılır.   <span class="verse" id="V9">9&#160;</span><a href="#FN4" class="notemark">*<span class="popup">Yar. 18:10</span></a>Çünki belə vəd verilmişdi: «Gələn il bu vaxt gələcəyəm və Saranın bir oğlu olacaq».   <span class="verse" id="V10">10&#160;</span>Yalnız bu yox, Rivqa da bir kişidən, yəni babamız İshaqdan hamilə oldu.   <span class="verse" id="V11">11-12&#160;</span><a href="#FN5" class="notemark">*<span class="popup">Yar. 25:23</span></a>Amma iki oğlu hələ anadan olmamış və yaxşılıq ya pislik etməmiş ikən Allah Rivqaya «böyüyü kiçiyinə qulluq edəcək» dedi; belə ki Allahın seçim məqsədi onların əməllərinə deyil, Öz çağırışına əsaslanaraq bərqərar olsun.   <span class="verse" id="V13">13&#160;</span><a href="#FN6" class="notemark">*<span class="popup">Mal. 1:2-3</span></a>Necə ki yazılıb: «Yaqubu sevdim, Esava isə nifrət etdim».   </div><div class='p'> <span class="verse" id="V14">14&#160;</span>Bəs indi nə deyə bilərik? Məgər Allah ədalətsizlik edir? Əsla!   <span class="verse" id="V15">15&#160;</span><a href="#FN7" class="notemark">*<span class="popup">Çıx. 33:19</span></a>Çünki O, Musaya deyir: «Kimə istəsəm, mərhəmət edərəm, kimə istəsəm, rəhm edərəm».   <span class="verse" id="V16">16&#160;</span>Beləliklə, seçim insanın istəyindən yaxud səyindən deyil, yalnız mərhəmət edən Allahdan asılıdır.   <span class="verse" id="V17">17&#160;</span><a href="#FN8" class="notemark">*<span class="popup">Çıx. 9:16</span></a>Ona görə də Müqəddəs Yazıda Allah firona deyir: «Səni buna görə ucaltdım ki, Öz gücümü sənin üzərində göstərim və adım bütün dünyaya elan edilsin».   <span class="verse" id="V18">18&#160;</span>Deməli, Allah kimə istəyirsə, mərhəmət edir, kimi istəyirsə, inadkar edir.   </div><div class='s'>Allahın qəzəbi və mərhəməti </div> <div class='p'> <span class="verse" id="V19">19&#160;</span>İndi sən mənə deyə bilərsən: «Bəs Allah daha nə üçün bizi təqsirkar çıxarır? Məgər kimsə Onun iradəsinin əleyhinə gedə bilər?»   <span class="verse" id="V20">20&#160;</span><a href="#FN9" class="notemark">*<span class="popup">Yeş. 29:16; 45:9</span></a>Amma, ey insan, sən kimsən ki, Allahla mübahisəyə girişirsən? Məgər düzəldilən bir şey onu düzəldənə «Məni niyə bu cür yaratdın?» deyə bilər?   <span class="verse" id="V21">21&#160;</span>Məgər dulusçunun işlətdiyi gilə ixtiyarı çatmır ki, həmin gildən bir qabı şərəfli iş üçün, o biri qabı isə şərəfsiz iş üçün düzəltsin?   <span class="verse" id="V22">22&#160;</span>Əgər Allah qəzəbini göstərmək və qüdrətini bildirmək istəyərək qəzəbinə gəlib məhv olmağa hazırlanmış qablara böyük səbirlə dözdüsə, biz nə deyə bilərik?   <span class="verse" id="V23">23&#160;</span>Məgər O bunu etdi ki, qabaqcadan izzət üçün hazırladığı mərhəmət tapan qablara izzətinin necə zəngin olduğunu bildirsin?   <span class="verse" id="V24">24&#160;</span>O qablar bizik ki, Allah yalnız Yəhudilər arasından deyil, həm də başqa millətlər arasından çağırdı.   <span class="verse" id="V25">25&#160;</span><a href="#FN10" class="notemark">*<span class="popup">Huşə 2:23</span></a>Necə ki Huşənin kitabında deyilir:  </div><div class='q'>«“Xalqım deyil” dediyimə  </div><div class='q'>“Xalqımsan” deyəcəyəm,  </div><div class='q'>“Sevdiyim deyil” dediyimə  </div><div class='q'>“Sevdiyimsən” deyəcəyəm».   </div><div class='mi'> <span class="verse" id="V26">26&#160;</span><a href="#FN11" class="notemark">*<span class="popup">Huşə 1:10</span></a>«Onlara “siz Mənim xalqım deyilsiniz” deyilən yerdə “siz var olan Allahın övladlarısınız” deyiləcək».   </div><div class='p'> <span class="verse" id="V27">27&#160;</span><a href="#FN12" class="notemark">*<span class="popup">Yeş. 10:22-23</span></a>Yeşaya da İsrail barədə belə nida edir:  </div><div class='q'>«İsrail övladlarının sayı dəniz qumu qədər çox olsa belə,  </div><div class='q'>Ancaq sağ qalanları xilas olacaq.   </div><div class='q'> <span class="verse" id="V28">28&#160;</span>Çünki Rəbb yer üzündə hökmünü  </div><div class='q'>Tam və tez yerinə yetirəcək».<a href="#FN13" class="notemark">†<span class="popup">Rəbb yer üzündə hökmünü Tam və tez yerinə yetirəcək – bəzi əlyazmalarda Rəbb hökmünü ədalətlə, Tam və tez yerinə yetirəcək, Yer üzündə tez bitən bir iş görəcək.</span></a>   </div><div class='p'> <span class="verse" id="V29">29&#160;</span><a href="#FN14" class="notemark">*<span class="popup">Yeş. 1:9</span></a>Yeşayanın qabaqcadan söylədiyi kimi:  </div><div class='q'>«Əgər Ordular Rəbbi  </div><div class='q'>Bizim xalqdan bir neçə  </div><div class='q'>Sağ qalan adam qoymasaydı,  </div><div class='q'>Biz Sodom kimi olardıq,  </div><div class='q'>Homorraya bənzəyərdik».   </div><div class='s'>İsrailin imansızlığı </div> <div class='p'> <span class="verse" id="V30">30&#160;</span>Bəs nə deyə bilərik? Salehliyin ardınca getməyən başqa millətlər salehliyi, yəni imanla gələn salehliyi əldə etdilər.   <span class="verse" id="V31">31&#160;</span>Amma salehlik göstərən Qanunun ardınca gedən İsrail xalqı bu Qanuna çata bilmədi.   <span class="verse" id="V32">32&#160;</span><a href="#FN15" class="notemark">*<span class="popup">Yeş. 8:14</span></a>Nə üçün? Çünki imanla yox, əməllərlə<a href="#FN16" class="notemark">‡<span class="popup">Əməllərlə – bəzi əlyazmalarda Qanuna əməl etməklə.</span></a> gedirdilər. Beləcə büdrəmə daşına ilişdilər.   <span class="verse" id="V33">33&#160;</span><a href="#FN17" class="notemark">*<span class="popup">Yeş. 28:16; 1Pet. 2:6-8</span></a>Necə ki yazılıb:  </div><div class='q'>«Budur, Sionda bir büdrəmə daşı və yıxma qayası qoyuram.  </div><div class='q'>Ona iman edən kəs utandırılmaz».   </div><ul class='tnav'>
<li><a href='index.htm'>ROMALILARA</a></li>
<li><a href='ROM08.htm'>&lt;</a></li>
<li><a href='ROM.htm'>9</a></li>
<li><a href='ROM10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">9:3</a>
<span class="xt"><a href='EXO04.htm#V22'>Çıx. 4:22</a>; <a href='EXO24.htm#V1'>24:1-17</a></span></p>
<p class="f" id="FN2"><span class="notemark">*</span><a class="notebackref" href="#V5">9:5</a>
<span class="fq">Əcdadlar </span><span class="ft">– yəni İsrail xalqının ata-babaları.</span></p>
<p class="x" id="FN3"><span class="notemark">*</span><a class="notebackref" href="#V7">9:7</a>
<span class="xt"><a href='GEN21.htm#V12'>Yar. 21:12</a>; <a href='HEB11.htm#V18'>İbr. 11:18</a></span></p>
<p class="x" id="FN4"><span class="notemark">*</span><a class="notebackref" href="#V9">9:9</a>
<span class="xt"><a href='GEN18.htm#V10'>Yar. 18:10</a></span></p>
<p class="x" id="FN5"><span class="notemark">*</span><a class="notebackref" href="#V11">9:11-12</a>
<span class="xt"><a href='GEN25.htm#V23'>Yar. 25:23</a></span></p>
<p class="x" id="FN6"><span class="notemark">*</span><a class="notebackref" href="#V13">9:13</a>
<span class="xt"><a href='MAL01.htm#V2'>Mal. 1:2-3</a></span></p>
<p class="x" id="FN7"><span class="notemark">*</span><a class="notebackref" href="#V15">9:15</a>
<span class="xt"><a href='EXO33.htm#V19'>Çıx. 33:19</a></span></p>
<p class="x" id="FN8"><span class="notemark">*</span><a class="notebackref" href="#V17">9:17</a>
<span class="xt"><a href='EXO09.htm#V16'>Çıx. 9:16</a></span></p>
<p class="x" id="FN9"><span class="notemark">*</span><a class="notebackref" href="#V20">9:20</a>
<span class="xt"><a href='ISA29.htm#V16'>Yeş. 29:16</a>; <a href='ISA45.htm#V9'>45:9</a></span></p>
<p class="x" id="FN10"><span class="notemark">*</span><a class="notebackref" href="#V25">9:25</a>
<span class="xt"><a href='HOS02.htm#V23'>Huşə 2:23</a></span></p>
<p class="x" id="FN11"><span class="notemark">*</span><a class="notebackref" href="#V26">9:26</a>
<span class="xt"><a href='HOS01.htm#V10'>Huşə 1:10</a></span></p>
<p class="x" id="FN12"><span class="notemark">*</span><a class="notebackref" href="#V27">9:27</a>
<span class="xt"><a href='ISA10.htm#V22'>Yeş. 10:22-23</a></span></p>
<p class="f" id="FN13"><span class="notemark">†</span><a class="notebackref" href="#V28">9:28</a>
<span class="fq">Rəbb yer üzündə hökmünü Tam və tez yerinə yetirəcək </span><span class="ft">– bəzi əlyazmalarda </span><span class="fq">Rəbb hökmünü ədalətlə, Tam və tez yerinə yetirəcək, Yer üzündə tez bitən bir iş görəcək.</span></p>
<p class="x" id="FN14"><span class="notemark">*</span><a class="notebackref" href="#V29">9:29</a>
<span class="xt"><a href='ISA01.htm#V9'>Yeş. 1:9</a></span></p>
<p class="x" id="FN15"><span class="notemark">*</span><a class="notebackref" href="#V32">9:32</a>
<span class="xt"><a href='ISA08.htm#V14'>Yeş. 8:14</a></span></p>
<p class="f" id="FN16"><span class="notemark">‡</span><a class="notebackref" href="#V32">9:32</a>
<span class="fq">Əməllərlə </span><span class="ft">– bəzi əlyazmalarda </span><span class="fq">Qanuna əməl etməklə.</span></p>
<p class="x" id="FN17"><span class="notemark">*</span><a class="notebackref" href="#V33">9:33</a>
<span class="xt"><a href='ISA28.htm#V16'>Yeş. 28:16</a>; <a href='1PE02.htm#V6'>1Pet. 2:6-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
