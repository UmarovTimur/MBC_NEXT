<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab AMOS 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>AMOS</a></li>
<li><a href='AMO05.htm'>&lt;</a></li>
<li><a href='AMO.htm'>6</a></li>
<li><a href='AMO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>İsrailin nahaq yerə gücə arxalanması </div> <div class='q'> <span class="verse" id="V1">1&#160;</span>Vay halınıza, ey Sionda laqeyd olanlar,  </div><div class='q'>Samariya dağında arxayın oturanlar,  </div><div class='q'>İsrail nəslinin müraciət etdiyi  </div><div class='q'>Millətlər arasında adlı-sanlılar!   </div><div class='q'> <span class="verse" id="V2">2&#160;</span>Kalneyə keçib görün,  </div><div class='q'>Oradan böyük Xamata gedin,  </div><div class='q'>Filiştlilərin Qat şəhərinə gəlin.  </div><div class='q'>Onların halı bu ölkələrdən daha yaxşıdırmı?  </div><div class='q'>Onların ərazisi sizinkindən böyükdürmü?   </div><div class='q'> <span class="verse" id="V3">3&#160;</span>Vay halınıza, ey bəla gününü uzaq sanıb  </div><div class='q'>Zorakılığı taxtına yaxınlaşdıranlar!   </div><div class='b'> &#160; </div> <div class='q'> <span class="verse" id="V4">4&#160;</span>Ey fil dişi ilə bəzənmiş çarpayılarda yayxanıb,  </div><div class='q'>Yataqlarda uzanıb,  </div><div class='q'>Sürüdəki quzulardan,  </div><div class='q'>Axurun yanındakı danalardan götürüb yeyənlər!   </div><div class='q'> <span class="verse" id="V5">5&#160;</span>Çəng çalıb bədahətən oxuyanlar,  </div><div class='q'>Guya Davud kimi musiqi alətləri ilə nəğmə deyənlər,   </div><div class='q'> <span class="verse" id="V6">6&#160;</span>Piyalə-piyalə şərab içənlər,  </div><div class='q'>Bədənlərinə əla yağlar sürtənlər,  </div><div class='q'>Lakin Yusif nəslinin qırğınına görə  </div><div class='q'>Narahat olmayanlar!   </div><div class='q'> <span class="verse" id="V7">7&#160;</span>Bundan ötrü indi sürgünə  </div><div class='q'>Başda siz gedəcəksiniz.  </div><div class='q'>Keflənib yayxananların ziyafəti başa çatacaq.   </div><div class='b'> &#160; </div> <div class='q'> <span class="verse" id="V8">8&#160;</span>Xudavənd Rəbb Öz haqqına and içir,  </div><div class='q'>Ordular Allahı Rəbb bəyan edir:  </div><div class='q'>“Yaqub nəslinin qüruruna nifrət edirəm,  </div><div class='q'>Qalalarından zəhləm gedir.  </div><div class='q'>İçində olanlarla birlikdə  </div><div class='q'>Paytaxtlarını təslim edəcəyəm”.   </div><div class='p'> <span class="verse" id="V9">9&#160;</span>Əgər bir evdə on nəfər qalsa, onlar da öləcək.   <span class="verse" id="V10">10&#160;</span>Ölən bir nəfərin qohumu onun cəsədini götürüb yandırmaq üçün gələcək. Evin içində olana “Yanında kim var?” deyə soruşanda, o da “heç kim” söyləyəcək. Onda o qohum belə deyəcək: “Sus, Rəbbin adını çəkmək olmaz”.   <span class="verse" id="V11">11&#160;</span>Çünki Rəbb əmr edəndə böyük evlər parça-parça olub yıxılacaq, kiçik komalar da qırıq-qırıq olub dağılacaq.   </div><div class='q'> <span class="verse" id="V12">12&#160;</span>Qaya üzərində atlar çaparmı?  </div><div class='q'>Orada kim öküzlərlə kotan sürər?  </div><div class='q'>Siz isə ədaləti zəhərə döndərmisiniz,  </div><div class='q'>Bəraəti də acıya çevirmisiniz.   </div><div class='p'> <span class="verse" id="V13">13&#160;</span>Ey Lo-Devarı <a href="#FN1" class="notemark">*<span class="popup">Lo-Devar – ibrani dilində heç nə.</span></a> tutub “Qarnayimi <a href="#FN2" class="notemark">†<span class="popup">Qarnayim – ibrani dilində buynuzlar, yəni güclü.</span></a> öz gücümüzlə almadıqmı?” deyərək lovğalananlar!   <span class="verse" id="V14">14&#160;</span>Ordular Allahı Rəbb belə bəyan edir: “Budur, ey İsrail nəsli! Mən sizə qarşı bir millət çıxarıram. Xamat keçidindən Arava vadisinə qədər onlar sizə zülm edəcək”.   </div><ul class='tnav'>
<li><a href='index.htm'>AMOS</a></li>
<li><a href='AMO05.htm'>&lt;</a></li>
<li><a href='AMO.htm'>6</a></li>
<li><a href='AMO07.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">6:13</a>
<span class="fq">Lo-Devar </span><span class="ft">– ibrani dilində </span><span class="fq">heç nə.</span></p>
<p class="f" id="FN2"><span class="notemark">†</span><a class="notebackref" href="#V13">6:13</a>
<span class="fq">Qarnayim </span><span class="ft">– ibrani dilində </span><span class="fq">buynuzlar, </span><span class="ft">yəni </span><span class="fq">güclü.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
