<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QALATİYALILARA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QALATİYALILARA</a></li>
<li><a href='GAL01.htm'>&lt;</a></li>
<li><a href='GAL.htm'>2</a></li>
<li><a href='GAL03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Digər həvarilər Paulu qəbul edir </div> <div class='p'> <span class="verse" id="V1">1&#160;</span>On dörd il keçəndən sonra isə Barnaba ilə birlikdə Titi də özümlə götürüb yenə Yerusəlimə getdim.   <span class="verse" id="V2">2&#160;</span>Vəhy vasitəsilə getdim. Başqa millətlər arasında vəz etdiyim Müjdəni onlara, etibarlı olanlara şəxsən təqdim etdim ki, boş yerə cəhd etməyim yaxud da cəhd etmiş olmayım.   <span class="verse" id="V3">3&#160;</span>Yanımda olan Tit də Yunan olduğu halda sünnət olunmağa məcbur edilmədi.   <span class="verse" id="V4">4&#160;</span>Bu iş aramıza gizlicə soxulan yalançı qardaşlar üzündən oldu. Onlar Məsih İsada malik olduğumuz azadlığı əl altından öyrənib bizi kölə etmək üçün gizlicə aramıza girdilər.   <span class="verse" id="V5">5&#160;</span>Onlara bir anlıq da olsa, baş əyib təslim olmadıq ki, Müjdənin həqiqəti sizinlə qalsın.   </div><div class='p'> <span class="verse" id="V6">6&#160;</span><a href="#FN1" class="notemark">*<span class="popup">Qanun. 10:17</span></a>Etibarlı sayılan şəxslərə gəlincə, kim olursa olsun mənə vacib deyil, Allah insanlara tərəfkeşlik etməz. Lakin bu etibarlı sayılan şəxslər mənim dediklərimə heç nə artırmadılar.   <span class="verse" id="V7">7&#160;</span>Əksinə, sünnətlilərə<a href="#FN2" class="notemark">*<span class="popup">Sünnətlilər – yəni Yəhudilər.</span></a> Müjdə yaymaq işi Peterə tapşırıldığı kimi sünnətsizlər<a href="#FN3" class="notemark">†<span class="popup">Sünnətsizlər – yəni başqa millətlər.</span></a> arasında Müjdə yaymaq işinin mənə tapşırıldığını gördülər.   <span class="verse" id="V8">8&#160;</span>Çünki sünnətlilərə həvari olması üçün Peterdə fəal olan Allah başqa millətlər üçün məndə də fəal oldu.   <span class="verse" id="V9">9&#160;</span>Cəmiyyətin sütunları sayılan Yaqub, Kefa və Yəhya mənə bağışlanan lütfü tanıdıqda mənə və Barnabaya sağ əllərini uzatdılar ki, şərikliyimiz olsun. Ona görə ki biz başqa millətlərin, onlarsa sünnətlilərin yanına getsin.   <span class="verse" id="V10">10&#160;</span>Yalnız yoxsulları yad etməyimizi istədilər, mən də məhz bunu icra etməyə səy göstərdim.   </div><div class='s'>Paul Antakyada Peteri məzəmmətləyir </div> <div class='p'> <span class="verse" id="V11">11&#160;</span>Kefa Antakyaya gəldikdə isə şəxsən ona qarşı çıxdım, ona görə ki tənqidə layiq idi.   <span class="verse" id="V12">12&#160;</span>Çünki Yaqubun yanından bəzi adamlar gəlməmişdən əvvəl Peter başqa millətlərdən olanlarla yemək yeyirdi. Həmin adamlar gəldikdə isə sünnət tərəfdarlarından qorxaraq başqa millətlərin yanından çəkilib ayrı durdu.   <span class="verse" id="V13">13&#160;</span>Onunla birlikdə o biri Yəhudilər də ikiüzlülük etdilər. Hətta Barnaba belə, onların ikiüzlülüyünə qapıldı.   <span class="verse" id="V14">14&#160;</span>Amma mən Müjdənin həqiqətinə görə düzgün riayət etmədiklərini görəndə hamının qarşısında Kefaya dedim: «Əgər sən Yəhudi olduğun halda Yəhudi kimi deyil, başqa millətlərdən biri kimi yaşayırsansa, necə başqa millətləri Yəhudi kimi yaşamağa məcbur edirsən?»   </div><div class='p'> <span class="verse" id="V15">15&#160;</span>Biz anadangəlmə Yəhudilərik, başqa millətdən olan «günahkarlar» deyilik.   <span class="verse" id="V16">16&#160;</span><a href="#FN4" class="notemark">*<span class="popup">Zəb. 143:2; Rom. 3:20,22</span></a>Lakin biz bilirik ki, insan Qanuna əməl etməklə deyil, yalnız İsa Məsihə iman etməklə saleh sayılır. Biz də Məsih İsaya iman etdik ki, Qanuna əməl etməklə deyil, Məsihə olan imanla saleh sayılaq. Çünki Qanuna əməl etməklə heç bir insan saleh sayılmaz.   <span class="verse" id="V17">17&#160;</span>Əgər biz Məsihdə saleh sayılmaq istərkən özümüz günahkar çıxsaq, belə çıxır ki, Məsih günah xidmətçisidir? Əsla!   <span class="verse" id="V18">18&#160;</span>Əgər mən əvvəlcə yıxdığımı yenidən tikirəmsə, özümü Qanunu pozan olaraq göstərirəm.   <span class="verse" id="V19">19&#160;</span>Çünki mən Qanun vasitəsilə Qanuna münasibətdə öldüm<a href="#FN5" class="notemark">‡<span class="popup">Qanuna münasibətdə öldüm – yəni Qanunun mənim üzərimdəki hakimiyyətindən qurtuldum.</span></a> ki, Allah üçün yaşayım.   <span class="verse" id="V20">20&#160;</span>Məsihlə birlikdə çarmıxa çəkildim. Artıq mən yaşamıram, Məsih məndə yaşayır. İndi cismən yaşadığım həyata gəlincə məni sevib uğrumda Özünü fəda edən Allahın Oğluna olan imanla yaşayıram.   <span class="verse" id="V21">21&#160;</span>Allahın lütfünü rədd etmirəm. Çünki əgər salehlik Qanun vasitəsilə qazanıla bilsəydi, deməli Məsih boş yerə öldü.   </div><ul class='tnav'>
<li><a href='index.htm'>QALATİYALILARA</a></li>
<li><a href='GAL01.htm'>&lt;</a></li>
<li><a href='GAL.htm'>2</a></li>
<li><a href='GAL03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V6">2:6</a>
<span class="xt"><a href='DEU10.htm#V17'>Qanun. 10:17</a></span></p>
<p class="f" id="FN2"><span class="notemark">*</span><a class="notebackref" href="#V7">2:7</a>
<span class="fq">Sünnətlilər </span><span class="ft">– yəni Yəhudilər.</span></p>
<p class="f" id="FN3"><span class="notemark">†</span><a class="notebackref" href="#V7">2:7</a>
<span class="fq">Sünnətsizlər </span><span class="ft">– yəni başqa millətlər.</span></p>
<p class="x" id="FN4"><span class="notemark">*</span><a class="notebackref" href="#V16">2:16</a>
<span class="xt"><a href='PSA143.htm#V2'>Zəb. 143:2</a>; <a href='ROM03.htm#V20'>Rom. 3:20,22</a></span></p>
<p class="f" id="FN5"><span class="notemark">‡</span><a class="notebackref" href="#V19">2:19</a>
<span class="fq">Qanuna münasibətdə öldüm </span><span class="ft">– yəni </span><span class="fq">Qanunun mənim üzərimdəki hakimiyyətindən qurtuldum.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
