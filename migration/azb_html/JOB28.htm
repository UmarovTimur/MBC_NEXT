<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 28</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB27.htm'>&lt;</a></li>
<li><a href='JOB.htm'>28</a></li>
<li><a href='JOB29.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='s'>Hikmətin mədhi </div> <div class='q'> <span class="verse" id="V1">1&#160;</span>Gümüşün mədəni,  </div><div class='q'>Qızılın təmizlənmə yeri var.   </div><div class='q'> <span class="verse" id="V2">2&#160;</span>Dəmir torpaqdan çıxarılır,  </div><div class='q'>Mis daşlardan əridilərək alınır.   </div><div class='q'> <span class="verse" id="V3">3&#160;</span>İnsan qaranlığa son qoyur,  </div><div class='q'>Sonacan qatı qaranlıqda, zülmətdə filiz axtarır.   </div><div class='q'> <span class="verse" id="V4">4&#160;</span>İnsan məskənlərindən uzaq bir çuxur açır,  </div><div class='q'>İnsan ayağı dəyməyən yerlərdə,  </div><div class='q'>İnsanlardan uzaqlarda ilişib yellənə-yellənə qalır.   </div><div class='q'> <span class="verse" id="V5">5&#160;</span>Torpaqdan çörək çıxır,  </div><div class='q'>Torpağın altı isə fırlanır, elə bil odlar yanır.   </div><div class='q'> <span class="verse" id="V6">6&#160;</span>Qayalarından göy yaqut çıxır,  </div><div class='q'>Orada qızıl tozu da var.   </div><div class='q'> <span class="verse" id="V7">7&#160;</span>Oranın yolunu yırtıcı quşlar bilmir,  </div><div class='q'>Şahinin gözü oranı görməyib.   </div><div class='q'> <span class="verse" id="V8">8&#160;</span>Ora məğrur heyvanların ayağı dəyməyib,  </div><div class='q'>Yırtıcı aslanlar oradan keçməyib.   </div><div class='q'> <span class="verse" id="V9">9&#160;</span>Mədənçi əlini çaxmaq daşına uzadır,  </div><div class='q'>Dağları dibindən oynadır.   </div><div class='q'> <span class="verse" id="V10">10&#160;</span>Qayalardan yeraltı keçidlər açır,  </div><div class='q'>Gözləri müxtəlif qiymətli şeylərə baxır.   </div><div class='q'> <span class="verse" id="V11">11&#160;</span>Çayların mənbələrini bağlayır,  </div><div class='q'>Gizlini aşkara çıxarır.   </div><div class='b'> &#160; </div> <div class='q'> <span class="verse" id="V12">12&#160;</span>Amma hikməti haradan tapmaq olar?  </div><div class='q'>Müdrikliyin yeri hanı?   </div><div class='q'> <span class="verse" id="V13">13&#160;</span>İnsan onun qiymətini bilməz,  </div><div class='q'>Dirilər arasında ona rast gəlməz.   </div><div class='q'> <span class="verse" id="V14">14&#160;</span>Dərinliklər deyər: “Məndə yoxdur”,  </div><div class='q'>Dəniz deyər: “Yanımda yoxdur”.   </div><div class='q'> <span class="verse" id="V15">15&#160;</span>Saf qızıl onu əvəz edə bilməz,  </div><div class='q'>Qiyməti gümüşlə ölçülməz.   </div><div class='q'> <span class="verse" id="V16">16&#160;</span>Onu Ofir qızılı ilə qiymətləndirmək olmaz,  </div><div class='q'>Onu qiymətli damarlı əqiqlə, göy yaqutla dəyərləndirmək olmaz.   </div><div class='q'> <span class="verse" id="V17">17&#160;</span>Nə qızıl, nə də gözəl cam ona tay deyil,  </div><div class='q'>Hikmət saf qızıl qablarla əvəz edilmir.   </div><div class='q'> <span class="verse" id="V18">18&#160;</span>Yanında mərcanın, büllurun adı çəkilməz,  </div><div class='q'>Hikmətin qiyməti yaqutdan artıqdır.   </div><div class='q'> <span class="verse" id="V19">19&#160;</span>Kuş topazı onun tayı deyil,  </div><div class='q'>Onun dəyəri saf qızılla ölçülməz.   </div><div class='b'> &#160; </div> <div class='q'> <span class="verse" id="V20">20&#160;</span>Bəs hikmət haradan gəlir?  </div><div class='q'>Müdrikliyin yeri hanı?   </div><div class='q'> <span class="verse" id="V21">21&#160;</span>O bütün canlıların gözündən uzaqdır,  </div><div class='q'>Göydə uçan quşlardan belə, gizli qalır.   </div><div class='q'> <span class="verse" id="V22">22&#160;</span>Həlak yeri ilə ölüm belə deyir:  </div><div class='q'>“Qulaqlarımız yalnız sorağını eşidir”.   </div><div class='q'> <span class="verse" id="V23">23&#160;</span>Onun yolunu Allah dərk edir,  </div><div class='q'>Yerini yalnız O bilir.   </div><div class='q'> <span class="verse" id="V24">24&#160;</span>Çünki yer üzünün ucqarlarına qədər baxır,  </div><div class='q'>Göylərin altındakı hər şeyi görür.   </div><div class='q'> <span class="verse" id="V25">25&#160;</span>Küləyin gücünü təyin edəndə,  </div><div class='q'>Suları ölçəndə,   </div><div class='q'> <span class="verse" id="V26">26&#160;</span>Yağışa qanun qoyanda,  </div><div class='q'>Şimşəyə yol açanda   </div><div class='q'> <span class="verse" id="V27">27&#160;</span>Hikmətə baxıb qiymət qoydu,  </div><div class='q'>Onu bərqərar edib araşdırdı.   </div><div class='q'> <span class="verse" id="V28">28&#160;</span><a href="#FN1" class="notemark">*<span class="popup">Zəb. 111:10; Sül. 1:7; 9:10 </span></a> İnsana dedi: “Rəbb qorxusu hikmətdir,  </div><div class='q'>Pislikdən çəkinmək müdriklikdir”».   </div><ul class='tnav'>
<li><a href='index.htm'>ƏYYUB</a></li>
<li><a href='JOB27.htm'>&lt;</a></li>
<li><a href='JOB.htm'>28</a></li>
<li><a href='JOB29.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V28">28:28</a>
<span class="xt"><a href='PSA111.htm#V10'>Zəb. 111:10</a>; <a href='PRO01.htm#V7'>Sül. 1:7</a>; <a href='PRO09.htm#V10'>9:10</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
