<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV11.htm'>&lt;</a></li>
<li><a href='REV.htm'>12</a></li>
<li><a href='REV13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Qadın və əjdaha </div> <div class='p'> <span class="verse" id="V1">1&#160;</span>Göydə böyük bir əlamət zahir oldu: günəşi əyninə geyinmiş, ayaqları altında ay və başında on iki ulduzlu tac olan bir qadın göründü.   <span class="verse" id="V2">2&#160;</span>O hamilə idi və doğmaq üzrə idi, ağrı və iztirab çəkərək qışqırırdı.   <span class="verse" id="V3">3&#160;</span><a href="#FN1" class="notemark">*<span class="popup">Dan. 7:7</span></a>Göydə başqa bir əlamət zahir oldu: yeddi başlı, on buynuzlu, başlarının üstündə də yeddi kiçik tac olan böyük və od rəngində əjdaha göründü.   <span class="verse" id="V4">4&#160;</span><a href="#FN2" class="notemark">*<span class="popup">Dan. 8:10</span></a>Onun quyruğu göy ulduzlarının üçdə birini süpürüb yer üzünə atdı. Əjdaha doğmağa hazırlaşan qadının önündə dayandı ki, qadın doğan kimi onun uşağını udsun.   <span class="verse" id="V5">5&#160;</span><a href="#FN3" class="notemark">*<span class="popup">Zəb. 2:9; Yeş. 66:7</span></a>Qadın bir oğlan uşağı doğdu ki, «dəmir əsa ilə bütün millətlərə ağalıq edəcək». Bu uşaq Allahın və Onun taxtının yanına qapılıb götürüldü.   <span class="verse" id="V6">6&#160;</span>Qadınsa çölə qaçdı. Orada onun min iki yüz altmış gün bəslənməsi üçün Allah tərəfindən hazırlanmış yeri var.   </div><div class='p'> <span class="verse" id="V7">7&#160;</span><a href="#FN4" class="notemark">*<span class="popup">Dan. 10:13,21; 12:1; Yəhd. 9</span></a>Göydə döyüş oldu. Mikael və onun mələkləri əjdaha ilə döyüşdü. Əjdaha və onun mələkləri də onlarla döyüşdü,   <span class="verse" id="V8">8&#160;</span>amma gücləri çatmadı. Göydə artıq onlara yer qalmadı.   <span class="verse" id="V9">9&#160;</span><a href="#FN5" class="notemark">*<span class="popup">Yar. 3:1; Luka 10:18</span></a>O böyük əjdaha – iblis və Şeytan deyilən, bütün dünyanı aldadan qədim ilan yer üzünə atıldı, mələkləri də onunla birgə atıldı.   </div><div class='p'> <span class="verse" id="V10">10&#160;</span><a href="#FN6" class="notemark">*<span class="popup">Əyy. 1:9-11; Zək. 3:1</span></a>Mən göydə uca bir səsin belə dediyini eşitdim:  </div><div class='q'>«İndi Allahımızın xilası, gücü, Padşahlığı və  </div><div class='q'>Onun Məsihinin hakimiyyəti həyata keçdi.  </div><div class='q'>Çünki bacı-qardaşlarımızı Allahımızın önündə  </div><div class='q'>Gecə-gündüz təqsirləndirən ittihamçı kənara atıldı.   </div><div class='q'> <span class="verse" id="V11">11&#160;</span>Onlar Quzunun qanı və öz şəhadət sözləri vasitəsilə  </div><div class='q'>Ona qalib gəldilər.  </div><div class='q'>Hətta ölümlə üzbəüz olanda da  </div><div class='q'>Öz canlarını sevmədilər.   </div><div class='q'> <span class="verse" id="V12">12&#160;</span>Buna görə də, ey göylər və  </div><div class='q'>Orada məskən salanlar, bayram edin!  </div><div class='q'>Qurunun və dənizinsə vay halına!  </div><div class='q'>Çünki iblis böyük hiddətlə yanınıza endi,  </div><div class='q'>Bilir ki, onun az vaxtı qalıb».   </div><div class='p'> <span class="verse" id="V13">13&#160;</span>Əjdaha yer üzünə atıldığını görəndə oğlan uşağı doğan qadının ardınca düşdü.   <span class="verse" id="V14">14&#160;</span><a href="#FN7" class="notemark">*<span class="popup">Dan. 7:25; 12:7</span></a>Amma qadına böyük qartalın iki qanadı verildi ki, çölə – öz yerinə uçsun və orada, ilandan kənarda bir vaxt, vaxtlar və yarım vaxt ərzində bəslənsin.   <span class="verse" id="V15">15&#160;</span>İlan qadının ardınca ağzından sel kimi su püskürdü ki, sel onu aparsın.   <span class="verse" id="V16">16&#160;</span>Lakin quru qadına kömək etdi: quru ağzını açdı və əjdahanın ağzından püskürdüyü seli içib qurtardı.   <span class="verse" id="V17">17&#160;</span>Onda əjdaha qadına qəzəbləndi, onun nəslindən Allahın əmrlərinə riayət edən və İsa barədə şəhadət edən başqaları ilə döyüşmək üçün getdi   <span class="verse" id="V18">18&#160;</span>və dəniz sahilinin qumları üzərində dayandı.<a href="#FN8" class="notemark">*<span class="popup">Və dəniz sahilinin qumları üzərində dayandı – bəzi əlyazmalarda, 13-cü fəslin başlanğıcı olaraq Mən dəniz sahilinin qumları üzərində dayandım.</span></a>   </div><ul class='tnav'>
<li><a href='index.htm'>VƏHY</a></li>
<li><a href='REV11.htm'>&lt;</a></li>
<li><a href='REV.htm'>12</a></li>
<li><a href='REV13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">12:3</a>
<span class="xt"><a href='DAN07.htm#V7'>Dan. 7:7</a></span></p>
<p class="x" id="FN2"><span class="notemark">*</span><a class="notebackref" href="#V4">12:4</a>
<span class="xt"><a href='DAN08.htm#V10'>Dan. 8:10</a></span></p>
<p class="x" id="FN3"><span class="notemark">*</span><a class="notebackref" href="#V5">12:5</a>
<span class="xt"><a href='PSA002.htm#V9'>Zəb. 2:9</a>; <a href='ISA66.htm#V7'>Yeş. 66:7</a></span></p>
<p class="x" id="FN4"><span class="notemark">*</span><a class="notebackref" href="#V7">12:7</a>
<span class="xt"><a href='DAN10.htm#V13'>Dan. 10:13,21</a>; <a href='DAN12.htm#V1'>12:1</a>; Yəhd. 9</span></p>
<p class="x" id="FN5"><span class="notemark">*</span><a class="notebackref" href="#V9">12:9</a>
<span class="xt"><a href='GEN03.htm#V1'>Yar. 3:1</a>; <a href='LUK10.htm#V18'>Luka 10:18</a></span></p>
<p class="x" id="FN6"><span class="notemark">*</span><a class="notebackref" href="#V10">12:10</a>
<span class="xt"><a href='JOB01.htm#V9'>Əyy. 1:9-11</a>; <a href='ZEC03.htm#V1'>Zək. 3:1</a></span></p>
<p class="x" id="FN7"><span class="notemark">*</span><a class="notebackref" href="#V14">12:14</a>
<span class="xt"><a href='DAN07.htm#V25'>Dan. 7:25</a>; <a href='DAN12.htm#V7'>12:7</a></span></p>
<p class="f" id="FN8"><span class="notemark">*</span><a class="notebackref" href="#V18">12:18</a>
<span class="fq">Və dəniz sahilinin qumları üzərində dayandı </span><span class="ft">– bəzi əlyazmalarda, 13-cü fəslin başlanğıcı olaraq </span><span class="fq">Mən dəniz sahilinin qumları üzərində dayandım.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
