<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İKİNCİ PADŞAHLAR 20</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İKİNCİ PADŞAHLAR</a></li>
<li><a href='2KI19.htm'>&lt;</a></li>
<li><a href='2KI.htm'>20</a></li>
<li><a href='2KI21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>Xizqiyanın xəstələnməsi </div> <div class='r'>(2Saln. 32:24-26; Yeş. 38:1-8,21-22)  </div><div class='p'> <span class="verse" id="V1">1&#160;</span>O günlərdə Xizqiya ölümcül xəstələndi. Peyğəmbər Amots oğlu Yeşaya onun yanına gəlib dedi: «Rəbb belə deyir: “Evin üçün vəsiyyət et, çünki xəstəlikdən sağalmayıb öləcəksən”».   <span class="verse" id="V2">2&#160;</span>Xizqiya üzünü divara çevirdi və Rəbbə dua edib dedi:   <span class="verse" id="V3">3&#160;</span>«Yalvarıram, ya Rəbb, yadına sal ki, necə Sənin önündə salehliklə və sidq ürəklə davranmışam, necə Sənin gözündə yaxşı olan işlər etmişəm». Xizqiya acı-acı ağladı.   <span class="verse" id="V4">4&#160;</span>Yeşaya hələ orta həyətdən çıxmamış ona Rəbbin bu sözü nazil oldu:   <span class="verse" id="V5">5&#160;</span>«Qayıt, Mənim xalqımın hökmdarı Xizqiyaya söylə ki, baban Davudun Allahı Rəbb belə deyir: “Sənin duanı eşitdim, göz yaşlarını gördüm. İndi Mən səni sağaldıram və üçüncü gün Rəbbin məbədinə qalxacaqsan.   <span class="verse" id="V6">6&#160;</span>Sənin ömrünü on beş il artırıram. Səni və bu şəhəri Aşşur padşahının əlindən qurtaracağam, onu Özüm üçün və qulum Davudun xatirinə qoruyacağam”».   <span class="verse" id="V7">7&#160;</span>Sonra Yeşaya «əncir kündəsi götürün» dedi. Bunu götürüb çibanın üstünə qoydular və padşah sağaldı.   </div><div class='p'> <span class="verse" id="V8">8&#160;</span>Xizqiya Yeşayaya demişdi: «Rəbbin məni sağaldacağına və üçüncü gün Rəbbin məbədinə qalxacağıma əlamət nədir?»   <span class="verse" id="V9">9&#160;</span>Yeşaya dedi: «Söylədiyi sözə əməl edəcəyinə Rəbbin verdiyi əlamət budur: sənin istəyinə görə kölgə ya on dərəcə qabağa gedəcək ya da on dərəcə geri çəkiləcək».   <span class="verse" id="V10">10&#160;</span>Xizqiya dedi: «Kölgə üçün on dərəcə qabağa getmək asandır. Qoy on dərəcə geri çəkilsin».   <span class="verse" id="V11">11&#160;</span>Peyğəmbər Yeşaya Rəbbi çağırdı, Rəbb də Axazın tikdiyi günəş saatının üstünə düşən kölgəni on dərəcə geri çəkdi.   </div><div class='s'>Xizqiyanın ağılsızlığı </div> <div class='r'>(Yeş. 39:1-8)  </div><div class='p'> <span class="verse" id="V12">12&#160;</span>O zaman Babil padşahı Baladan oğlu Merodak-Baladan Xizqiyaya məktublar və hədiyyələr göndərdi, çünki Xizqiyanın xəstələndiyini eşitmişdi.   <span class="verse" id="V13">13&#160;</span>Bunlar Xizqiyanı sevindirdi. O, xəzinəsində olan bütün şeyləri – qızıl-gümüşü, ətriyyatı, qiymətli yağları, silah anbarını elçilərə göstərdi. Xizqiyanın sarayında və bütün ölkəsində onlara göstərmədiyi bir şey qalmadı.   </div><div class='p'> <span class="verse" id="V14">14&#160;</span>Onda Yeşaya peyğəmbər padşah Xizqiyanın yanına gəlib ona dedi: «Bu adamlar nə dedilər? Sənin yanına haradan gəldilər?» Xizqiya dedi: «Uzaq bir ölkədən – Babildən gəldilər».   <span class="verse" id="V15">15&#160;</span>Yeşaya dedi: «Sənin sarayında nə gördülər?» Xizqiya dedi: «Sarayımda olan bütün şeyləri gördülər. Xəzinəmdə onlara göstərmədiyim bir şey qalmadı».   </div><div class='p'> <span class="verse" id="V16">16&#160;</span>Yeşaya Xizqiyaya dedi: «Rəbbin sözünü dinlə:   <span class="verse" id="V17">17&#160;</span><a href="#FN1" class="notemark">*<span class="popup">2Pad. 24:13; 2Saln. 36:10 </span></a> “Bir gün gələcək ki, sənin sarayında olan hər şey və atalarının bu günə qədər yığdıqları şeylər Babilə aparılacaq, heç nə qalmayacaq” deyir Rəbb.   <span class="verse" id="V18">18&#160;</span><a href="#FN2" class="notemark">*<span class="popup">2Pad. 24:10-16; Dan. 1:1-7 </span></a> “Sənin nəslindən olan və səndən törəyən bəzi oğullarını götürüb aparacaqlar və onlar Babil padşahının sarayında hərəmağası olacaq”».   <span class="verse" id="V19">19&#160;</span>Xizqiya Yeşayaya dedi: «Söylədiyin Rəbbin sözü yaxşı sözdür». Sonra dedi: «Heç olmasa mənim dövrümdə sülh və əmin-amanlıq olacaq. Bu, yaxşı deyilmi?»   </div><div class='p'> <span class="verse" id="V20">20&#160;</span>Xizqiyanın qalan işləri, onun bütün hünəri, hovuz və su kəməri düzəldib suyu necə şəhərə gətirməsi barədə Yəhuda padşahlarının salnamələr kitabında yazılmışdır.   <span class="verse" id="V21">21&#160;</span>Xizqiya ataları ilə uyudu və yerinə oğlu Menaşşe padşah oldu.   </div><ul class='tnav'>
<li><a href='index.htm'>İKİNCİ PADŞAHLAR</a></li>
<li><a href='2KI19.htm'>&lt;</a></li>
<li><a href='2KI.htm'>20</a></li>
<li><a href='2KI21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V17">20:17</a>
<span class="xt"><a href='2KI24.htm#V13'>2Pad. 24:13</a>; <a href='2CH36.htm#V10'>2Saln. 36:10</a> </span></p>
<p class="x" id="FN2"><span class="notemark">*</span><a class="notebackref" href="#V18">20:18</a>
<span class="xt"><a href='2KI24.htm#V10'>2Pad. 24:10-16</a>; <a href='DAN01.htm#V1'>Dan. 1:1-7</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
