<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 38</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA037.htm'>&lt;</a></li>
<li><a href='PSA.htm'>38</a></li>
<li><a href='PSA039.htm'>&gt;</a></li>
</ul>
<div class="main">
 
<div class='chapterlabel' id="V0"> 38</div><div class='s'>Məzmur 38 </div> <div class='d'>Davudun yadasalma məzmuru. </div> <div class='q'> <span class="verse" id="V1">1&#160;</span>Ya Rəbb, qəzəblənib məni töhmətləndirmə,  </div><div class='q'>Hiddətlənib məni tənbeh eləmə.   </div><div class='q'> <span class="verse" id="V2">2&#160;</span>Artıq Sənin oxların mənə saplanıb,  </div><div class='q'>Əllərin üstümə ağırlıq salıb.   </div><div class='q'> <span class="verse" id="V3">3&#160;</span>Bədənimdə qəzəbindən sağ yer qalmadı,  </div><div class='q'>Günahıma görə sümüklərim də xəstəlik tapdı.   </div><div class='q'> <span class="verse" id="V4">4&#160;</span>Çünki təqsirlərim başımdan aşır,  </div><div class='q'>Ağır yük tək onlara gücüm çatmır.   </div><div class='b'> &#160; </div> <div class='q'> <span class="verse" id="V5">5&#160;</span>Ağılsızlığımın üzündən  </div><div class='q'>Yaralarım iyrənc və irinlidir.   </div><div class='q'> <span class="verse" id="V6">6&#160;</span>Mənim qəddim əyilib, ikiqat bükülmüşəm,  </div><div class='q'>Gün boyu yaslı gəzirəm.   </div><div class='q'> <span class="verse" id="V7">7&#160;</span>Çünki belim qızdırmadan yandı,  </div><div class='q'>Bədənimdə sağ yer qalmadı.   </div><div class='q'> <span class="verse" id="V8">8&#160;</span>Taqətim kəsildi, çox əzilmişəm,  </div><div class='q'>Ürəyimdəki iztiraba görə ah-zar edirəm.   </div><div class='b'> &#160; </div> <div class='q'> <span class="verse" id="V9">9&#160;</span>Ey Xudavənd, mənim arzu-diləyim hüzurundadır,  </div><div class='q'>Mənim iniltilərim Səndən gizli qalmır.   </div><div class='q'> <span class="verse" id="V10">10&#160;</span>Ürəyim çırpınır, gücüm tükəndi,  </div><div class='q'>Gözlərimin nuru da söndü.   </div><div class='q'> <span class="verse" id="V11">11&#160;</span>Azarımı görüb məndən dost-yoldaşım uzaqlaşdı,  </div><div class='q'>Qohumlarım məndən uzaqda qaldı.   </div><div class='q'> <span class="verse" id="V12">12&#160;</span>Canımın qəsdinə duranlar mənə tələ qurur,  </div><div class='q'>Bədxahlarım ölümümdən danışır,  </div><div class='q'>Gün boyu mənim üçün hiylə qururlar.   </div><div class='b'> &#160; </div> <div class='q'> <span class="verse" id="V13">13&#160;</span>Mən bir kar kimi eşitmirəm,  </div><div class='q'>Dilsiz-ağızsız bir lal kimiyəm.   </div><div class='q'> <span class="verse" id="V14">14&#160;</span>Dilsiz-cavabsız  </div><div class='q'>Bir lal-kar kimiyəm.   </div><div class='q'> <span class="verse" id="V15">15&#160;</span>Ya Rəbb, ümidim Sənə qalıb,  </div><div class='q'>Ey Xudavənd Allahım, Səndən cavab gözləyirəm!   </div><div class='q'> <span class="verse" id="V16">16&#160;</span>Dedim ki, qoy halıma sevinməsinlər,  </div><div class='q'>Ayağım büdrəyəndə qarşımda öyünməsinlər.   </div><div class='b'> &#160; </div> <div class='q'> <span class="verse" id="V17">17&#160;</span>Mən yıxılmaq üzrəyəm,  </div><div class='q'>Daim əzabla üz-üzəyəm.   </div><div class='q'> <span class="verse" id="V18">18&#160;</span>Təqsirlərimi etiraf edirəm,  </div><div class='q'>Günahlarım üçün nigarançılıq çəkirəm.   </div><div class='q'> <span class="verse" id="V19">19&#160;</span>Düşmənlərim qüvvətlidir, hələ sağdır,  </div><div class='q'>Nahaq yerə mənə nifrət edənlər çoxdur.   </div><div class='q'> <span class="verse" id="V20">20&#160;</span>Yaxşılığa yamanlıq edənlər  </div><div class='q'>Yaxşılığa meyl etdiyimə görə əleyhimə durublar.   </div><div class='b'> &#160; </div> <div class='q'> <span class="verse" id="V21">21&#160;</span>Ya Rəbb, məni tərk etmə!  </div><div class='q'>Ey Allahım, məndən uzaq dayanma!   </div><div class='q'> <span class="verse" id="V22">22&#160;</span>Ey Xudavənd, tez imdadıma çat,  </div><div class='q'>Mənim xilaskarım Sənsən!   </div><ul class='tnav'>
<li><a href='index.htm'>ZƏBUR</a></li>
<li><a href='PSA037.htm'>&lt;</a></li>
<li><a href='PSA.htm'>38</a></li>
<li><a href='PSA039.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
