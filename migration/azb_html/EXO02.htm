<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO01.htm'>&lt;</a></li>
<li><a href='EXO.htm'>2</a></li>
<li><a href='EXO03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Musanın doğulması </div> <div class='p'> <span class="verse" id="V1">1&#160;</span>O zaman Levi qəbiləsindən bir kişi öz nəslindən bir arvad aldı.   <span class="verse" id="V2">2&#160;</span><a href="#FN1" class="notemark">*<span class="popup">Həv. 7:20-21; İbr. 11:23</span></a> O hamilə olub oğul doğdu və uşağın gözəl olduğunu görüb üç ay gizlətdi.   <span class="verse" id="V3">3&#160;</span>Bundan artıq onu gizlədə bilməyərək qamışdan bir səbət götürüb ona qır və qatran sürtdü, körpəni səbətin içinə salıb Nil çayının kənarındakı qamışlığın arasına qoydu.   <span class="verse" id="V4">4&#160;</span>Körpənin bacısı isə onun başına nə gələcəyini bilmək üçün uzaqda durub baxırdı.   </div><div class='p'> <span class="verse" id="V5">5&#160;</span>Fironun qızı çimmək üçün çaya girdi. Onun qarabaşları isə çayın kənarında gəzişirdilər. Fironun qızı qarğıların arasında səbəti görüb onu gətirmək üçün kənizini göndərdi.   <span class="verse" id="V6">6&#160;</span>Sonra səbəti açıb bir oğlan gördü. Körpə ağlayırdı. Fironun qızı ona rəhmi gəldiyindən dedi: «Bu, İbrani oğlanlarındandır».   <span class="verse" id="V7">7&#160;</span>Körpənin bacısı fironun qızına dedi: «Bəlkə gedib sənin üçün İbrani qadınlarından bir dayə çağırım ki, körpəni əmizdirsin?»   <span class="verse" id="V8">8&#160;</span>Fironun qızı ona «get» dedi. Qız gedib körpənin anasını çağırdı.   <span class="verse" id="V9">9&#160;</span>Fironun qızı ona dedi: «Bu körpəni götürüb mənim üçün əmizdir, sənə bunun haqqını verərəm». Qadın körpəni götürüb əmizdirdi.   <span class="verse" id="V10">10&#160;</span><a href="#FN2" class="notemark">*<span class="popup">Həv. 7:20-21</span></a> Uşaq böyüdü və qadın onu firon qızının yanına apardı. Fironun qızı uşağı oğulluğa götürdü. O, uşağın adını Musa<a href="#FN3" class="notemark">*<span class="popup">Musa – ibrani dilində çıxaran.</span></a> qoyub dedi: «Oğlanı sudan çıxartdığım üçün ona bu adı qoydum».   </div><div class='s'>Musa Misirlini öldürür </div> <div class='p'> <span class="verse" id="V11">11&#160;</span><a href="#FN4" class="notemark">*<span class="popup">İbr. 11:24</span></a> <a href="#FN5" class="notemark">*<span class="popup">Həv. 7:23-28,35 </span></a> Çox illər keçdi, Musa böyüdü. Bir dəfə o öz xalqının yanına getdi və onların ağır zəhmətini gördü. Bir Misirlinin onun xalqından olan İbranini döydüyünü gördü.   <span class="verse" id="V12">12&#160;</span>Musa ətrafına baxıb heç kəsin olmadığını görəndə Misirlini öldürüb qumda gizlətdi.   <span class="verse" id="V13">13&#160;</span>Ertəsi gün o yenə gedəndə gördü ki, iki İbrani bir-biri ilə dalaşır. Musa haqsız olana dedi: «Yoldaşını niyə vurursan?»   <span class="verse" id="V14">14&#160;</span>O adam dedi: «Səni bizim üstümüzə kim başçı və hakim qoyub? Yoxsa Misirlini öldürdüyün kimi məni də öldürmək fikrindəsən?» Musa qorxaraq ürəyində dedi: «Deyəsən, bu iş barədə bilirlər».   <span class="verse" id="V15">15&#160;</span><a href="#FN6" class="notemark">*<span class="popup">Həv. 7:29; İbr. 11:27</span></a> Firon bu işdən xəbərdar olanda Musanı öldürtdürmək istədi. Ancaq Musa fironun əlindən qaçıb Midyan torpağına çataraq bir quyunun yanında oturdu.   </div><div class='s'>Musa Midyanda yaşayır </div> <div class='p'> <span class="verse" id="V16">16&#160;</span>Midyan kahininin yeddi qızı var idi. Onlar gəlib quyudan su çəkərək atalarının qoyun-keçilərinə su vermək üçün təknələri doldurdular.   <span class="verse" id="V17">17&#160;</span>O vaxt çobanlar gəlib onları qovdular; onda Musa qalxıb qızlara kömək etdi və qoyun-keçilərinə su verdi.   <span class="verse" id="V18">18&#160;</span>Qızlar ataları Reuelin yanına gələndə o dedi: «Necə oldu ki, bu gün tez gəldiniz?»   <span class="verse" id="V19">19&#160;</span>Onlar dedilər: «Bir Misirli bizi çobanların əlindən qurtardı və bizim üçün quyudan su çəkib qoyun-keçiyə su verdi».   <span class="verse" id="V20">20&#160;</span>O, qızlarına dedi: «O adam haradadır? Onu niyə buraxdınız? Çağırın, gəlib çörək yesin».   </div><div class='p'> <span class="verse" id="V21">21&#160;</span>Musa o adamın evində qalmağa razı oldu. O da qızı Sipporanı Musaya arvad olaraq verdi.   <span class="verse" id="V22">22&#160;</span>Sippora bir oğlan doğdu. Musa onun adını Gerşom<a href="#FN7" class="notemark">†<span class="popup">Gerşom – ibrani dilində orada qərib.</span></a> qoyub dedi: «Mən yad bir ölkədə qərib oldum».   </div><div class='s'>Allah İsraillilərin fəryadını eşidir </div> <div class='p'> <span class="verse" id="V23">23&#160;</span>Xeyli vaxt keçəndən sonra Misir padşahı öldü. İsrail övladları ağır zəhmət çəkdikləri üçün fəryad edib inlədilər. Ağır zəhmətlərinə görə etdikləri nalələri Allaha çatdı.   <span class="verse" id="V24">24&#160;</span><a href="#FN8" class="notemark">*<span class="popup">Yar. 15:13-14</span></a> Allah onların iniltisini eşitdi; İbrahimlə, İshaqla və Yaqubla olan əhdini xatırladı.   <span class="verse" id="V25">25&#160;</span>Allah İsrail övladlarının qul olduqlarını gördü və onlara nəzər saldı.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO01.htm'>&lt;</a></li>
<li><a href='EXO.htm'>2</a></li>
<li><a href='EXO03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">2:2</a>
<span class="xt"><a href='ACT07.htm#V20'>Həv. 7:20-21</a>; <a href='HEB11.htm#V23'>İbr. 11:23</a></span></p>
<p class="x" id="FN2"><span class="notemark">*</span><a class="notebackref" href="#V10">2:10</a>
<span class="xt"><a href='ACT07.htm#V20'>Həv. 7:20-21</a></span></p>
<p class="f" id="FN3"><span class="notemark">*</span><a class="notebackref" href="#V10">2:10</a>
<span class="fq">Musa </span><span class="ft">– ibrani dilində </span><span class="fq">çıxaran.</span></p>
<p class="x" id="FN4"><span class="notemark">*</span><a class="notebackref" href="#V11">2:11</a>
<span class="xt"><a href='HEB11.htm#V24'>İbr. 11:24</a></span></p>
<p class="x" id="FN5"><span class="notemark">*</span><a class="notebackref" href="#V11">2:11</a>
<span class="xt"><a href='ACT07.htm#V23'>Həv. 7:23-28,35</a> </span></p>
<p class="x" id="FN6"><span class="notemark">*</span><a class="notebackref" href="#V15">2:15</a>
<span class="xt"><a href='ACT07.htm#V29'>Həv. 7:29</a>; <a href='HEB11.htm#V27'>İbr. 11:27</a></span></p>
<p class="f" id="FN7"><span class="notemark">†</span><a class="notebackref" href="#V22">2:22</a>
<span class="fq">Gerşom </span><span class="ft">– ibrani dilində </span><span class="fq">orada qərib.</span></p>
<p class="x" id="FN8"><span class="notemark">*</span><a class="notebackref" href="#V24">2:24</a>
<span class="xt"><a href='GEN15.htm#V13'>Yar. 15:13-14</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
