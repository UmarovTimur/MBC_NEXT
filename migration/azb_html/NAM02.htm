<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab NAHUM 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>NAHUM</a></li>
<li><a href='NAM01.htm'>&lt;</a></li>
<li><a href='NAM.htm'>2</a></li>
<li><a href='NAM03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Ninevanın dağılması </div> <div class='q'> <span class="verse" id="V1">1&#160;</span>Ey Nineva, həlak edən qüvvə qarşına çıxdı,  </div><div class='q'>İstehkamını qoru, yolunu qoru,  </div><div class='q'>Belini möhkəm qurşa,  </div><div class='q'>Bütün gücünü topla!   </div><div class='b'> &#160; </div> <div class='q'> <span class="verse" id="V2">2&#160;</span>Rəbb Yaqub nəslini  </div><div class='q'>İsrailin əvvəlki əzəmətinə qaytaracaq.  </div><div class='q'>Hərçənd quldurlar onu viran etdi,  </div><div class='q'>Tənəklərini dağıtdı.   </div><div class='b'> &#160; </div> <div class='q'> <span class="verse" id="V3">3&#160;</span>İgidlərin qalxanları qıpqırmızıdır,  </div><div class='q'>Cəngavərlərin libasları al rəngdədir.  </div><div class='q'>Onlar hazır olan gün  </div><div class='q'>Döyüş arabalarının dəmirləri necə də parıldayır,  </div><div class='q'>Şam ağacından nizələr havada oynayır!   </div><div class='q'> <span class="verse" id="V4">4&#160;</span>Döyüş arabaları küçələrdən dəlicəsinə qaçır,  </div><div class='q'>Meydanlarda ora-bura yüyürür,  </div><div class='q'>Məşəllər kimi parıldayır,  </div><div class='q'>Şimşək kimi cəld qaçır.   </div><div class='q'> <span class="verse" id="V5">5&#160;</span>Nineva padşahı seçmə əsgərlərini toplayır,  </div><div class='q'>Amma onlar yolda büdrəyir.  </div><div class='q'>Düşmən orduları şəhər divarına tərəf qaçır,  </div><div class='q'>Qalxanlarını qaldırıb sipər qurur.   </div><div class='q'> <span class="verse" id="V6">6&#160;</span>Çayların suyunu saxlayan bəndlər açıldı,  </div><div class='q'>Sarayı dəhşət bürüdü.   </div><div class='q'> <span class="verse" id="V7">7&#160;</span>Mələkəni lüt-üryan aparırlar,  </div><div class='q'>Kənizləri qumru kimi inləyib  </div><div class='q'>Sinələrinə vurur.   </div><div class='q'> <span class="verse" id="V8">8&#160;</span>Qədimdən bəri Nineva  </div><div class='q'>Sulu hovuz kimi idi,  </div><div class='q'>İndi isə sular axıb gedir,  </div><div class='q'>Onlara «Dayanın, dayanın!» deyirlər,  </div><div class='q'>Amma geri dönən yoxdur.   </div><div class='q'> <span class="verse" id="V9">9&#160;</span>Gümüşü talan edin, qızılı oğurlayın,  </div><div class='q'>Sərvətlərin sonu yoxdur,  </div><div class='q'>Bol miqdarda qiymətli əşyalar var.   </div><div class='b'> &#160; </div> <div class='q'> <span class="verse" id="V10">10&#160;</span><a href="#FN1" class="notemark">*<span class="popup">Yoel 2:6 </span></a> Nineva viran oldu, dağıldı, xaraba qaldı!  </div><div class='q'>Sakinlərinin ürəyi əsir, dizləri taqətdən düşür.  </div><div class='q'>Hamının bədənləri titrəyir, üzləri solur!   </div><div class='q'> <span class="verse" id="V11">11&#160;</span>Nə oldu aslanlar yuvasına?  </div><div class='q'>Gənc aslanların bəsləndiyi,  </div><div class='q'>Şirlə dişisinin və balalarının qorxusuz gəzdiyi yerə nə oldu?   </div><div class='q'> <span class="verse" id="V12">12&#160;</span>Aslan öz balalarına kifayət qədər şikar ovladı,  </div><div class='q'>Dişisi üçün ovunu boğazladı,  </div><div class='q'>Mağarasını ovladığı heyvanlarla,  </div><div class='q'>Yuvasını şikarla doldurdu.   </div><div class='b'> &#160; </div> <div class='q'> <span class="verse" id="V13">13&#160;</span>Ordular Rəbbi bəyan edir:  </div><div class='q'>«Mən sizin əleyhinizəyəm,  </div><div class='q'>Döyüş arabalarınızı tüstüdə yandıracağam,  </div><div class='q'>Gənc aslanlarını qılınc yeyəcək,  </div><div class='q'>Yer üzündən şikarını kəsəcəyəm,  </div><div class='q'>Qasidlərinin səsi daha eşidilməyəcək».   </div><div class='b'> &#160; </div> <ul class='tnav'>
<li><a href='index.htm'>NAHUM</a></li>
<li><a href='NAM01.htm'>&lt;</a></li>
<li><a href='NAM.htm'>2</a></li>
<li><a href='NAM03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">2:10</a>
<span class="xt"><a href='JOL02.htm#V6'>Yoel 2:6</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
