<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN21.htm'>&lt;</a></li>
<li><a href='GEN.htm'>22</a></li>
<li><a href='GEN23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>İbrahimin sınağa çəkilməsi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">İbr. 11:17-19</span></a> Bir müddət sonra Allah İbrahimi sınağa çəkdi. O «Ey İbrahim!» deyə çağırdı. İbrahim «Buradayam!» dedi.   <span class="verse" id="V2">2&#160;</span>Allah dedi: «Sevdiyin yeganə oğlunu – İshaqı götürüb Moriya torpağına get. Orada sənə göstərəcəyim bir dağda oğlunu yandırma qurbanı olaraq təqdim et».   <span class="verse" id="V3">3&#160;</span>İbrahim səhər tezdən qalxdı və eşşəyini palanladı. Özü ilə iki nökərini və oğlu İshaqı götürdü. O, yandırma qurbanı üçün odun yardı və qalxıb Allahın dediyi yerə yollandı.   <span class="verse" id="V4">4&#160;</span>İbrahim üçüncü gün başını qaldırıb uzaqdan o yeri gördü.   <span class="verse" id="V5">5&#160;</span>O, nökərlərinə dedi: «Siz eşşəklə birlikdə burada qalın, mən uşaqla oraya gedəcəyəm. Səcdə edib, yanınıza qayıdarıq».   </div><div class='p'> <span class="verse" id="V6">6&#160;</span>İbrahim yandırma qurbanı üçün odun götürüb oğlu İshaqın kürəyinə qoydu, odu və bıçağı isə özü götürdü. İkisi birlikdə getdilər.   <span class="verse" id="V7">7&#160;</span>İshaq atası İbrahimi çağırdı: «Ay ata!» O cavab verdi: «Buradayam, oğlum». İshaq dedi: «Od və odun var, bəs yandırma qurbanı olacaq quzu haradadır?»   <span class="verse" id="V8">8&#160;</span>İbrahim dedi: «Oğlum, yandırma qurbanı olacaq quzunu Allah Özü hazırlayacaq». İkisi birlikdə getdilər.   </div><div class='p'> <span class="verse" id="V9">9&#160;</span><a href="#FN2" class="notemark">*<span class="popup">Yaq. 2:21</span></a> Sonra Allahın İbrahimə göstərdiyi yerə gəldilər. İbrahim orada bir qurbangah düzəldib odunları düzdü və oğlu İshaqın əl-qolunu bağlayıb qurbangaha, odunların üstünə qoydu.   <span class="verse" id="V10">10&#160;</span>İbrahim əlini uzadıb oğlunu kəsmək üçün bıçağı götürdü.   <span class="verse" id="V11">11&#160;</span>Rəbbin mələyi göylərdən onu çağırdı: «İbrahim, İbrahim!» O «Mən buradayam!» dedi.   <span class="verse" id="V12">12&#160;</span>Mələk dedi: «Uşağa əl qaldırma və ona bir şey etmə. İndi bildim ki, sən Allahdan qorxursan; öz yeganə oğlunu Məndən əsirgəmədin».   <span class="verse" id="V13">13&#160;</span>İbrahim başını qaldırıb baxdı və arxasında buynuzları kolluğa ilişmiş bir qoç gördü. İbrahim gedib qoçu götürdü və oğlunun əvəzinə yandırma qurbanı olaraq təqdim etdi.   <span class="verse" id="V14">14&#160;</span>İbrahim o yeri Yahve-İre <a href="#FN3" class="notemark">*<span class="popup">Yahve-İre – ibrani dilində Rəbb hazırlayar.</span></a> adlandırdı; buna görə də indiyə qədər belə deyilir: «Rəbbin dağında hazırlanacaq».   </div><div class='p'> <span class="verse" id="V15">15&#160;</span>Rəbbin mələyi yenə göylərdən İbrahimi çağırıb dedi:   <span class="verse" id="V16">16&#160;</span><a href="#FN4" class="notemark">*<span class="popup">İbr. 6:13-14</span></a> «Rəbb bəyan edir: “Öz varlığıma and içirəm ki, sən bu işi etdiyinə və yeganə oğlunu əsirgəmədiyinə görə   <span class="verse" id="V17">17&#160;</span><a href="#FN5" class="notemark">*<span class="popup">İbr. 11:12</span></a> Mən sənə böyük xeyir-dua verəcəyəm, nəslini göydəki ulduzlar və dəniz kənarındakı qum qədər artırıb çoxaldacağam. Sənin nəslin öz düşmənlərinin şəhərlərinə sahib olacaq.   <span class="verse" id="V18">18&#160;</span><a href="#FN6" class="notemark">*<span class="popup">Həv. 3:25</span></a> Dünyanın bütün millətləri sənin nəslinin vasitəsilə xeyir-dua alacaq, çünki sən Mənim sözümə qulaq asdın”».   <span class="verse" id="V19">19&#160;</span>Sonra İbrahim öz nökərlərinin yanına qayıtdı və onlar qalxıb Beer-Şevaya getdilər. İbrahim Beer-Şevada sakin oldu.   </div><div class='s'>Naxorun nəsli </div> <div class='p'> <span class="verse" id="V20">20&#160;</span>Bir müddət sonra İbrahimə xəbər verib söylədilər: «Budur, Milka qardaşın Naxora oğullar doğdu:   <span class="verse" id="V21">21&#160;</span>ilk oğlu Us, onun qardaşı Buz, Aramın atası olan Qemuel,   <span class="verse" id="V22">22&#160;</span>Kesed, Xazo, Pildaş, İdlaf və Betuel».   <span class="verse" id="V23">23&#160;</span>Betueldən Rivqa törədi. Bu səkkiz övladı Milka İbrahimin qardaşı Naxora doğdu.   <span class="verse" id="V24">24&#160;</span>Onun adı Reuma olan cariyəsi də Tebahı, Qahamı, Taxaşı və Maakanı doğdu.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN21.htm'>&lt;</a></li>
<li><a href='GEN.htm'>22</a></li>
<li><a href='GEN23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">22:1</a>
<span class="xt"><a href='HEB11.htm#V17'>İbr. 11:17-19</a></span></p>
<p class="x" id="FN2"><span class="notemark">*</span><a class="notebackref" href="#V9">22:9</a>
<span class="xt"><a href='JAS02.htm#V21'>Yaq. 2:21</a></span></p>
<p class="f" id="FN3"><span class="notemark">*</span><a class="notebackref" href="#V14">22:14</a>
<span class="fq">Yahve-İre </span><span class="ft">– ibrani dilində </span><span class="fq">Rəbb hazırlayar.</span></p>
<p class="x" id="FN4"><span class="notemark">*</span><a class="notebackref" href="#V16">22:16</a>
<span class="xt"><a href='HEB06.htm#V13'>İbr. 6:13-14</a></span></p>
<p class="x" id="FN5"><span class="notemark">*</span><a class="notebackref" href="#V17">22:17</a>
<span class="xt"><a href='HEB11.htm#V12'>İbr. 11:12</a></span></p>
<p class="x" id="FN6"><span class="notemark">*</span><a class="notebackref" href="#V18">22:18</a>
<span class="xt"><a href='ACT03.htm#V25'>Həv. 3:25</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
