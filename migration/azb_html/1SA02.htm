<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ ŞAMUEL 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='1SA01.htm'>&lt;</a></li>
<li><a href='1SA.htm'>2</a></li>
<li><a href='1SA03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Xannanın duası </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Luka 1:46-55 </span></a> Xanna Rəbbə belə dua etdi:  </div><div class='q'>«Rəbdə tapdığım sevincdən ürəyim cuşa gəlir,  </div><div class='q'>Rəbb mənə böyük güc verir, <a href="#FN2" class="notemark">*<span class="popup">Mənə böyük güc verir – bu cümlə ibrani dilində buynuzumu yüksəldir idiomudur.</span></a>  </div><div class='q'>Düşmənlərimin önündə öyünürəm,  </div><div class='q'>Çünki Sən məni qurtardığına görə sevinirəm.   </div><div class='b'> &#160; </div> <div class='q'> <span class="verse" id="V2">2&#160;</span>Rəbbə oxşar ikinci müqəddəs yoxdur,  </div><div class='q'>Ey Rəbb, yeganəsən Sən!  </div><div class='q'>Allahımız kimi sığınacaq qaya yoxdur!   </div><div class='b'> &#160; </div> <div class='q'> <span class="verse" id="V3">3&#160;</span>Artıq qürurla danışmayın,  </div><div class='q'>Dilinizdən təkəbbürlü sözlər çıxmasın.  </div><div class='q'>Çünki Rəbb hər şeyi bilən Allahdır,  </div><div class='q'>Hər iş Onun tərəfindən ölçülür.   </div><div class='b'> &#160; </div> <div class='q'> <span class="verse" id="V4">4&#160;</span>İgidlərin yayları qırılır,  </div><div class='q'>Büdrəyənlər isə Onun qüdrəti ilə qurşanır.   </div><div class='q'> <span class="verse" id="V5">5&#160;</span>Toxlar azuqə üçün muzdla işlərkən  </div><div class='q'>Aclar doyuzdurulur.  </div><div class='q'>Sonsuz qadın yeddi övlad doğur,  </div><div class='q'>Çoxuşaqlı qadın isə tənha qalır.   </div><div class='b'> &#160; </div> <div class='q'> <span class="verse" id="V6">6&#160;</span>Rəbb insanı həm öldürür, həm dirildir.  </div><div class='q'>Ölülər diyarına həm endirir, həm çıxarır.   </div><div class='q'> <span class="verse" id="V7">7&#160;</span>Rəbb yoxsulluq və var-dövlət göndərir,  </div><div class='q'>Alçaldır və yüksəldir.   </div><div class='q'> <span class="verse" id="V8">8&#160;</span><a href="#FN3" class="notemark">*<span class="popup">Zəb. 113:7 </span></a> O, yoxsulları toz-torpağın içindən götürür,  </div><div class='q'>Fəqirləri küllükdən çıxarır.  </div><div class='q'>Onları hökmdarların yanında əyləşdirir,  </div><div class='q'>Onlara irs olaraq şərəf taxtını verir.  </div><div class='q'>Çünki Rəbb yerin təməlini qoydu,  </div><div class='q'>Onun üzərində dünyanı qurdu.   </div><div class='b'> &#160; </div> <div class='q'> <span class="verse" id="V9">9&#160;</span>Sadiq qullarının addımlarını qoruyur,  </div><div class='q'>Pisləri isə zülmətdə susdurur.  </div><div class='q'>Çünki insan öz qüvvəsi ilə zəfər çalmır.   </div><div class='q'> <span class="verse" id="V10">10&#160;</span>Rəbbə qarşı duranlar parça-parça olacaq,  </div><div class='q'>Haqq-Taala onların üzərində göyləri gurladacaq.  </div><div class='q'>Rəbb yer üzünün qurtaracağınadək hər yerdə hakimlik edir,  </div><div class='q'>Öz padşahına qüvvət verəcək,  </div><div class='q'>Məsh etdiyinə böyük güc verəcək!»   </div><div class='b'> &#160; </div> <div class='p'> <span class="verse" id="V11">11&#160;</span>Sonra Elqana Ramadakı evinə qayıtdı. Kiçik Şamuel isə kahin Elinin nəzəri altında Rəbbə xidmət etməyə başladı.   </div><div class='s'>Elinin oğullarının pis əməlləri </div> <div class='p'> <span class="verse" id="V12">12&#160;</span>Elinin oğulları yaramaz adamlar idi.   <span class="verse" id="V13">13&#160;</span>Onlar Rəbbi tanımırdı. Bu kahinlərin xalqla rəftarı belə idi: qurban təqdim edilən zaman, ət qaynayarkən kahinin xidmətçisi əlində üçdişli ət qarmağı ilə gələrdi.   <span class="verse" id="V14">14&#160;</span>Ət qarmağını qazana, təknəyə, tavaya, bardağa salardı və qarmaqla nə çıxardısa, bu kahinlər onu özlərinə götürərdi. Onlar Şiloya qurban gətirən İsraillilərin hamısı ilə belə rəftar edirdilər.   <span class="verse" id="V15">15&#160;</span>Üstəlik də qurbanın iç piyini yandırmazdan əvvəl kahinin xidmətçisi gəlib qurban gətirən adama deyərdi: «Kahinə qızartma üçün ət ver. İndi isə o səndən bişmiş ət deyil, çiy ət istəyir».   <span class="verse" id="V16">16&#160;</span>Əgər qurban gətirən «qoy əvvəlcə iç piyi yandırılsın, sonra istədiyin payı gəl götür» deyərdisə, xidmətçi «xeyr, indi ver, yoxsa zorla götürərəm» deyə cavab verərdi.   <span class="verse" id="V17">17&#160;</span>Rəbbin gözü önündə bu gənclər çox böyük günah işlədirdilər, çünki onlar Rəbbə gətirilən təqdimlərə hörmət etmirdilər.   </div><div class='p'> <span class="verse" id="V18">18&#160;</span>Kiçik Şamuel isə əyninə kətan efod geyərək Rəbbin önündə xidmət edirdi.   <span class="verse" id="V19">19&#160;</span>Anası Şamuelə kiçik cübbə tikərdi. Hər il atası illik qurbanı təqdim etmək üçün Şiloya gələndə o da tikdiyi kiçik cübbəni gətirib oğluna verərdi.   <span class="verse" id="V20">20&#160;</span>Kahin Eli isə Elqana ilə arvadına xeyir-dua verərək «arvadının istədiyi və Rəbbə əhd etdiyi uşağın yerinə Rəbb sənə bu qadından yeni övladlar versin» deyərdi. Bundan sonra onlar evlərinə qayıdardı.   </div><div class='p'> <span class="verse" id="V21">21&#160;</span>Rəbbin lütfü ilə Xanna yenə hamilə olub bundan sonra üç oğul və iki qız doğdu. Kiçik Şamuel isə Rəbbin hüzurunda böyüyürdü.   </div><div class='p'> <span class="verse" id="V22">22&#160;</span>Eli artıq çox qocalmışdı. O, oğullarının İsraillilərə etdikləri və Hüzur çadırının girişində xidmət edən qadınlarla əxlaqsızlıqları barədə hər şeyi eşitmişdi.   <span class="verse" id="V23">23&#160;</span>Eli onlara dedi: «Nə edirsiniz? Bütün xalqdan etdiyiniz pis əməllər barədə eşidirəm.   <span class="verse" id="V24">24&#160;</span>Belə yaramaz, oğullarım! Eşitdiyim yaxşı xəbər deyil. Rəbbin xalqını yoldan çıxarırsınız.   <span class="verse" id="V25">25&#160;</span>İnsan insana qarşı günah işlədərsə, onun üçün Allaha yalvarmaq olar. Amma Rəbbə qarşı günah işlədənə kim yalvarışla zamin durar?» Lakin onlar atalarının sözlərinə qulaq asmazdılar, çünki Rəbb onları ölümə məhkum etmişdi.   </div><div class='p'> <span class="verse" id="V26">26&#160;</span><a href="#FN4" class="notemark">*<span class="popup">Sül. 3:4; Luka 2:52 </span></a> Kiçik Şamuel isə getdikcə böyüyür, Rəbbin və insanların gözündə hörmət qazanırdı.   </div><div class='s'>Elinin oğulları haqqında peyğəmbərlik sözü </div> <div class='p'> <span class="verse" id="V27">27&#160;</span>Həmin dövrdə bir Allah adamı Elinin yanına gəlib söylədi: «Rəbb belə deyir: “Misirdə atan və onun nəsli fironun xalqına kölə olarkən Özümü onlara aydın göstərmədimmi?   <span class="verse" id="V28">28&#160;</span><a href="#FN5" class="notemark">*<span class="popup">Çıx. 28:1-4 </span></a> <a href="#FN6" class="notemark">*<span class="popup">Lev. 7:35-36 </span></a> Qurbangahıma çıxaraq buxur yandırıb önümdə efod geyməsi üçün bütün İsrail qəbilələri arasından yalnız atanı Özümə kahin seçmədimmi? İsraillilərin verdiyi yandırma təqdimlərinin hamısını atanın nəslinə vermədimmi?   <span class="verse" id="V29">29&#160;</span>Bəs nə üçün məskənimə buyurduğum qurban və təqdimlərə hörmətsizlik edirsiniz? Nə üçün oğullarını Məndən üstün tutursan? Xalqım İsrailin bütün təqdimlərinin ən əlası ilə özünüzü kökəltdiyinizə görəmi?”   <span class="verse" id="V30">30&#160;</span>Ona görə də İsrailin Allahı Rəbb belə deyir: “Həqiqətən, ailən və ata nəslin əbədilik Mənə xidmət edəcək” demişdim, amma indi belə deyirəm: “Yox, Mən belə etməyəcəyəm. Mənə hörmət edənləri hörmətə çatdıracağam, Məni saymayanlar isə rüsvay ediləcək!   <span class="verse" id="V31">31&#160;</span>Budur, elə günlər gəlir ki, sənin də, ata nəslinin də gücünü qıracağam və nəslindən heç kim uzun ömür sürməyəcək.   <span class="verse" id="V32">32&#160;</span>İsrailə etdiyim yaxşılığın əvəzinə sən evində qəm-qüssə görəcəksən və artıq nəslindən heç kim uzun ömür sürməyəcək.   <span class="verse" id="V33">33&#160;</span>Aranızda qurbangahımdan ayağını kəsmədiyim bir adam olacaq ki, onu da gözlərini kor etmək və qəlbini kədərləndirmək üçün sağ saxlayacağam. Nəslindən olanların hamısı az ömür sürüb öləcək.   <span class="verse" id="V34">34&#160;</span>İki oğlunun – Xofni və Pinxasın eyni bir gündə ölməsi sənə bir işarə olacaq.   <span class="verse" id="V35">35&#160;</span>Mən isə Özümə istəklərimi və arzularımı yerinə yetirən vəfalı bir kahin seçəcəyəm. Onun nəslini əbədiləşdirəcəyəm. Məsh etdiyimin önündə o xidmət edəcək.   <span class="verse" id="V36">36&#160;</span>Ailəndən sağ qalan hər kəs bir az gümüş pul və bir parça çörək üçün gəlib onun qarşısında əyiləcək, ‹nə olar, bir parça çörək üçün mənə hər hansı bir kahinlik işi ver› deyərək yalvaracaq”».   </div><ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='1SA01.htm'>&lt;</a></li>
<li><a href='1SA.htm'>2</a></li>
<li><a href='1SA03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">2:1</a>
<span class="xt"><a href='LUK01.htm#V46'>Luka 1:46-55</a> </span></p>
<p class="f" id="FN2"><span class="notemark">*</span><a class="notebackref" href="#V1">2:1</a>
<span class="fq">Mənə böyük güc verir </span><span class="ft">– bu cümlə ibrani dilində </span><span class="fq">buynuzumu yüksəldir </span><span class="ft">idiomudur.</span></p>
<p class="x" id="FN3"><span class="notemark">*</span><a class="notebackref" href="#V8">2:8</a>
<span class="xt"><a href='PSA113.htm#V7'>Zəb. 113:7</a> </span></p>
<p class="x" id="FN4"><span class="notemark">*</span><a class="notebackref" href="#V26">2:26</a>
<span class="xt"><a href='PRO03.htm#V4'>Sül. 3:4</a>; <a href='LUK02.htm#V52'>Luka 2:52</a> </span></p>
<p class="x" id="FN5"><span class="notemark">*</span><a class="notebackref" href="#V28">2:28</a>
<span class="xt"><a href='EXO28.htm#V1'>Çıx. 28:1-4</a> </span></p>
<p class="x" id="FN6"><span class="notemark">*</span><a class="notebackref" href="#V28">2:28</a>
<span class="xt"><a href='LEV07.htm#V35'>Lev. 7:35-36</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
