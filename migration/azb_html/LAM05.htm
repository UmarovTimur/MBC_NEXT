<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MƏRSİYƏLƏR 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MƏRSİYƏLƏR</a></li>
<li><a href='LAM04.htm'>&lt;</a></li>
<li><a href='LAM.htm'>5</a></li>
<li><a href='EZK01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Mərhəmət duası </div> <div class='q'> <span class="verse" id="V1">1&#160;</span>Ya Rəbb, başımıza gələni yada sal  </div><div class='q'>Gör bu xəcalətimizi, buna nəzər sal.   </div><div class='q'> <span class="verse" id="V2">2&#160;</span>İrs torpağımız yadellilərin əlinə keçib,  </div><div class='q'>Evlərimiz əcnəbilərə verilib.   </div><div class='q'> <span class="verse" id="V3">3&#160;</span>Atalarımız öldü, yetim qaldıq,  </div><div class='q'>Analarımız dul qaldı.   </div><div class='q'> <span class="verse" id="V4">4&#160;</span>Suyumuzu pulla alıb içirik,  </div><div class='q'>Pulla odun almağa məcburuq.   </div><div class='q'> <span class="verse" id="V5">5&#160;</span>Bizi qovub başımızdan basırlar,  </div><div class='q'>Yorulmuşuq, bizi rahat qoymurlar.   </div><div class='q'> <span class="verse" id="V6">6&#160;</span>Doyunca çörək yemək üçün  </div><div class='q'>Misirə, Aşşura əl açmışıq.   </div><div class='q'> <span class="verse" id="V7">7&#160;</span>Ata-babalarımız günah işlədərək keçib-getdi,  </div><div class='q'>Təqsirlərinin cəzası üstümüzə yükləndi.   </div><div class='q'> <span class="verse" id="V8">8&#160;</span>Qullar bizə hökmran olub,  </div><div class='q'>Bizi onların əlindən qurtaran yoxdur.   </div><div class='q'> <span class="verse" id="V9">9&#160;</span>Çöldəki qılınca görə,  </div><div class='q'>Canımız bahasına çörək qazanırıq.   </div><div class='q'> <span class="verse" id="V10">10&#160;</span>Aclıq bizi yandırıb-yaxdığına görə  </div><div class='q'>Dərimiz qaralıb, kürəyə bənzəyir.   </div><div class='q'> <span class="verse" id="V11">11&#160;</span>Sionda qadınlar,  </div><div class='q'>Yəhuda şəhərlərindəki bakirə qızlar zorlanır.   </div><div class='q'> <span class="verse" id="V12">12&#160;</span>Başçılar əllərindən asılıb,  </div><div class='q'>Ağsaqqallar hörmətdən düşüb.   </div><div class='q'> <span class="verse" id="V13">13&#160;</span>Məcburiyyət qarşısında cavanlar əl dəyirmanını çəkir,  </div><div class='q'>Oğlanlar odun yükləri altında səndələyir.   </div><div class='q'> <span class="verse" id="V14">14&#160;</span>Şəhər darvazasında ağsaqqallar oturmur,  </div><div class='q'>Gənclər çalğı alətlərində çalmır.   </div><div class='q'> <span class="verse" id="V15">15&#160;</span>Ürəyimizdən şadlıq çəkilib,  </div><div class='q'>Oyunlarımız yasa çevrilib.   </div><div class='q'> <span class="verse" id="V16">16&#160;</span>Başımızın tacı düşüb,  </div><div class='q'>Vay halımıza! Çünki günah işlətmişik.   </div><div class='q'> <span class="verse" id="V17">17&#160;</span>Buna görə ürəklərimiz çəkilib,  </div><div class='q'>Gözlərimiz qaralıb,   </div><div class='q'> <span class="verse" id="V18">18&#160;</span>Çünki Sion dağı viran qalıb,  </div><div class='q'>Üstündə tülkülər gəzib-dolaşır.   </div><div class='b'> &#160; </div> <div class='q'> <span class="verse" id="V19">19&#160;</span><a href="#FN1" class="notemark">*<span class="popup">Zəb. 102:12</span></a> Sən isə, ya Rəbb, əbədi hökmransan,  </div><div class='q'>Nəsildən-nəslə qədər taxtında oturacaqsan.   </div><div class='q'> <span class="verse" id="V20">20&#160;</span>Uzun zamandan bəri niyə bizi bu qədər tərk etmisən?  </div><div class='q'>Niyə bizi bu qədər uzun müddətə tərk etmisən?   </div><div class='q'> <span class="verse" id="V21">21&#160;</span>Ya Rəbb, bizi Özünə qaytar,  </div><div class='q'>Təzədən əvvəlki günlərimizə qayıdaq!   </div><div class='q'> <span class="verse" id="V22">22&#160;</span>Yoxsa hüzurundan bizi tamamilə atmısan,  </div><div class='q'>Bizə qarşı hədsiz qəzəblənmisən?   </div><ul class='tnav'>
<li><a href='index.htm'>MƏRSİYƏLƏR</a></li>
<li><a href='LAM04.htm'>&lt;</a></li>
<li><a href='LAM.htm'>5</a></li>
<li><a href='EZK01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V19">5:19</a>
<span class="xt"><a href='PSA102.htm#V12'>Zəb. 102:12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
