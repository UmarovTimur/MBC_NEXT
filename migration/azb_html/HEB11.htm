<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İBRANİLƏRƏ 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İBRANİLƏRƏ</a></li>
<li><a href='HEB10.htm'>&lt;</a></li>
<li><a href='HEB.htm'>11</a></li>
<li><a href='HEB12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>İman qəhrəmanları </div> <div class='p'> <span class="verse" id="V1">1&#160;</span>İman ümid edilənlərə etibar etmək, görünməyən şeylərə əmin olmaqdır.   <span class="verse" id="V2">2&#160;</span>Əcdadlarımız imanları üçün müsbət şəhadət aldılar.   </div><div class='p'> <span class="verse" id="V3">3&#160;</span><a href="#FN1" class="notemark">*<span class="popup">Yar. 1:1; Zəb. 33:6,9; Yəh. 1:3</span></a>İman vasitəsilə dərk edirik ki, kainat Allahın kəlamı ilə yarandı, beləcə də görünən şeylər görünməyənlərdən törədi.   </div><div class='p'> <span class="verse" id="V4">4&#160;</span><a href="#FN2" class="notemark">*<span class="popup">Yar. 4:3-10</span></a>İman vasitəsilə Habil Allaha Qabildən daha yaxşı bir qurban təqdim etdi. Bunun vasitəsilə saleh olduğu təsdiq edildi, çünki Allah onun təqdimləri barədə şəhadət etdi. Habil ölmüş olduğu halda iman vasitəsilə hələ də danışır.   </div><div class='p'> <span class="verse" id="V5">5&#160;</span><a href="#FN3" class="notemark">*<span class="popup">Yar. 5:21-24</span></a>Xanok ölümü görməsin deyə iman vasitəsilə dünyadan götürüldü. Onu tapa bilmədilər, çünki Allah onu dünyadan götürmüşdü. Götürülməzdən əvvəl o, şəhadət almışdı ki, Allahı razı salıb.   <span class="verse" id="V6">6&#160;</span>İman olmadan Allahı razı salmaq qeyri-mümkündür. Çünki Allaha yaxınlaşan şəxs inanmalıdır ki, O var və Onu axtaranlara mükafat verir.   </div><div class='p'> <span class="verse" id="V7">7&#160;</span><a href="#FN4" class="notemark">*<span class="popup">Yar. 6:13-22</span></a>Nuh hələ gözə görünməyən şeylər barəsində edilən xəbərdarlığa iman vasitəsilə ciddi yanaşaraq öz ev əhlinin xilası üçün gəmi düzəltdi. O, iman vasitəsilə dünyanı məhkum etdi və imana görə olan salehliyi irs olaraq aldı.   </div><div class='p'> <span class="verse" id="V8">8&#160;</span><a href="#FN5" class="notemark">*<span class="popup">Yar. 12:1-5</span></a>İbrahim çağırılanda iman vasitəsilə itaətli olub irs alacağı torpağa getdi. O hara getdiyini bilməyərək yola çıxdı.   <span class="verse" id="V9">9&#160;</span><a href="#FN6" class="notemark">*<span class="popup">Yar. 35:27</span></a>İman vasitəsilə vəd edilmiş ölkədə bir qərib kimi məskunlaşdı. O eyni vədin həmvarisləri olan İshaq və Yaqubla birlikdə çadırlarda yaşadı.   <span class="verse" id="V10">10&#160;</span>Çünki İbrahim memarı və banisi Allah olan bünövrəli şəhəri gözləyirdi.   <span class="verse" id="V11">11&#160;</span><a href="#FN7" class="notemark">*<span class="popup">Yar. 18:11-14; 21:2</span></a>Sara özü sonsuz və yaşı ötmüş olduğu halda iman vasitəsilə nəsil yaratmaq üçün güc aldı, çünki vəd Edəni sadiq saydı.   <span class="verse" id="V12">12&#160;</span><a href="#FN8" class="notemark">*<span class="popup">Yar. 15:5; 22:17; 32:12</span></a>Buna görə də bir kişidən, artıq ölüdən fərqlənməyən birindən sayca göydəki ulduzlar qədər, dəniz kənarındakı qum kimi saysız-hesabsız nəsil törədi.   </div><div class='p'> <span class="verse" id="V13">13&#160;</span><a href="#FN9" class="notemark">*<span class="popup">Yar. 23:4; 1Saln. 29:15; Zəb. 39:12</span></a>Bunların hamısı imanlı olaraq öldü. Vəd edilən şeylərə nail olmadılar, amma bunları uzaqdan görüb salamladılar və özlərinin yer üzündə yad və qərib olduqlarını iqrar etdilər.   <span class="verse" id="V14">14&#160;</span>Axı belə sözləri deyənlər bir vətən axtardıqlarını göstərirlər.   <span class="verse" id="V15">15&#160;</span>Əgər onlar çıxdıqları ölkə barəsində düşünsəydilər, qayıtmağa imkanları olardı.   <span class="verse" id="V16">16&#160;</span>Amma əslində onlar daha yaxşı bir ölkəni, yəni səmavi vətəni arzu edirdilər. Buna görə Allah Özünü onların Allahı adlandırmaqdan utanmır, çünki O onlar üçün şəhər hazırlamışdır.   </div><div class='p'> <span class="verse" id="V17">17&#160;</span><a href="#FN10" class="notemark">*<span class="popup">Yar. 22:1-14</span></a>İbrahim sınağa çəkildiyi vaxt iman vasitəsilə İshaqı qurban olaraq təqdim etdi. Vədlərə nail olmuş İbrahim bircə oğlunu qurban vermək niyyətində idi.   <span class="verse" id="V18">18&#160;</span><a href="#FN11" class="notemark">*<span class="popup">Yar. 21:12; Rom. 9:7</span></a>Halbuki ona «İshaqdan törəyənlər sənin nəslin adlanacaq» deyilmişdi.   <span class="verse" id="V19">19&#160;</span>O, Allahı onu ölülər arasından diriltməyə qadir saydı. Buna görə də məcazi mənada İshaqı ölümdən geri aldı.   </div><div class='p'> <span class="verse" id="V20">20&#160;</span><a href="#FN12" class="notemark">*<span class="popup">Yar. 27:27-29,39-40</span></a>İman vasitəsilə İshaq gələcək hadisələrlə əlaqədar Yaquba və Esava xeyir-dua verdi.   </div><div class='p'> <span class="verse" id="V21">21&#160;</span><a href="#FN13" class="notemark">*<span class="popup">Yar. 47:31–48:1-20</span></a>Yaqub ölərkən Yusifin hər iki oğluna iman vasitəsilə xeyir-dua verdi və öz dəyənəyinin başına söykənib Allaha səcdə etdi.   </div><div class='p'> <span class="verse" id="V22">22&#160;</span><a href="#FN14" class="notemark">*<span class="popup">Yar. 50:24-25; Çıx. 13:19</span></a>Yusif də ölərkən İsrail övladlarının Misirdən çıxacaqları haqqında iman vasitəsilə söz söyləyərək öz sümükləri barəsində əmr verdi.   </div><div class='p'> <span class="verse" id="V23">23&#160;</span><a href="#FN15" class="notemark">*<span class="popup">Çıx. 1:22; 2:2</span></a>Musa doğulanda anası və atası iman vasitəsilə onu üç ay gizlətdilər. Çünki onlar uşağın gözəl olduğunu görüb padşahın fərmanından qorxmadılar.   </div><div class='p'> <span class="verse" id="V24">24&#160;</span><a href="#FN16" class="notemark">*<span class="popup">Çıx. 2:10-12</span></a>Musa böyüyəndən sonra firon qızının oğlu adlanmaqdan iman vasitəsilə imtina etdi.   <span class="verse" id="V25">25&#160;</span>Günahdan müvəqqəti zövq almaqdansa Allahın xalqı ilə birlikdə əzab çəkməyi üstün tutdu.   <span class="verse" id="V26">26&#160;</span>Məsih naminə çəkdiyi təhqiri Misir xəzinələrindən daha böyük var-dövlət saydı, çünki gözünü alacağı mükafata dikmişdi.   <span class="verse" id="V27">27&#160;</span><a href="#FN17" class="notemark">*<span class="popup">Çıx. 2:15</span></a>İman vasitəsilə padşahın qəzəbindən qorxmayıb Misirdən çıxdı, çünki o, gözə Görünməyəni sanki görmüş kimi möhkəm dayandı.   <span class="verse" id="V28">28&#160;</span><a href="#FN18" class="notemark">*<span class="popup">Çıx. 12:21-30</span></a>İman vasitəsilə Musa Pasxa qurbanının kəsilməsini və onun qanının çilənməsini həyata keçirtdi ki, ilk doğulanları öldürən məhvedici mələk İsraillilərə toxunmasın.   </div><div class='p'> <span class="verse" id="V29">29&#160;</span><a href="#FN19" class="notemark">*<span class="popup">Çıx. 14:21-31</span></a>İman vasitəsilə İsraillilər Qırmızı dənizi qurudan keçən kimi keçdilər. Misirlilər də bunu etməyə cəhd etdilər, amma boğuldular.   <span class="verse" id="V30">30&#160;</span><a href="#FN20" class="notemark">*<span class="popup">Yeşua 2:1-21; 6:12-25</span></a>İman vasitəsilə İsraillilər yeddi gün Yerixonun ətrafında gəzdikdən sonra onun divarları yıxıldı.   <span class="verse" id="V31">31&#160;</span>İman vasitəsilə fahişə Raxav casusları dostcasına qarşıladığı üçün itaətli olmayanlarla birgə həlak olmadı.   </div><div class='p'> <span class="verse" id="V32">32&#160;</span><a href="#FN21" class="notemark">*<span class="popup">Hak. 4:6–5:31; 6:11–8:32; 11:1–12:7; 13:2–16:31; 1Şam. 1:1–28:3; 16:11; 1Pad. 2:11</span></a>Daha nə deyə bilərəm? Gideon, Baraq, Şimşon, İftah, Davud, Şamuel və başqa peyğəmbərlər barəsində danışsam, vaxtım çatmaz.   <span class="verse" id="V33">33&#160;</span><a href="#FN22" class="notemark">*<span class="popup">Dan. 6:1-27</span></a>İman vasitəsilə onlar padşahlıqları məğlub etdilər, ədaləti icra etdilər, vədlərə nail oldular, aslanların ağızlarını bağladılar,   <span class="verse" id="V34">34&#160;</span><a href="#FN23" class="notemark">*<span class="popup">Dan. 3:1-30</span></a>şiddətli alovu söndürdülər, qılıncın ağzından qaçdılar, zəiflikdən qüvvətləndilər, döyüşdə güclü oldular, yadellilərin ordularını qovdular.   <span class="verse" id="V35">35&#160;</span><a href="#FN24" class="notemark">*<span class="popup">1Pad. 17:17-24; 2Pad. 4:25-37</span></a>Qadınlar öz ölülərini dirilmiş geri aldılar. Bəziləri işgəncə çəkəndə qurtulmaqdan imtina etdilər ki, dirilib daha yaxşı həyata nail olsunlar;   <span class="verse" id="V36">36&#160;</span><a href="#FN25" class="notemark">*<span class="popup">1Pad. 22:26-27; 2Saln. 18:25-26; Yer. 20:2; 37:15; 38:6</span></a>digərləri də təhqir olunub döyüldülər, habelə zəncirlərə və həbslərə məruz qaldılar;   <span class="verse" id="V37">37&#160;</span><a href="#FN26" class="notemark">*<span class="popup">2Saln. 24:21</span></a>onlar daşqalaq edildilər, mişarlanıb bölündülər,<a href="#FN27" class="notemark">*<span class="popup">Bölündülər – bəzi əlyazmalarda bölündülər, sınağa çəkildilər.</span></a> qılıncdan keçirilib öldürüldülər. Bəziləri isə qoyun dərisinə və keçi gönünə bürünərək gəzib-dolaşdılar, yoxsulluğa, əzab-əziyyətə məruz qaldılar.   <span class="verse" id="V38">38&#160;</span>Dünya onlara layiq deyildi. Onlar səhralarda, dağlarda, mağaralarda və yeraltı oyuqlarda dolaşıb gəzdilər.   </div><div class='p'> <span class="verse" id="V39">39&#160;</span>Onların hamısı iman vasitəsilə müsbət şəhadət aldı, amma vəd edilənə nail olmadı.   <span class="verse" id="V40">40&#160;</span>Çünki Allah bizim üçün daha yaxşı şey hazırlamışdır ki, onlar bizsiz kamilliyə çatmasın.   </div><ul class='tnav'>
<li><a href='index.htm'>İBRANİLƏRƏ</a></li>
<li><a href='HEB10.htm'>&lt;</a></li>
<li><a href='HEB.htm'>11</a></li>
<li><a href='HEB12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">11:3</a>
<span class="xt"><a href='GEN01.htm#V1'>Yar. 1:1</a>; <a href='PSA033.htm#V6'>Zəb. 33:6,9</a>; <a href='JHN01.htm#V3'>Yəh. 1:3</a></span></p>
<p class="x" id="FN2"><span class="notemark">*</span><a class="notebackref" href="#V4">11:4</a>
<span class="xt"><a href='GEN04.htm#V3'>Yar. 4:3-10</a></span></p>
<p class="x" id="FN3"><span class="notemark">*</span><a class="notebackref" href="#V5">11:5</a>
<span class="xt"><a href='GEN05.htm#V21'>Yar. 5:21-24</a></span></p>
<p class="x" id="FN4"><span class="notemark">*</span><a class="notebackref" href="#V7">11:7</a>
<span class="xt"><a href='GEN06.htm#V13'>Yar. 6:13-22</a></span></p>
<p class="x" id="FN5"><span class="notemark">*</span><a class="notebackref" href="#V8">11:8</a>
<span class="xt"><a href='GEN12.htm#V1'>Yar. 12:1-5</a></span></p>
<p class="x" id="FN6"><span class="notemark">*</span><a class="notebackref" href="#V9">11:9</a>
<span class="xt"><a href='GEN35.htm#V27'>Yar. 35:27</a></span></p>
<p class="x" id="FN7"><span class="notemark">*</span><a class="notebackref" href="#V11">11:11</a>
<span class="xt"><a href='GEN18.htm#V11'>Yar. 18:11-14</a>; <a href='GEN21.htm#V2'>21:2</a></span></p>
<p class="x" id="FN8"><span class="notemark">*</span><a class="notebackref" href="#V12">11:12</a>
<span class="xt"><a href='GEN15.htm#V5'>Yar. 15:5</a>; <a href='GEN22.htm#V17'>22:17</a>; <a href='GEN32.htm#V12'>32:12</a></span></p>
<p class="x" id="FN9"><span class="notemark">*</span><a class="notebackref" href="#V13">11:13</a>
<span class="xt"><a href='GEN23.htm#V4'>Yar. 23:4</a>; <a href='1CH29.htm#V15'>1Saln. 29:15</a>; <a href='PSA039.htm#V12'>Zəb. 39:12</a></span></p>
<p class="x" id="FN10"><span class="notemark">*</span><a class="notebackref" href="#V17">11:17</a>
<span class="xt"><a href='GEN22.htm#V1'>Yar. 22:1-14</a></span></p>
<p class="x" id="FN11"><span class="notemark">*</span><a class="notebackref" href="#V18">11:18</a>
<span class="xt"><a href='GEN21.htm#V12'>Yar. 21:12</a>; <a href='ROM09.htm#V7'>Rom. 9:7</a></span></p>
<p class="x" id="FN12"><span class="notemark">*</span><a class="notebackref" href="#V20">11:20</a>
<span class="xt"><a href='GEN27.htm#V27'>Yar. 27:27-29,39-40</a></span></p>
<p class="x" id="FN13"><span class="notemark">*</span><a class="notebackref" href="#V21">11:21</a>
<span class="xt"><a href='GEN47.htm#V31'>Yar. 47:31</a>–<a href='GEN48.htm#V1'>48:1-20</a></span></p>
<p class="x" id="FN14"><span class="notemark">*</span><a class="notebackref" href="#V22">11:22</a>
<span class="xt"><a href='GEN50.htm#V24'>Yar. 50:24-25</a>; <a href='EXO13.htm#V19'>Çıx. 13:19</a></span></p>
<p class="x" id="FN15"><span class="notemark">*</span><a class="notebackref" href="#V23">11:23</a>
<span class="xt"><a href='EXO01.htm#V22'>Çıx. 1:22</a>; <a href='EXO02.htm#V2'>2:2</a></span></p>
<p class="x" id="FN16"><span class="notemark">*</span><a class="notebackref" href="#V24">11:24</a>
<span class="xt"><a href='EXO02.htm#V10'>Çıx. 2:10-12</a></span></p>
<p class="x" id="FN17"><span class="notemark">*</span><a class="notebackref" href="#V27">11:27</a>
<span class="xt"><a href='EXO02.htm#V15'>Çıx. 2:15</a></span></p>
<p class="x" id="FN18"><span class="notemark">*</span><a class="notebackref" href="#V28">11:28</a>
<span class="xt"><a href='EXO12.htm#V21'>Çıx. 12:21-30</a></span></p>
<p class="x" id="FN19"><span class="notemark">*</span><a class="notebackref" href="#V29">11:29</a>
<span class="xt"><a href='EXO14.htm#V21'>Çıx. 14:21-31</a></span></p>
<p class="x" id="FN20"><span class="notemark">*</span><a class="notebackref" href="#V30">11:30</a>
<span class="xt"><a href='JOS02.htm#V1'>Yeşua 2:1-21</a>; <a href='JOS06.htm#V12'>6:12-25</a></span></p>
<p class="x" id="FN21"><span class="notemark">*</span><a class="notebackref" href="#V32">11:32</a>
<span class="xt"><a href='JDG04.htm#V6'>Hak. 4:6</a>–<a href='JDG05.htm#V31'>5:31</a>; <a href='JDG06.htm#V11'>6:11</a>–<a href='JDG08.htm#V32'>8:32</a>; <a href='JDG11.htm#V1'>11:1</a>–<a href='JDG12.htm#V7'>12:7</a>; <a href='JDG13.htm#V2'>13:2</a>–<a href='JDG16.htm#V31'>16:31</a>; <a href='1SA01.htm#V1'>1Şam. 1:1</a>–<a href='1SA28.htm#V3'>28:3</a>; <a href='1SA16.htm#V11'>16:11</a>; <a href='1KI02.htm#V11'>1Pad. 2:11</a></span></p>
<p class="x" id="FN22"><span class="notemark">*</span><a class="notebackref" href="#V33">11:33</a>
<span class="xt"><a href='DAN06.htm#V1'>Dan. 6:1-27</a></span></p>
<p class="x" id="FN23"><span class="notemark">*</span><a class="notebackref" href="#V34">11:34</a>
<span class="xt"><a href='DAN03.htm#V1'>Dan. 3:1-30</a></span></p>
<p class="x" id="FN24"><span class="notemark">*</span><a class="notebackref" href="#V35">11:35</a>
<span class="xt"><a href='1KI17.htm#V17'>1Pad. 17:17-24</a>; <a href='2KI04.htm#V25'>2Pad. 4:25-37</a></span></p>
<p class="x" id="FN25"><span class="notemark">*</span><a class="notebackref" href="#V36">11:36</a>
<span class="xt"><a href='1KI22.htm#V26'>1Pad. 22:26-27</a>; <a href='2CH18.htm#V25'>2Saln. 18:25-26</a>; <a href='JER20.htm#V2'>Yer. 20:2</a>; <a href='JER37.htm#V15'>37:15</a>; <a href='JER38.htm#V6'>38:6</a></span></p>
<p class="x" id="FN26"><span class="notemark">*</span><a class="notebackref" href="#V37">11:37</a>
<span class="xt"><a href='2CH24.htm#V21'>2Saln. 24:21</a></span></p>
<p class="f" id="FN27"><span class="notemark">*</span><a class="notebackref" href="#V37">11:37</a>
<span class="fq">Bölündülər </span><span class="ft">– bəzi əlyazmalarda </span><span class="fq">bölündülər, sınağa çəkildilər.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
