<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO08.htm'>&lt;</a></li>
<li><a href='PRO.htm'>9</a></li>
<li><a href='PRO10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Hikmət yolu </div> <div class='q'> <span class="verse" id="V1">1&#160;</span>Hikmət evini qurub,  </div><div class='q'>Yeddi dirəyini yonub,   </div><div class='q'> <span class="verse" id="V2">2&#160;</span>Heyvanlarını kəsib,  </div><div class='q'>Şərabını hazırlayıb,  </div><div class='q'>Süfrəsini də düzəldib.   </div><div class='q'> <span class="verse" id="V3">3&#160;</span>Göndərdiyi kənizlər  </div><div class='q'>Şəhərin uca yerlərindən car çəkərlər:   </div><div class='q'> <span class="verse" id="V4">4&#160;</span>«Gəlin bura, ey cahillər!»  </div><div class='q'>Qanmazlara belə deyərlər:   </div><div class='q'> <span class="verse" id="V5">5&#160;</span>«Gəlin, çörəyimdən yeyin,  </div><div class='q'>Hazırladığım şərabdan için.   </div><div class='q'> <span class="verse" id="V6">6&#160;</span>Cəhaləti atın, ömür sürün,  </div><div class='q'>İdrak yolu ilə düz gedin».   </div><div class='b'> &#160; </div> <div class='q'> <span class="verse" id="V7">7&#160;</span>Rişxəndçini tənqid edən özünü rüsvayçılığa salar,  </div><div class='q'>Şər adamı danlayan axırda ləkələnər.   </div><div class='q'> <span class="verse" id="V8">8&#160;</span>Rişxəndçini danlama, yoxsa sənə nifrət edər,  </div><div class='q'>Müdrik insanı danlasan, səni sevər.   </div><div class='q'> <span class="verse" id="V9">9&#160;</span>Hikmətliyə öyüd versən, hikmətini artıracaq,  </div><div class='q'>Salehə bilik öyrətsən, müdrikliyini çoxaldacaq.   </div><div class='b'> &#160; </div> <div class='q'> <span class="verse" id="V10">10&#160;</span><a href="#FN1" class="notemark">*<span class="popup">Əyy. 28:28; Zəb. 111:10; Sül. 1:7 </span></a> Rəbb qorxusu hikmətin başlanğıcıdır,  </div><div class='q'>Müqəddəsi tanımaq idraklı olmaqdır.   </div><div class='q'> <span class="verse" id="V11">11&#160;</span>Hikmətin vasitəsilə ömrün-günün çoxalar,  </div><div class='q'>Həyatına illər əlavə olar.   </div><div class='q'> <span class="verse" id="V12">12&#160;</span>Əgər hikmət qazansan, özünə xeyir verərsən,  </div><div class='q'>Əgər rişxənd etsən, zərərini özün çəkərsən.   </div><div class='s'>Axmaqlıq yolu </div> <div class='q'> <span class="verse" id="V13">13&#160;</span>Axmaq qadın hay-küy salır,  </div><div class='q'>Cahildir, heç nə qanmır.   </div><div class='q'> <span class="verse" id="V14">14&#160;</span>O, evinin qapısı önündə oturub,  </div><div class='q'>Şəhərin uca yerlərində kətil üstə əyləşib,   </div><div class='q'> <span class="verse" id="V15">15&#160;</span>Yoldan ötənləri,  </div><div class='q'>Düz yolda olanları çağırır:   </div><div class='q'> <span class="verse" id="V16">16&#160;</span>«Bura gəlin, ey cahillər!»  </div><div class='q'>Qanmazlara belə deyir:   </div><div class='q'> <span class="verse" id="V17">17&#160;</span>«Oğurluq su şirin olar,  </div><div class='q'>Gizli yeyilən çörəyin başqa ləzzəti var».   </div><div class='q'> <span class="verse" id="V18">18&#160;</span>Lakin yanına gələnlər bilməzlər ki,  </div><div class='q'>Orada ölüm var,  </div><div class='q'>Bu qadının çağırdıqları ölülər diyarının dərinliyindədir.   </div><ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO08.htm'>&lt;</a></li>
<li><a href='PRO.htm'>9</a></li>
<li><a href='PRO10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">9:10</a>
<span class="xt"><a href='JOB28.htm#V28'>Əyy. 28:28</a>; <a href='PSA111.htm#V10'>Zəb. 111:10</a>; <a href='PRO01.htm#V7'>Sül. 1:7</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
