<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab FİLİMONA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>FİLİMONA</a></li>
<li><a href='TIT03.htm'>&lt;</a></li>
<li><a href='PHM.htm'>1</a></li>
<li><a href='HEB01.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>FİLİMONA MƏKTUBU  </div><div class='imt'>GİRİŞ  </div><div class='im'>Filimon Kolosse şəhərinin imanlı cəmiyyətinin mötəbər məsihçisi idi. O, Onisim adlı qulun sahibi idi. Bu qul öz sahibindən qaçıb Paulla tanış olmuşdu. Paul o vaxt zindanda idi. Paulun vasitəsilə Onisim məsihçi oldu. Paul məktubunda Filimondan xahiş edir ki, o, keçmiş qulu ilə barışsın, çünki Paul onu sahibinə geri göndərirdi. Paul Filimona tövsiyə edir ki, Onisimi bağışlasın, çünki o artıq qaçqın bir qul deyil, Məsihdə ona qardaşdır.  </div><div class='iot'>Kitabın məzmunu:  </div><div class='io2'>1:1-3 Salamlar  </div><div class='io2'>1:4-7 Şükür və dua  </div><div class='io2'>1:8-22 Paulun Onisim üçün xahişi  </div><div class='io2'>1:23-25 Xudahafizləşmə   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Məsih İsa uğrunda həbs olunan mən Pauldan və Timotey qardaşdan sevimli əməkdaşımız Filimona,   <span class="verse" id="V2">2&#160;</span><a href="#FN1" class="notemark">*<span class="popup">Kol. 4:17</span></a>bacımız Apfiyaya, birlikdə mübarizə apardığımız Arxipə və Filimonun evində toplaşan imanlılar cəmiyyətinə salam!   <span class="verse" id="V3">3&#160;</span>Atamız Allahdan və Rəbb İsa Məsihdən sizə lütf və sülh olsun!   </div><div class='s'>Şükür və dua </div> <div class='p'> <span class="verse" id="V4">4&#160;</span>Dualarımda səni yada salıram və Allaha daima şükür edirəm.   <span class="verse" id="V5">5&#160;</span>Çünki Rəbb İsaya olan imanını və bütün müqəddəslərə bəslədiyin məhəbbəti eşidirəm.   <span class="verse" id="V6">6&#160;</span>Sən Məsihdə malik olduğumuz hər xeyirli şeyi dərk etdikcə imanını başqaları ilə paylaşmaqda fəal olmağın üçün dua edirəm.   <span class="verse" id="V7">7&#160;</span>Qardaşım, sənin məhəbbətin mənim üçün böyük sevinc və təsəlli qaynağı oldu. Çünki müqəddəslərin ürəyi sənin sayəndə təravətləndi.   </div><div class='s'>Paulun Onisim üçün xahişi </div> <div class='p'> <span class="verse" id="V8">8&#160;</span>Buna görə münasib olanı sənə buyurmağa Məsihdə böyük cəsarətim olsa da,   <span class="verse" id="V9">9&#160;</span>indi Məsih İsa uğrunda həbsdə olan mən – yaşlı Paul sənə məhəbbətlə yalvarıram.   <span class="verse" id="V10">10&#160;</span><a href="#FN2" class="notemark">*<span class="popup">Kol. 4:9</span></a>Həbsdə ikən ruhani atası olduğum oğlum Onisimlə bağlı səndən bir xahişim var.   <span class="verse" id="V11">11&#160;</span>O bir vaxtlar sənə yararsız idi, amma indi həm sənə, həm də mənə yararlıdır.<a href="#FN3" class="notemark">*<span class="popup">Onisim – yunan mətnində <span class='tl'>Onisimos</span> sözü olub yararlı deməkdir.</span></a>   <span class="verse" id="V12">12&#160;</span>Onun özünü, yəni can-ciyərimi sənin yanına göndərirəm.<a href="#FN4" class="notemark">†<span class="popup">Onun özünü … göndərirəm – bəzi əlyazmalarda Onu sənin yanına göndərirəm. Sən də onu, can-ciyərimi qəbul et.</span></a>   <span class="verse" id="V13">13&#160;</span>Müjdə uğrunda həbsdə olduğum müddətdə sənin əvəzinə mənə xidmət etməsi üçün onu yanımda saxlamaq istəyirdim.   <span class="verse" id="V14">14&#160;</span>Amma sənin razılığın olmadan heç bir iş görmək istəmədim. İstədim ki, etdiyin yaxşılıq məcburi deyil, könüllü olsun.   </div><div class='p'> <span class="verse" id="V15">15&#160;</span>Onisimin bir müddət səndən ayrılması bəlkə də bundan ötrü oldu ki, sən onu həmişəlik,   <span class="verse" id="V16">16&#160;</span>artıq qul kimi deyil, quldan üstün, sevimli bir qardaş kimi qəbul edəsən. O, xüsusilə, mənim üçün çox sevimlidir. Lakin həm cismən, həm də Rəbdə olaraq sənin üçün daha artıq sevimli qardaşdır.   </div><div class='p'> <span class="verse" id="V17">17&#160;</span>İndi məni özünə şərik sayırsansa, onu da məni qəbul edəcəyin kimi qəbul et.   <span class="verse" id="V18">18&#160;</span>Əgər sənə hər hansı bir haqsızlıq etmişsə yaxud borcludursa, bunu mənim hesabıma yaz.   <span class="verse" id="V19">19&#160;</span>Mən Paul bunu öz əlimlə yazıram ki, əvəzini mən ödəyəcəyəm. Sənin öz həyatın üçün mənə borclu olduğunu demək istəmirəm.   <span class="verse" id="V20">20&#160;</span>Bəli, qardaş, Rəbdə mənə bir yardımın olsun. Ürəyimi Məsihdə təravətləndir.   </div><div class='p'> <span class="verse" id="V21">21&#160;</span>İtaətkar olduğuna əmin olaraq bunu sənə yazıram. Bilirəm ki, istədiklərimi artıqlaması ilə yerinə yetirəcəksən.   <span class="verse" id="V22">22&#160;</span>Bununla yanaşı, mənə bir qonaq otağı hazırla. Ümidvaram ki, dualarınız vasitəsilə sizə bəxş olunacağam.   </div><div class='s'>Xudahafizləşmə </div> <div class='p'> <span class="verse" id="V23">23&#160;</span><a href="#FN5" class="notemark">*<span class="popup">Kol. 1:7; 4:12</span></a>Məsih İsada olub mənimlə birgə həbs olunan Epafra,   <span class="verse" id="V24">24&#160;</span><a href="#FN6" class="notemark">*<span class="popup">Həv. 12:12,25; 15:37-39; 19:29; 27:2; Kol. 4:10,14; 2Tim. 4:10-11</span></a>əməkdaşlarım Mark, Aristarx, Dima, Luka da sənə salam göndərir.   </div><div class='p'> <span class="verse" id="V25">25&#160;</span>Rəbb İsa Məsihin lütfü sizin ruhunuza yar olsun!   </div><ul class='tnav'>
<li><a href='index.htm'>FİLİMONA</a></li>
<li><a href='TIT03.htm'>&lt;</a></li>
<li><a href='PHM.htm'>1</a></li>
<li><a href='HEB01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">1:2</a>
<span class="xt"><a href='COL04.htm#V17'>Kol. 4:17</a></span></p>
<p class="x" id="FN2"><span class="notemark">*</span><a class="notebackref" href="#V10">1:10</a>
<span class="xt"><a href='COL04.htm#V9'>Kol. 4:9</a></span></p>
<p class="f" id="FN3"><span class="notemark">*</span><a class="notebackref" href="#V11">1:11</a>
<span class="fq">Onisim </span><span class="ft">– yunan mətnində Onisimos sözü olub </span><span class="fq">yararlı </span><span class="ft">deməkdir.</span></p>
<p class="f" id="FN4"><span class="notemark">†</span><a class="notebackref" href="#V12">1:12</a>
<span class="fq">Onun özünü … göndərirəm </span><span class="ft">– bəzi əlyazmalarda </span><span class="fq">Onu sənin yanına göndərirəm. Sən də onu, can-ciyərimi qəbul et.</span></p>
<p class="x" id="FN5"><span class="notemark">*</span><a class="notebackref" href="#V23">1:23</a>
<span class="xt"><a href='COL01.htm#V7'>Kol. 1:7</a>; <a href='COL04.htm#V12'>4:12</a></span></p>
<p class="x" id="FN6"><span class="notemark">*</span><a class="notebackref" href="#V24">1:24</a>
<span class="xt"><a href='ACT12.htm#V12'>Həv. 12:12,25</a>; <a href='ACT15.htm#V37'>15:37-39</a>; <a href='ACT19.htm#V29'>19:29</a>; <a href='ACT27.htm#V2'>27:2</a>; <a href='COL04.htm#V10'>Kol. 4:10,14</a>; <a href='2TI04.htm#V10'>2Tim. 4:10-11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
