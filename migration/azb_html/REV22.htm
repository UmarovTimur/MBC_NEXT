<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV21.htm'>&lt;</a></li>
<li><a href='REV.htm'>22</a></li>
<li><a href='FRT01.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yez. 47:1; Zək. 14:8</span></a>Mələk mənə həyat suyu<a href="#FN2" class="notemark">*<span class="popup">Həyat suyu – bəzi əlyazmalarda təmiz həyat suyu.</span></a> axan çayı göstərdi. Bu çay büllur kimi parlaq olub Allahın və Quzunun taxtından çıxır   <span class="verse" id="V2">2&#160;</span><a href="#FN3" class="notemark">*<span class="popup">Yar. 2:9</span></a>və şəhərin baş küçəsinin ortasından axırdı. Çayın hər iki tayında on iki cür meyvə gətirən həyat ağacı var idi. O ağac hər ay meyvə gətirir. Onun yarpaqları millətlərə şəfa vermək üçündür.   <span class="verse" id="V3">3&#160;</span><a href="#FN4" class="notemark">*<span class="popup">Zək. 14:11</span></a>Daha lənətlənən heç bir şey olmayacaq. Allahın və Quzunun taxtı orada olacaq və qulları Ona ibadət edəcək.   <span class="verse" id="V4">4&#160;</span>Onlar Onun üzünü görəcək, alınlarında Onun adını daşıyacaqlar.   <span class="verse" id="V5">5&#160;</span><a href="#FN5" class="notemark">*<span class="popup">Yeş. 60:19; Dan. 7:18</span></a>Artıq gecə olmayacaq, heç kəsin çıraq və günəş işığına ehtiyacı olmayacaq. Çünki Rəbb Allah onlara işıq verəcək və onlar əbədi olaraq padşahlıq edəcək.   </div><div class='s'>İsanın zühuru </div> <div class='p'> <span class="verse" id="V6">6&#160;</span>Mələk mənə dedi: «Bu sözlər etibarlı və həqiqidir. Peyğəmbərlərin ruhlarına ilham verən Rəbb Allah mələyini göndərib ki, Öz qullarına tezliklə baş verməli hadisələri göstərsin».   <span class="verse" id="V7">7&#160;</span>İsa deyir: «Budur, tezliklə gəlirəm! Bu kitabın peyğəmbərlik sözlərinə riayət edən kəs nə bəxtiyardır!»   </div><div class='p'> <span class="verse" id="V8">8&#160;</span>Mən Yəhya bunları eşitdim və gördüm. Eşidib gördükdə bunları mənə göstərən mələyə səcdə etmək üçün onun ayaqlarına düşdüm.   <span class="verse" id="V9">9&#160;</span>Amma o mənə dedi: «Yox, olmaz! Mən səninlə, peyğəmbər qardaşlarınla və bu kitabın sözlərinə riayət edənlərlə birgə Allah quluyam. Allaha səcdə et».   <span class="verse" id="V10">10&#160;</span>Yenə də mənə dedi: «Bu kitabın peyğəmbərlik sözlərini möhürləmə, çünki vaxt yaxındır.   <span class="verse" id="V11">11&#160;</span><a href="#FN6" class="notemark">*<span class="popup">Dan. 12:10</span></a>Haqsızlıq edən qoy daha da haqsızlıq etsin. Murdar olan daha da murdarlansın. Saleh olansa qoy daha da saleh işlər görsün. Müqəddəs olan daha da müqəddəs olsun».   </div><div class='p'> <span class="verse" id="V12">12&#160;</span><a href="#FN7" class="notemark">*<span class="popup">Zəb. 28:4; Yeş. 40:10; 62:11; Yer. 17:10</span></a>İsa deyir: «Budur, tezliklə gəlirəm. Verəcəyim mükafat Mənimlədir və hər kəsə öz əməlinə görə əvəz verəcəyəm.   <span class="verse" id="V13">13&#160;</span><a href="#FN8" class="notemark">*<span class="popup">Yeş. 44:6; 48:12; Vəhy 1:8,17; 2:8</span></a>Alfa və Omeqa, Birinci və Sonuncu, Başlanğıc və Axır Mənəm!»   </div><div class='p'> <span class="verse" id="V14">14&#160;</span><a href="#FN9" class="notemark">*<span class="popup">Yar. 2:9; 3:22</span></a>Xalatlarını günahdan təmizləyənlər<a href="#FN10" class="notemark">†<span class="popup">Xalatlarını günahdan təmizləyənlər – bəzi əlyazmalarda Əmrlərinə əməl edənlər.</span></a> nə bəxtiyardır! Bununla da həyat ağacından yeməyə icazələri olacaq, darvazalardan keçib şəhərə girəcəklər.   <span class="verse" id="V15">15&#160;</span>İt kimi murdarlar, sehrbazlar, əxlaqsızlar, qatillər, bütpərəstlər və yalanı sevib danışan hər kəssə kənarda qalacaq.   </div><div class='p'> <span class="verse" id="V16">16&#160;</span><a href="#FN11" class="notemark">*<span class="popup">Yeş. 11:1,10</span></a>Yenə deyir: «Mən İsa Öz mələyimi göndərdim ki, cəmiyyətlərə aid olan bu şəhadəti sizə versin. Mən Davudun Kökü və Nəsli, parlaq Dan Ulduzuyam».   </div><div class='p'> <span class="verse" id="V17">17&#160;</span><a href="#FN12" class="notemark">*<span class="popup">Yeş. 55:1</span></a>Ruh da, gəlin də deyir: «Gəl!» Qoy eşidən də desin: «Gəl!» Susayan qoy gəlsin, arzu edən həyat suyunu müftə götürsün.   </div><div class='p'> <span class="verse" id="V18">18&#160;</span><a href="#FN13" class="notemark">*<span class="popup">Qanun. 4:2; 12:32</span></a>Mən bu kitabın peyğəmbərlik sözlərini eşidən hər kəsə xəbərdarlıq edirəm: kim bunlara bir şey artırarsa, Allah da ona bu kitabda yazılan bəlaları artıracaq;   <span class="verse" id="V19">19&#160;</span>kim bu peyğəmbərlik kitabının sözlərindən bir şey götürərsə, Allah da bu kitabda yazılmış həyat ağacından və müqəddəs şəhərdən ona düşən payı götürəcək.   </div><div class='p'> <span class="verse" id="V20">20&#160;</span>Bunlara şəhadət edən deyir: «Bəli, tezliklə gəlirəm!» Amin. Gəl, ya Rəbb İsa!   </div><div class='p'> <span class="verse" id="V21">21&#160;</span>Rəbb İsanın lütfü hamıya<a href="#FN14" class="notemark">‡<span class="popup">Hamıya – bəzi əlyazmalarda bütün müqəddəslərə.</span></a> yar olsun! Amin.   </div><ul class='tnav'>
<li><a href='index.htm'>VƏHY</a></li>
<li><a href='REV21.htm'>&lt;</a></li>
<li><a href='REV.htm'>22</a></li>
<li><a href='FRT01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">22:1</a>
<span class="xt"><a href='EZK47.htm#V1'>Yez. 47:1</a>; <a href='ZEC14.htm#V8'>Zək. 14:8</a></span></p>
<p class="f" id="FN2"><span class="notemark">*</span><a class="notebackref" href="#V1">22:1</a>
<span class="fq">Həyat suyu </span><span class="ft">– bəzi əlyazmalarda </span><span class="fq">təmiz həyat suyu.</span></p>
<p class="x" id="FN3"><span class="notemark">*</span><a class="notebackref" href="#V2">22:2</a>
<span class="xt"><a href='GEN02.htm#V9'>Yar. 2:9</a></span></p>
<p class="x" id="FN4"><span class="notemark">*</span><a class="notebackref" href="#V3">22:3</a>
<span class="xt"><a href='ZEC14.htm#V11'>Zək. 14:11</a></span></p>
<p class="x" id="FN5"><span class="notemark">*</span><a class="notebackref" href="#V5">22:5</a>
<span class="xt"><a href='ISA60.htm#V19'>Yeş. 60:19</a>; <a href='DAN07.htm#V18'>Dan. 7:18</a></span></p>
<p class="x" id="FN6"><span class="notemark">*</span><a class="notebackref" href="#V11">22:11</a>
<span class="xt"><a href='DAN12.htm#V10'>Dan. 12:10</a></span></p>
<p class="x" id="FN7"><span class="notemark">*</span><a class="notebackref" href="#V12">22:12</a>
<span class="xt"><a href='PSA028.htm#V4'>Zəb. 28:4</a>; <a href='ISA40.htm#V10'>Yeş. 40:10</a>; <a href='ISA62.htm#V11'>62:11</a>; <a href='JER17.htm#V10'>Yer. 17:10</a></span></p>
<p class="x" id="FN8"><span class="notemark">*</span><a class="notebackref" href="#V13">22:13</a>
<span class="xt"><a href='ISA44.htm#V6'>Yeş. 44:6</a>; <a href='ISA48.htm#V12'>48:12</a>; <a href='REV01.htm#V8'>Vəhy 1:8,17</a>; <a href='REV02.htm#V8'>2:8</a></span></p>
<p class="x" id="FN9"><span class="notemark">*</span><a class="notebackref" href="#V14">22:14</a>
<span class="xt"><a href='GEN02.htm#V9'>Yar. 2:9</a>; <a href='GEN03.htm#V22'>3:22</a></span></p>
<p class="f" id="FN10"><span class="notemark">†</span><a class="notebackref" href="#V14">22:14</a>
<span class="fq">Xalatlarını günahdan təmizləyənlər </span><span class="ft">– bəzi əlyazmalarda </span><span class="fq">Əmrlərinə əməl edənlər.</span></p>
<p class="x" id="FN11"><span class="notemark">*</span><a class="notebackref" href="#V16">22:16</a>
<span class="xt"><a href='ISA11.htm#V1'>Yeş. 11:1,10</a></span></p>
<p class="x" id="FN12"><span class="notemark">*</span><a class="notebackref" href="#V17">22:17</a>
<span class="xt"><a href='ISA55.htm#V1'>Yeş. 55:1</a></span></p>
<p class="x" id="FN13"><span class="notemark">*</span><a class="notebackref" href="#V18">22:18</a>
<span class="xt"><a href='DEU04.htm#V2'>Qanun. 4:2</a>; <a href='DEU12.htm#V32'>12:32</a></span></p>
<p class="f" id="FN14"><span class="notemark">‡</span><a class="notebackref" href="#V21">22:21</a>
<span class="fq">Hamıya </span><span class="ft">– bəzi əlyazmalarda </span><span class="fq">bütün müqəddəslərə.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
