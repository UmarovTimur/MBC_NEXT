<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV16.htm'>&lt;</a></li>
<li><a href='LEV.htm'>17</a></li>
<li><a href='LEV18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Həyat verən qandır </div> <div class='p'> <span class="verse" id="V1">1&#160;</span>Rəbb Musaya belə dedi:   <span class="verse" id="V2">2&#160;</span>«Harunla oğullarına və bütün İsrail övladlarına söylə: “Rəbbin əmri budur:   <span class="verse" id="V3">3&#160;</span>İsraillilərdən düşərgədə yaxud onun kənarında mal-qara, qoyun ya da keçi kəsən   <span class="verse" id="V4">4&#160;</span>onu Rəbbin məskəninə, Onun önünə qurban kimi təqdim edərək Hüzur çadırının girişinə gətirməyən hər kəs qan tökməkdə müqəssir sayılsın. Belə adam xalqı arasından qovulsun.   <span class="verse" id="V5">5&#160;</span>Belə ki İsrail övladları qurbanlarını çöldə kəsmək əvəzinə onları Rəbbin hüzuruna, Hüzur çadırının girişinə, kahinin yanına gətirsinlər və Rəbbə ünsiyyət qurbanları olaraq kəssinlər.   <span class="verse" id="V6">6&#160;</span>Kahin belə qurbanın qanını Hüzur çadırı girişinin yanındakı Rəbbin qurbangahına səpsin, piyini isə Rəbbin xoşuna gələn ətir kimi tüstülədib yandırsın.   <span class="verse" id="V7">7&#160;</span><a href="#FN1" class="notemark">*<span class="popup">2Saln. 11:15 </span></a> İsrail övladları bir daha Rəbbə xəyanət edib heç vaxt təkə görkəmində bütlərə qurban kəsməsinlər. Bu, nəsildən-nəslə onlar üçün əbədi qayda olsun”.   </div><div class='p'> <span class="verse" id="V8">8&#160;</span>Bir də ki onlara de: “İsrail övladlarından yaxud aralarında yaşayan yadellilərdən kim yandırma qurbanını və ya ünsiyyət qurbanını kəsəndə   <span class="verse" id="V9">9&#160;</span>Rəbbin hüzuruna təqdim edərək Hüzur çadırının girişinə qurban gətirməyən hər adam xalqı arasından qovulsun.   </div><div class='p'> <span class="verse" id="V10">10&#160;</span><a href="#FN2" class="notemark">*<span class="popup">Yar. 9:4; Lev. 7:26-27; 19:26; Qanun. 12:16,23-25; 15:23 </span></a> İsrail övladlarından ya da aralarında yaşayan yadellilərdən bir az da olsa, qan yeyən hər kəsdən Mən üz döndərib xalqı arasından qovacağam,   <span class="verse" id="V11">11&#160;</span><a href="#FN3" class="notemark">*<span class="popup">İbr. 9:22 </span></a> çünki hər məxluqa həyat verən qandır. Mən onu həyatınızın kəffarəsi üçün qurbangahda təqdim olunmağa təyin etmişəm; çünki həyat verdiyinə görə kəffarə edən qandır.   <span class="verse" id="V12">12&#160;</span>Buna görə də Mən İsrail övladlarına demişəm: ‹Sizdən heç bir kəs, aranızda yaşayan yadelli də qan yeməsin›.   </div><div class='p'> <span class="verse" id="V13">13&#160;</span>İsrail övladlarından ya da aralarında yaşayan yadellilərdən yeyilə bilən heyvan yaxud quş ovlayan insan onun qanını yerə axıdıb torpaqla örtsün.   <span class="verse" id="V14">14&#160;</span>Çünki hər məxluqa həyat verən onun qanıdır. Buna görə Mən İsrail övladlarına ‹heç bir məxluqun qanını yeməyin› demişəm. Çünki hər məxluqa həyat verən onun qanıdır. Onu yeyən hər kəs xalqının arasından qovulsun.   <span class="verse" id="V15">15&#160;</span>Yerli olsun, yadelli olsun, təbii yolla ölən, parçalanıb ölən heyvanı yeyən adam qoy geyimini yusun, su ilə yuyunsun və axşamadək murdar, sonra pak sayılsın.   <span class="verse" id="V16">16&#160;</span>Əgər belə adam geyimini və bədənini yumasa, cəzasını çəkəcək”».   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV16.htm'>&lt;</a></li>
<li><a href='LEV.htm'>17</a></li>
<li><a href='LEV18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">17:7</a>
<span class="xt"><a href='2CH11.htm#V15'>2Saln. 11:15</a> </span></p>
<p class="x" id="FN2"><span class="notemark">*</span><a class="notebackref" href="#V10">17:10</a>
<span class="xt"><a href='GEN09.htm#V4'>Yar. 9:4</a>; <a href='LEV07.htm#V26'>Lev. 7:26-27</a>; <a href='LEV19.htm#V26'>19:26</a>; <a href='DEU12.htm#V16'>Qanun. 12:16,23-25</a>; <a href='DEU15.htm#V23'>15:23</a> </span></p>
<p class="x" id="FN3"><span class="notemark">*</span><a class="notebackref" href="#V11">17:11</a>
<span class="xt"><a href='HEB09.htm#V22'>İbr. 9:22</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
