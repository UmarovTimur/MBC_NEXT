<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EFESLİLƏRƏ 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EFESLİLƏRƏ</a></li>
<li><a href='EPH05.htm'>&lt;</a></li>
<li><a href='EPH.htm'>6</a></li>
<li><a href='PHP01.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Kol. 3:20</span></a>Ey övladlar, Rəbdə olduğunuza görə ata-ananıza itaət edin. Bu haqdandır.   <span class="verse" id="V2">2&#160;</span><a href="#FN2" class="notemark">*<span class="popup">Çıx. 20:12; Qanun. 5:16</span></a>İçində vəd olan ilk əmr budur: «Ata-anana hörmət et ki,   <span class="verse" id="V3">3&#160;</span>xoş güzəranın və yer üzündə ömrün uzun olsun».   </div><div class='p'> <span class="verse" id="V4">4&#160;</span><a href="#FN3" class="notemark">*<span class="popup">Kol. 3:21</span></a>Ey atalar, siz də övladlarınızı qəzəbləndirməyin, ancaq onları Rəbbin tərbiyə və öyüdü ilə böyüdün.   </div><div class='p'> <span class="verse" id="V5">5&#160;</span><a href="#FN4" class="notemark">*<span class="popup">Kol. 3:22-25</span></a>Ey qullar, Məsihə itaət etdiyiniz kimi dünyəvi ağalarınıza da qorxu və lərzə ilə səmimi qəlbdən itaət edin.   <span class="verse" id="V6">6&#160;</span>Bunu yalnız insanları razı salmaq üçün gözə xoş görünən xidmətlə deyil, Məsihin qulları kimi can-dildən Allahın iradəsini yerinə yetirmək üçün edin.   <span class="verse" id="V7">7&#160;</span>İnsanlara deyil, Rəbbə qulluq etdiyiniz kimi ürəkdən qulluq edin.   <span class="verse" id="V8">8&#160;</span>Bilin ki, istər qul, istərsə də azad – hər bir kəs gördüyü yaxşı işin əvəzini Rəbdən alacaq.   </div><div class='p'> <span class="verse" id="V9">9&#160;</span><a href="#FN5" class="notemark">*<span class="popup">Qanun. 10:17; Kol. 3:25; 4:1</span></a>Ey ağalar, siz də həmçinin qullarınızla bu cür rəftar edin. Daha onlara hədə-qorxu gəlməyin. Bilin ki, onların da, sizin də Ağanız göylərdədir və O, insanlar arasında tərəfkeşlik etməz.   </div><div class='s'>Allahın verdiyi ruhani zireh və silahlar </div> <div class='p'> <span class="verse" id="V10">10&#160;</span>Nəhayət, Rəbdə və Onun böyük qüvvəsində möhkəmlənin.   <span class="verse" id="V11">11&#160;</span>İblisin hiylələrinə qarşı dura bilmək üçün Allahın verdiyi bütün zireh və silahlara bürünün.   <span class="verse" id="V12">12&#160;</span>Çünki mübarizəmiz qandan və ətdən ibarət olan insanlara qarşı deyil, şər başçılarına və hakim olanlara, bu qaranlıq dünyanın hökmranlarına, səmadakı ruhani şər qüvvələrə qarşıdır.   <span class="verse" id="V13">13&#160;</span>Buna görə Allahın bütün zireh və silahlarını götürün ki, pis gündə müqavimət göstərib, əlinizdən gələn hər bir şeyi etdikdən sonra dayana biləsiniz.   <span class="verse" id="V14">14-15&#160;</span><a href="#FN6" class="notemark">*<span class="popup">Yeş. 52:7; 59:17</span></a>Beləliklə, həqiqəti kəmər kimi belinizə bağlamış, salehliyi zireh kimi döşünüzə taxmış, barışıq Müjdəsini yaymaq hazırlığını ayaqlarınıza geyinmiş olaraq yerinizdə durun.   <span class="verse" id="V16">16&#160;</span>Bütün bunlara əlavə olaraq şər olanın bütün yanar oxlarını söndürə bilmək üçün iman qalxanını əlinizə götürün.   <span class="verse" id="V17">17&#160;</span><a href="#FN7" class="notemark">*<span class="popup">Yeş. 59:17; 1Sal. 5:8</span></a>Xilas dəbilqəsini və Ruhun qılıncını, yəni Allahın kəlamını götürün.   <span class="verse" id="V18">18&#160;</span>Hər cür dua və yalvarışla, həmişə Ruhun idarəsi ilə dua edin. Bu məqsəd uğrunda tamamilə mətin olub oyaq qalaraq bütün müqəddəslər üçün dua edin.   <span class="verse" id="V19">19-20&#160;</span>Ağzımı hər açanda mənə lazımi söz verilsin deyə mənim üçün də dua edin ki, uğrunda zəncirlə bağlı halda elçilik etdiyim Müjdənin sirrini açım və bu Müjdəni lazımınca cəsarətlə bəyan edə bilim.   </div><div class='s'>Salam göndərmə </div> <div class='p'> <span class="verse" id="V21">21&#160;</span><a href="#FN8" class="notemark">*<span class="popup">Həv. 20:4; 2Tim. 4:12</span></a><a href="#FN9" class="notemark">*<span class="popup">Kol. 4:7-8</span></a>Necə olduğumu və nə iş gördüyümü siz də biləsiniz deyə Rəbdə sevimli qardaş və sadiq xidmətçi Tixik sizə hər şeyi bildirəcək.   <span class="verse" id="V22">22&#160;</span>Onu bu məqsədlə yanınıza göndərdim ki, bizim vəziyyətimizdən xəbərdar olasınız və o sizin qəlbinizi ovutsun.   </div><div class='p'> <span class="verse" id="V23">23&#160;</span>Ata Allah və Rəbb İsa Məsihdən bacı-qardaşlara sülh və imanla məhəbbət olsun.   <span class="verse" id="V24">24&#160;</span>Rəbbimiz İsa Məsihi ölməz məhəbbətlə sevənlərin hamısına lütf olsun!   </div><ul class='tnav'>
<li><a href='index.htm'>EFESLİLƏRƏ</a></li>
<li><a href='EPH05.htm'>&lt;</a></li>
<li><a href='EPH.htm'>6</a></li>
<li><a href='PHP01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">6:1</a>
<span class="xt"><a href='COL03.htm#V20'>Kol. 3:20</a></span></p>
<p class="x" id="FN2"><span class="notemark">*</span><a class="notebackref" href="#V2">6:2</a>
<span class="xt"><a href='EXO20.htm#V12'>Çıx. 20:12</a>; <a href='DEU05.htm#V16'>Qanun. 5:16</a></span></p>
<p class="x" id="FN3"><span class="notemark">*</span><a class="notebackref" href="#V4">6:4</a>
<span class="xt"><a href='COL03.htm#V21'>Kol. 3:21</a></span></p>
<p class="x" id="FN4"><span class="notemark">*</span><a class="notebackref" href="#V5">6:5</a>
<span class="xt"><a href='COL03.htm#V22'>Kol. 3:22-25</a></span></p>
<p class="x" id="FN5"><span class="notemark">*</span><a class="notebackref" href="#V9">6:9</a>
<span class="xt"><a href='DEU10.htm#V17'>Qanun. 10:17</a>; <a href='COL03.htm#V25'>Kol. 3:25</a>; <a href='COL04.htm#V1'>4:1</a></span></p>
<p class="x" id="FN6"><span class="notemark">*</span><a class="notebackref" href="#V14">6:14-15</a>
<span class="xt"><a href='ISA52.htm#V7'>Yeş. 52:7</a>; <a href='ISA59.htm#V17'>59:17</a></span></p>
<p class="x" id="FN7"><span class="notemark">*</span><a class="notebackref" href="#V17">6:17</a>
<span class="xt"><a href='ISA59.htm#V17'>Yeş. 59:17</a>; <a href='1TH05.htm#V8'>1Sal. 5:8</a></span></p>
<p class="x" id="FN8"><span class="notemark">*</span><a class="notebackref" href="#V21">6:21</a>
<span class="xt"><a href='ACT20.htm#V4'>Həv. 20:4</a>; <a href='2TI04.htm#V12'>2Tim. 4:12</a></span></p>
<p class="x" id="FN9"><span class="notemark">*</span><a class="notebackref" href="#V21">6:21</a>
<span class="xt"><a href='COL04.htm#V7'>Kol. 4:7-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
