<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM05.htm'>&lt;</a></li>
<li><a href='NUM.htm'>6</a></li>
<li><a href='NUM07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Nəzirilik andı </div> <div class='p'> <span class="verse" id="V1">1&#160;</span>Rəbb Musaya belə dedi:   <span class="verse" id="V2">2&#160;</span>«İsrail övladlarına söylə və onlara əmr et: “Bir kişi və yaxud bir qadın nəzirilik əhdi edib özünü Rəbbə həsr edərsə,   <span class="verse" id="V3">3&#160;</span><a href="#FN1" class="notemark">*<span class="popup">Luka 1:15 </span></a> şərabdan və başqa kefləndirici içkidən çəkinsin. Hətta şərab sirkəsi də, başqa kefləndirici içkidən hazırlanmış sirkə də, üzüm suyu da içməsin; nə üzüm, nə də kişmiş yesin.   <span class="verse" id="V4">4&#160;</span>Nəziri olduğu müddətdə çəyirdəkdən qabığa qədər meynədən istehsal edilmiş heç bir şey yeməsin.   </div><div class='p'> <span class="verse" id="V5">5&#160;</span>Nəziri olduğu bütün müddətdə başına ülgüc dəyməsin, saçını uzatsın; özünü Rəbbə həsr etdiyi müddət qurtarana qədər müqəddəs olsun.   </div><div class='p'> <span class="verse" id="V6">6&#160;</span>Özünü Rəbbə həsr etdiyi günlərdə meyitə yaxınlaşmasın.   <span class="verse" id="V7">7&#160;</span>Atası və anası, qardaşı və bacısı ölsə, onlara görə özünü murdar etməsin; çünki özünü Allahına həsretmə rəmzi onun başı üzərindədir.   <span class="verse" id="V8">8&#160;</span>Nəziri olduğu bütün müddətdə o, Rəbbə həsr edilmişdir.   </div><div class='p'> <span class="verse" id="V9">9&#160;</span>Yanında bir adam birdən-birə qəflətən ölərsə və nəzirinin saçını murdar eləyərsə, o təmiz olduğu gün – yeddinci gün başını qırxdırsın.   <span class="verse" id="V10">10&#160;</span>Səkkizinci gün Hüzur çadırının girişində kahinə iki qumru quşu yaxud iki göyərçin gətirsin.   <span class="verse" id="V11">11&#160;</span>Kahin birini günah qurbanı və o birini yandırma qurbanı kimi təqdim etsin ki, nəzirinin günahı üçün kəffarə olsun, çünki meyitlə bir yerdə olmaqla o günah işlətdi. Həmin gün yenidən başını təqdis etsin.   <span class="verse" id="V12">12&#160;</span>Nəziri olduğu müddətdə özünü Rəbbə yenidən həsr etsin və təqsir qurbanı olaraq birillik erkək toğlu gətirsin. Əvvəlki günlər isə boşa getsin, çünki nəziriliyi murdarlanmışdır.   </div><div class='p'> <span class="verse" id="V13">13&#160;</span><a href="#FN2" class="notemark">*<span class="popup">Həv. 21:23-24 </span></a> Nəziriyə aid olan qanun budur: özünü həsr etdiyi müddət qurtaranda nəziri Hüzur çadırının girişinə gətirilsin.   <span class="verse" id="V14">14&#160;</span>Orada Rəbbə bu təqdimləri gətirsin: yandırma qurbanı olaraq birillik qüsursuz bir erkək toğlu, günah qurbanı olan birillik qüsursuz bir dişi toğlu, ünsiyyət qurbanı olan qüsursuz bir qoç,   <span class="verse" id="V15">15&#160;</span>bir səbət mayasız çörək, narın undan zeytun yağı ilə yoğrulmuş mayasız kökələrdən və üstünə zeytun yağı sürtülmüş mayasız qoğallardan ibarət olan taxıl təqdimləri və içmə təqdimləri.   <span class="verse" id="V16">16&#160;</span>Kahin Rəbbin önündə onları təqdim etsin; günah qurbanını və yandırma qurbanını gətirsin.   <span class="verse" id="V17">17&#160;</span>Mayasız çörək səbəti ilə birgə qoçu Rəbbə ünsiyyət qurbanı kimi gətirsin; kahin onun taxıl təqdimi ilə içmə təqdimini də gətirsin.   <span class="verse" id="V18">18&#160;</span>Nəziri Hüzur çadırının girişində öz həsr etdiyi saçını qırxsın, sonra saçını götürüb ünsiyyət qurbanının altındakı oda qoysun.   <span class="verse" id="V19">19&#160;</span>Nəziri həsr etdiyi saçını qırxdıqdan sonra kahin qoçun bişmiş bir qolunu, səbətdən götürdüyü mayasız bir kökə və mayasız bir qoğal ilə birgə nəzirinin ovuclarına qoysun.   <span class="verse" id="V20">20&#160;</span>Sonra yellətmə təqdimi kimi onları Rəbbin hüzurunda yellətsin. Onlar yellədilən döş əti və qaldırılan budla birgə müqəddəsdir, kahinə məxsusdur. Ondan sonra nəziri şərab içə bilər.   </div><div class='p'> <span class="verse" id="V21">21&#160;</span>Özünü həsr etdiyinə görə Rəbbə təqdimini və buna əlavə olaraq verə biləcəyi başqa şeyləri əhd edən nəziri ilə əlaqədar qanun budur. Nəzirilik qanuna görə nəziri nə əhd etmişsə, onu icra etməlidir”».   </div><div class='s'>Kahinlərin xeyir-duası </div> <div class='p'> <span class="verse" id="V22">22&#160;</span>Rəbb Musaya dedi:   <span class="verse" id="V23">23&#160;</span>«Harun və oğullarına belə de: İsrail övladlarına belə xeyir-dua verin:   </div><div class='q'> <span class="verse" id="V24">24&#160;</span>“Qoy Rəbb sənə xeyir-dua verib səni qorusun;   </div><div class='q'> <span class="verse" id="V25">25&#160;</span>Rəbb Öz nurlu üzünü sənə göstərərək lütf versin.   </div><div class='q'> <span class="verse" id="V26">26&#160;</span>Rəbb üzünü sənə tərəf çevirsin, sənə sülh versin”.   </div><div class='p'> <span class="verse" id="V27">27&#160;</span>Beləcə kahinlər Mənim adımla İsrail övladlarına xeyir-dua verəndə Mən də onlara xeyir-dua verəcəyəm».   </div><ul class='tnav'>
<li><a href='index.htm'>SAYLAR</a></li>
<li><a href='NUM05.htm'>&lt;</a></li>
<li><a href='NUM.htm'>6</a></li>
<li><a href='NUM07.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">6:3</a>
<span class="xt"><a href='LUK01.htm#V15'>Luka 1:15</a> </span></p>
<p class="x" id="FN2"><span class="notemark">*</span><a class="notebackref" href="#V13">6:13</a>
<span class="xt"><a href='ACT21.htm#V23'>Həv. 21:23-24</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
