<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Pis bağbanlar məsəli </div> <div class='r'>(Mat. 21:33-46; Luka 20:9-19)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 5:1-7</span></a>İsa məsəllər söyləyib onlarla danışmağa başladı: «Bir adam üzüm bağı saldı, oranın ətrafına çəpər çəkdi. İçində yer qazaraq üzümsıxan düzəltdi, nəzarət qülləsi tikdi. Sonra isə bağı bağbanlara icarəyə verərək başqa ölkəyə getdi.   <span class="verse" id="V2">2&#160;</span>Məhsul vaxtı çatanda bağbanların yanına bir qul göndərdi ki, üzüm bağının məhsulundan bir qədərini onlardan alsın.   <span class="verse" id="V3">3&#160;</span>Lakin bağbanlar qulu tutub döydülər və əliboş geri qaytardılar.   <span class="verse" id="V4">4&#160;</span>Bağ sahibi onların yanına yenə başqa bir qul göndərdi. Onun da başını vurub yardılar və biabır etdilər.   <span class="verse" id="V5">5&#160;</span>Başqasını göndərdi, onu isə öldürdülər. O, çox adam göndərdi, onlardan bəzisini döydülər, bəzisini isə öldürdülər.   <span class="verse" id="V6">6&#160;</span>Yanında ancaq bir nəfər qalmışdı ki, bu da onun sevimli oğlu idi. “Oğluma hörmət edərlər” deyərək axırda onu onların yanına göndərdi.   <span class="verse" id="V7">7&#160;</span>Bağbanlarsa bir-birlərinə dedilər: “Varis budur. Gəlin onu öldürək, onda miras bizə qalacaq”.   <span class="verse" id="V8">8&#160;</span>Beləcə onu tutub öldürdülər və bağdan kənara atdılar.   <span class="verse" id="V9">9&#160;</span>Beləliklə, bağ sahibi nə edəcək? Gəlib bağbanları həlak edəcək və bağı başqalarına verəcək.   <span class="verse" id="V10">10&#160;</span><a href="#FN2" class="notemark">*<span class="popup">Zəb. 118:22-23</span></a>Məgər siz bu Müqəddəs Yazını oxumamısınız?  </div><div class='q'>“Bənnaların rədd etdiyi daş  </div><div class='q'>Guşədaşı olub.   </div><div class='q'> <span class="verse" id="V11">11&#160;</span>Bu, Rəbbin işi idi,  </div><div class='q'>Gözümüzdə xariqəli bir işdir”».   </div><div class='p'> <span class="verse" id="V12">12&#160;</span>Yəhudi rəhbərləri başa düşdülər ki, İsa bu məsəli onlar barədə söylədi. Ona görə də İsanı tutmaq üçün yol axtarırdılar, lakin camaatdan qorxdular. Beləcə Onu tərk edib getdilər.   </div><div class='s'>Hər kəsin öz haqqı </div> <div class='r'>(Mat. 22:15-22; Luka 20:20-26)  </div><div class='p'> <span class="verse" id="V13">13&#160;</span>Sonra İsanı dediyi sözlərlə tələyə salmaq üçün fariseylərdən və hirodçulardan bəzisini Onun yanına göndərdilər.   <span class="verse" id="V14">14&#160;</span>Onlar gəlib İsaya dedilər: «Müəllim, biz bilirik ki, Sən etibarlı adamsan və heç kimə tərəfkeşlik etmirsən. Çünki insanlar arasında fərq qoymursan və Allahın yolunu həqiqətə görə öyrədirsən. Bizim üçün qeysərə vergi verməyə icazə var ya yox? Biz vergi verək ya yox?»   <span class="verse" id="V15">15&#160;</span>Onların ikiüzlülüyünü bilən İsa dedi: «Məni niyə sınağa çəkirsiniz? Mənə bir dinar gətirin, baxım».   <span class="verse" id="V16">16&#160;</span>Onlar da gətirdilər. İsa soruşdu: «Sikkənin üstündəki bu təsvir və yazı kimindir?» Ona dedilər: «Qeysərin».   <span class="verse" id="V17">17&#160;</span>İsa onlara dedi: «Elə isə, qeysərin haqqını qeysərə, Allahın haqqını Allaha verin». Onlar İsanın sözlərinə heyrətləndilər.   </div><div class='s'>Dirilmə haqqında sual </div> <div class='r'>(Mat. 22:23-33; Luka 20:27-40)  </div><div class='p'> <span class="verse" id="V18">18&#160;</span><a href="#FN3" class="notemark">*<span class="popup">Qanun. 25:5; Həv. 23:8</span></a>Dirilmənin olmadığını iddia edən bəzi sadukeylər İsanın yanına gəlib soruşdular:   <span class="verse" id="V19">19&#160;</span>«Müəllim, Musa bizim üçün belə yazmışdır: “Əgər bir adamın qardaşı ölsə, arvadı dul qalsa, amma övladı olmazsa, o biri qardaş bu dul arvadı alıb ölən qardaşın nəslini davam etdirsin”.   <span class="verse" id="V20">20&#160;</span>Yeddi qardaş var idi. Birincisi bir arvad aldı, amma övladı olmadan öldü.   <span class="verse" id="V21">21&#160;</span>Bu arvadı ikinci qardaş aldı, o da özündən sonra övlad qoymadan öldü, üçüncüsü də,   <span class="verse" id="V22">22&#160;</span>hətta yeddincisinə qədər belə etdi,<a href="#FN4" class="notemark">*<span class="popup">Belə etdi – bəzi əlyazmalarda bu arvadla evləndi.</span></a> amma övladı olmadan öldü. Hamısından sonra bu qadın da öldü.   <span class="verse" id="V23">23&#160;</span>Qiyamət günündə,<a href="#FN5" class="notemark">†<span class="popup">Qiyamət günündə – hərfi tərcümədə Dirilmədə.</span></a> ölülər diriləndə bu qadın onlardan hansının arvadı olacaq? Çünki yeddi qardaşın yeddisi də bu qadını almışdı».   </div><div class='p'> <span class="verse" id="V24">24&#160;</span>İsa onlara belə cavab verdi: «Nə Müqəddəs Yazıları, nə də Allahın qüdrətini bilirsiniz. Yanılmanıza səbəb bu deyilmi?   <span class="verse" id="V25">25&#160;</span>İnsanlar ölülər arasından diriləndə nə evlənir, nə də ərə gedirlər. Ancaq səmadakı mələklər kimi olurlar.   <span class="verse" id="V26">26&#160;</span><a href="#FN6" class="notemark">*<span class="popup">Çıx. 3:6</span></a>Bəs ölülərin dirildiyinə gəlincə, Musanın kitabındakı kolla bağlı əhvalatda Allahın necə ona “Mən İbrahimin Allahı, İshaqın Allahı və Yaqubun Allahıyam” dediyini oxumamısınızmı?   <span class="verse" id="V27">27&#160;</span>Allah ölülərin deyil, dirilərin Allahıdır. Beləliklə, siz çox yanılırsınız».   </div><div class='s'>Əmrlərin ən əsası </div> <div class='r'>(Mat. 22:34-40; Luka 10:25-28)  </div><div class='p'> <span class="verse" id="V28">28&#160;</span>İlahiyyatçılardan biri gəlib onların mübahisələrinə qulaq asdı və İsanın onlara yaxşı cavab verdiyini görüb Ondan soruşdu: «Əmrlərin ən əsası hansıdır?»   <span class="verse" id="V29">29&#160;</span><a href="#FN7" class="notemark">*<span class="popup">Qanun. 6:4-5</span></a>İsa cavab verdi: «Əmrlərin ən əsası budur: “Dinlə, ey İsrail! Allahımız Rəbb yeganə Rəbdir.   <span class="verse" id="V30">30&#160;</span>Allahın Rəbbi bütün qəlbinlə, bütün varlığınla, bütün düşüncənlə və bütün gücünlə sev”.<a href="#FN8" class="notemark">‡<span class="popup">Sev – bəzi əlyazmalarda sev”. Bu, əsas əmrdir.</span></a>   <span class="verse" id="V31">31&#160;</span><a href="#FN9" class="notemark">*<span class="popup">Lev. 19:18</span></a>İkincisi də budur: “Qonşunu özün kimi sev”. Bunlardan böyük əmr yoxdur».   <span class="verse" id="V32">32&#160;</span><a href="#FN10" class="notemark">*<span class="popup">Qanun. 4:35</span></a>İlahiyyatçı Ona dedi: «Müəllim, Sən nə yaxşı dedin, həqiqəti söylədin. Allah yeganədir, Ondan başqası yoxdur.   <span class="verse" id="V33">33&#160;</span>Onu bütün qəlbinlə, bütün ağlınla<a href="#FN11" class="notemark">§<span class="popup">Bütün ağlınla – bəzi əlyazmalarda bütün ağlınla, bütün varlığınla.</span></a> və bütün gücünlə sevmək, qonşunu da özün kimi sevmək yandırma qurbanlarının və başqa qurbanların hamısından daha vacibdir».   <span class="verse" id="V34">34&#160;</span>Dərrakəli cavab verdiyini görən İsa ona dedi: «Sən Allahın Padşahlığından uzaq deyilsən». Bundan sonra heç kim İsadan bir şey soruşmağa cəsarət etmədi.   </div><div class='s'>Məsih kimin Oğludur? </div> <div class='r'>(Mat. 22:41-46; Luka 20:41-44)  </div><div class='p'> <span class="verse" id="V35">35&#160;</span>İsa məbəddə təlim öyrədərək belə sual verdi: «Niyə ilahiyyatçılar Məsih Davudun Oğludur deyirlər?   <span class="verse" id="V36">36&#160;</span><a href="#FN12" class="notemark">*<span class="popup">Zəb. 110:1</span></a>Davud özü Müqəddəs Ruh vasitəsilə  </div><div class='q'>“Rəbb mənim Ağama dedi:  </div><div class='q'>‹Mən düşmənlərini ayaqlarının altına salanadək  </div><div class='q'>Sağımda otur›”  </div><div class='m'>deyib.   <span class="verse" id="V37">37&#160;</span>Davud özü Ona “Ağa” deyə müraciət edir. O necə Davudun oğlu ola bilər?» Böyük izdiham sevinclə Ona qulaq asırdı.   </div><div class='s'>İsa ilahiyyatçıları məzəmmət edir </div> <div class='r'>(Mat. 23:5-7; Luka 20:45-47)  </div><div class='p'> <span class="verse" id="V38">38&#160;</span>İsa təlim öyrədərək dedi: «İlahiyyatçılardan özünüzü qoruyun. Onlar uzun paltarlarda gəzməyi, bazar meydanlarında salam almağı,   <span class="verse" id="V39">39&#160;</span>sinaqoqlarda baş kürsüləri, ziyafətlərdə yuxarı başı tutmağı xoşlayarlar.   <span class="verse" id="V40">40&#160;</span>Onlar dul qadınların evlərini yeyib-dağıdar və özlərini göstərmək üçün uzun-uzadı dua edərlər. Bu adamların cəzası daha ağır olacaq».   </div><div class='s'>Dul qadının ianəsi </div> <div class='r'>(Luka 21:1-4)  </div><div class='p'> <span class="verse" id="V41">41&#160;</span>İsa məbədin ianə qutusunun qarşısında oturub xalqın oraya necə pul atmasına baxırdı. Bir çox varlı adam oraya böyük məbləğdə pul atırdı.   <span class="verse" id="V42">42&#160;</span>Bir kasıb dul qadın da gəlib bir kodrant<a href="#FN13" class="notemark">**<span class="popup">Kodrant – pul vahidi.</span></a> məbləğində iki lepton<a href="#FN14" class="notemark">††<span class="popup">Lepton – ən kiçik pul vahidi.</span></a> pul atdı.   <span class="verse" id="V43">43&#160;</span>İsa şagirdlərini yanına çağırıb onlara dedi: «Sizə doğrusunu deyirəm: bu kasıb dul qadın ianə qutusuna hamıdan çox pul atdı.   <span class="verse" id="V44">44&#160;</span>Çünki onların hamısı varlarının artıqlığından verdi, bu qadın isə kasıblığına baxmayaraq, dolanmaq üçün əlində nə varsa, hamısını verdi».   </div><ul class='tnav'>
<li><a href='index.htm'>MARK</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">12:1</a>
<span class="xt"><a href='ISA05.htm#V1'>Yeş. 5:1-7</a></span></p>
<p class="x" id="FN2"><span class="notemark">*</span><a class="notebackref" href="#V10">12:10</a>
<span class="xt"><a href='PSA118.htm#V22'>Zəb. 118:22-23</a></span></p>
<p class="x" id="FN3"><span class="notemark">*</span><a class="notebackref" href="#V18">12:18</a>
<span class="xt"><a href='DEU25.htm#V5'>Qanun. 25:5</a>; <a href='ACT23.htm#V8'>Həv. 23:8</a></span></p>
<p class="f" id="FN4"><span class="notemark">*</span><a class="notebackref" href="#V22">12:22</a>
<span class="fq">Belə etdi </span><span class="ft">– bəzi əlyazmalarda </span><span class="fq">bu arvadla evləndi.</span></p>
<p class="f" id="FN5"><span class="notemark">†</span><a class="notebackref" href="#V23">12:23</a>
<span class="fq">Qiyamət günündə </span><span class="ft">– hərfi tərcümədə </span><span class="fq">Dirilmədə.</span></p>
<p class="x" id="FN6"><span class="notemark">*</span><a class="notebackref" href="#V26">12:26</a>
<span class="xt"><a href='EXO03.htm#V6'>Çıx. 3:6</a></span></p>
<p class="x" id="FN7"><span class="notemark">*</span><a class="notebackref" href="#V29">12:29</a>
<span class="xt"><a href='DEU06.htm#V4'>Qanun. 6:4-5</a></span></p>
<p class="f" id="FN8"><span class="notemark">‡</span><a class="notebackref" href="#V30">12:30</a>
<span class="fq">Sev </span><span class="ft">– bəzi əlyazmalarda </span><span class="fq">sev”. Bu, əsas əmrdir.</span></p>
<p class="x" id="FN9"><span class="notemark">*</span><a class="notebackref" href="#V31">12:31</a>
<span class="xt"><a href='LEV19.htm#V18'>Lev. 19:18</a></span></p>
<p class="x" id="FN10"><span class="notemark">*</span><a class="notebackref" href="#V32">12:32</a>
<span class="xt"><a href='DEU04.htm#V35'>Qanun. 4:35</a></span></p>
<p class="f" id="FN11"><span class="notemark">§</span><a class="notebackref" href="#V33">12:33</a>
<span class="fq">Bütün ağlınla </span><span class="ft">– bəzi əlyazmalarda </span><span class="fq">bütün ağlınla, bütün varlığınla.</span></p>
<p class="x" id="FN12"><span class="notemark">*</span><a class="notebackref" href="#V36">12:36</a>
<span class="xt"><a href='PSA110.htm#V1'>Zəb. 110:1</a></span></p>
<p class="f" id="FN13"><span class="notemark">**</span><a class="notebackref" href="#V42">12:42</a>
<span class="fq">Kodrant </span><span class="ft">– pul vahidi.</span></p>
<p class="f" id="FN14"><span class="notemark">††</span><a class="notebackref" href="#V42">12:42</a>
<span class="fq">Lepton </span><span class="ft">– ən kiçik pul vahidi.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
