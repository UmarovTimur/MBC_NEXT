<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK07.htm'>&lt;</a></li>
<li><a href='LUK.htm'>8</a></li>
<li><a href='LUK09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>İsanın ardınca gedən qadınlar </div> <div class='p'> <span class="verse" id="V1">1&#160;</span>Bu hadisədən sonra İsa şəhərləri və kəndləri gəzməyə başladı. O, Allahın Padşahlığını vəz edərək Müjdəni yayırdı. On İki şagird Onunla birgə idi.   <span class="verse" id="V2">2&#160;</span><a href="#FN1" class="notemark">*<span class="popup">Mat. 27:55-56; Mark 15:40-41; Luka 23:49</span></a>Həmçinin şər ruhlardan və xəstəliklərdən şəfa tapmış bəzi qadınlar, daxilindən yeddi cin çıxmış Məcdəlli adlanan Məryəm,   <span class="verse" id="V3">3&#160;</span>Hirodun eşikağası Xuzanın arvadı Yoxanna, Şoşanna və bir çox başqa qadınlar İsa ilə idi. Bu qadınlar əmlakları ilə onlara<a href="#FN2" class="notemark">*<span class="popup">Onlara – bəzi əlyazmalarda Ona, yəni İsaya.</span></a> xidmət edirdilər.   </div><div class='s'>Səpilən toxum məsəli </div> <div class='r'>(Mat. 13:1-23; Mark 4:1-20)  </div><div class='p'> <span class="verse" id="V4">4&#160;</span>Böyük izdiham toplaşanda, insanlar hər şəhərdən İsanın yanına gələndə İsa onlara bir məsəl danışdı:   <span class="verse" id="V5">5&#160;</span>«Bir əkinçi toxumunu səpməyə çıxdı. Səpin zamanı toxumlardan bəzisi yol kənarına düşdü, ayaq altında tapdalandı və göydə uçan quşlar onları dənlədi.   <span class="verse" id="V6">6&#160;</span>Bəzisi daşlığa düşdü və cücərincə susuzluqdan qurudu.   <span class="verse" id="V7">7&#160;</span>Bəzisi tikanlar arasına düşdü. Tikanlar toxumla birgə boy atıb onu boğdu.   <span class="verse" id="V8">8&#160;</span>Başqaları isə münbit torpağa düşdü və böyüyüncə yüz qat artıq səmərə verdi». İsa bunları deyərək nida etdi: «Eşitməyə qulağı olan eşitsin!»   </div><div class='p'> <span class="verse" id="V9">9&#160;</span><a href="#FN3" class="notemark">*<span class="popup">Yeş. 6:9-10; Həv. 28:26-27</span></a>Şagirdləri isə Ondan soruşdular: «Bu məsəlin mənası nədir?»   <span class="verse" id="V10">10&#160;</span>O dedi: «Allahın Padşahlığının sirlərini bilmə qabiliyyəti sizə verilmişdir. Başqalarına isə hər şeyi məsəllərlə danışıram ki,  </div><div class='q'>“Gördükləri halda görməsinlər,  </div><div class='q'>Eşitdikləri halda anlamasınlar”.   </div><div class='p'> <span class="verse" id="V11">11&#160;</span>Məsəlin mənası budur: toxum Allahın kəlamıdır.   <span class="verse" id="V12">12&#160;</span>Yol kənarına düşənlərsə kəlamı eşidənlərdir. Sonra iblis gəlir və iman etməyib xilas olmasınlar deyə kəlamı onların ürəyindən götürüb aparır.   <span class="verse" id="V13">13&#160;</span>Daşlığa düşənlərsə kəlamı eşidəndə sevinclə qəbul edənlərdir. Lakin onlarda kök olmadığına görə bir müddət iman edir və sınaq vaxtı gələndə imandan dönürlər.   <span class="verse" id="V14">14&#160;</span>Tikanlar arasına düşənlərsə bunlardır: kəlamı eşidirlər, amma get-gedə bu həyatın qayğılarından, var-dövlətindən, zövqlərindən boğulur və yaxşı bəhrə vermirlər.   <span class="verse" id="V15">15&#160;</span>Münbit torpağa düşənlərsə bunlardır: belə insanlar kəlamı eşidib xeyirxah və sadiq ürəkdə saxlayırlar. Bunlar səbirlə səmərə verir.   </div><div class='s'>Çıraq məsəli </div> <div class='r'>(Mark 4:21-25)  </div><div class='p'> <span class="verse" id="V16">16&#160;</span><a href="#FN4" class="notemark">*<span class="popup">Mat. 5:15; Luka 11:33</span></a>Heç kim çırağı yandırıb onu qabla örtməz yaxud yatağın altına qoymaz. Əksinə, çıraqdana qoyar ki, içəri girənlər işığı görsünlər.   <span class="verse" id="V17">17&#160;</span><a href="#FN5" class="notemark">*<span class="popup">Mat. 10:26; Luka 12:2</span></a>Çünki elə gizli bir şey yoxdur ki, aşkara çıxmayacaq və elə örtülü bir şey yoxdur ki, bilinib aydın olmayacaq.   <span class="verse" id="V18">18&#160;</span><a href="#FN6" class="notemark">*<span class="popup">Mat. 25:29; Luka 19:26</span></a>Buna görə də necə dinlədiyinizə diqqət edin. Çünki kimin varıdırsa, ona daha çox veriləcək. Amma kimin yoxudursa, özününkü zənn etdiyi şey də əlindən alınacaq».   </div><div class='s'>İsanın anası və qardaşları kimdir? </div> <div class='r'>(Mat. 12:46-50; Mark 3:31-35)  </div><div class='p'> <span class="verse" id="V19">19&#160;</span>İsanın anası və qardaşları Onun yanına gəldi. Amma izdihama görə Ona yaxınlaşa bilmədilər.   <span class="verse" id="V20">20&#160;</span>İsaya xəbər verdilər: «Anan və qardaşların bayırda dayanıb Səni görmək istəyirlər».   <span class="verse" id="V21">21&#160;</span>İsa onlara cavab verdi: «Mənim anam və qardaşlarım Allahın kəlamını eşidib ona əməl edənlərdir».   </div><div class='s'>İsa tufanı yatırır </div> <div class='r'>(Mat. 8:23-27; Mark 4:35-41)  </div><div class='p'> <span class="verse" id="V22">22&#160;</span>Bir gün İsa Öz şagirdləri ilə bir qayığa mindi və onlara dedi: «Gəlin gölün o biri sahilinə keçək». Onlar yola düşdülər.   <span class="verse" id="V23">23&#160;</span>Onlar qayıqda gedərkən İsanı yuxu apardı. Göldə tufan qopdu. Qayıq su ilə dolmağa başlayanda onlar təhlükəli vəziyyətə düşdülər.   <span class="verse" id="V24">24&#160;</span>Şagirdlər yaxınlaşıb İsanı oyadaraq dedilər: «Ustad, Ustad, biz həlak oluruq!» İsa durub küləyə və qalxan sulara qadağan etdi. Tufan dayandı və sükut çökdü.   <span class="verse" id="V25">25&#160;</span>Onda O, şagirdlərinə dedi: «Sizin imanınız haradadır?» Onlarsa qorxu və heyrət içində qalıb bir-birlərindən soruşurdular: «Bu Adam kimdir ki, həm küləklərə, həm suya əmr verir, onlar da itaət edir?»   </div><div class='s'>Cinə tutulmuş adam sağaldılır </div> <div class='r'>(Mat. 8:28-34; Mark 5:1-20)  </div><div class='p'> <span class="verse" id="V26">26&#160;</span>Sonra onlar Qalileyanın qarşısında yerləşən Gerasalıların<a href="#FN7" class="notemark">†<span class="popup">Gerasalıların – bəzi əlyazmalarda Qadaralıların (Mat. 8:28).</span></a> diyarına gəldilər.   <span class="verse" id="V27">27&#160;</span>İsa qayıqdan sahilə düşəndə şəhərdən olan bir nəfər Onunla qarşılaşdı. Cinlərə tutulmuş və xeyli vaxtdır ki, paltar geyməyən bu adam evdə yox, qəbir mağaralarında yaşayırdı.   <span class="verse" id="V28">28&#160;</span>O, İsanı görən kimi bağırıb Onun qarşısında diz çökdü və bərkdən çığıra-çığıra dedi: «Ey İsa, Allah-Taalanın Oğlu, məndən nə istəyirsən? Yalvarıram Sənə, mənə əzab vermə!»   <span class="verse" id="V29">29&#160;</span>Çünki İsa natəmiz ruha əmr etmişdi ki, həmin adamdan çıxsın. Bu ruh o adamı çoxdan tutmuşdu. Buna görə də o adamı qorumaq üçün onu zəncir və buxovlarla bağlamışdılar. O isə zəncirləri qıraraq cin tərəfindən çölə qovulurdu.   <span class="verse" id="V30">30&#160;</span>İsa ondan soruşdu: «Sənin adın nədir?» O cavab verdi: «Adım Qoşundur». Çünki onun daxilinə çox cin girmişdi.   <span class="verse" id="V31">31&#160;</span>Onlar dibsiz dərinliyə düşmələrini əmr etməsin deyə İsaya yalvarırdılar.   </div><div class='p'> <span class="verse" id="V32">32&#160;</span>Orada – dağın yamacında böyük bir donuz sürüsü otlayırdı. Cinlər İsaya yalvardılar ki, donuzların içinə girməyə izin versin. İsa da onlara izin verdi.   <span class="verse" id="V33">33&#160;</span>Cinlər adamdan çıxıb donuzların içinə girdi. Sürü də uçurumdan aşağı, gölə atılıb boğuldu.   </div><div class='p'> <span class="verse" id="V34">34&#160;</span>Donuz otaranlar bunları görüb qaçdılar, bu xəbəri şəhər və kəndlərdə yaydılar.   <span class="verse" id="V35">35&#160;</span>Camaat nə baş verdiyinə tamaşa etməyə çıxdı. Onlar İsanın yanına gəldilər, daxilindən cinlər çıxmış adamın İsanın ayaqları yanında geyinmiş və ağıllanmış oturduğunu görüb qorxuya düşdülər.   <span class="verse" id="V36">36&#160;</span>Hadisəni görənlərsə cinə tutulmuş adamın necə sağaldığını camaata danışdılar.   <span class="verse" id="V37">37&#160;</span>Gerasalıların ətraf diyarındakı bütün xalq İsadan xahiş etdi ki, oranı tərk etsin, çünki onları böyük qorxu bürümüşdü. İsa da qayığa minib geri qayıtdı.   <span class="verse" id="V38">38&#160;</span>Daxilindən cinlər çıxmış kişi İsanın yanında qalmaq üçün Ona yalvardı.   <span class="verse" id="V39">39&#160;</span>Amma İsa ona «qayıt evinə və Allahın sənə etdiyi hər şeyi danış» deyərək onu buraxdı. Bu adam da gedib İsanın ona etdiyi hər şeyi bütün şəhərə yaydı.   </div><div class='s'>Qızın dirilməsi və qadının şəfa tapması </div> <div class='r'>(Mat. 9:18-26; Mark 5:21-43)  </div><div class='p'> <span class="verse" id="V40">40&#160;</span>İsa geri qayıtdıqda xalq Onu qəbul etdi, çünki hamı Onu gözləyirdi.   <span class="verse" id="V41">41&#160;</span>Bu vaxt Yair adlı sinaqoq rəisi olan bir kişi gəlib İsanın ayaqlarına düşdü və Ona yalvardı ki, evinə gəlsin.   <span class="verse" id="V42">42&#160;</span>Çünki onun on iki yaşın içində olan bircə qızı var idi və o, can üstə idi. İsa oraya gedərkən izdiham Onu sıxışdırırdı.   </div><div class='p'> <span class="verse" id="V43">43&#160;</span>Orada on iki il qanaxma xəstəliyinə tutulan bir qadın var idi. O bütün varını həkimlərə xərcləmişdi, lakin onların heç biri<a href="#FN8" class="notemark">‡<span class="popup">O bütün varını … heç biri – bəzi əlyazmalarda Heç kim.</span></a> ona şəfa verə bilməmişdi.   <span class="verse" id="V44">44&#160;</span>Bu qadın İsanın arxasından gəlib Onun paltarının ətəyinə toxundu və o andaca onun qanaxması dayandı.   <span class="verse" id="V45">45&#160;</span>İsa dedi: «Mənə toxunan kim idi?» Lakin hamı bunu inkar edəndə Peter<a href="#FN9" class="notemark">§<span class="popup">Peter – bəzi əlyazmalarda Peter və onun yanındakılar.</span></a> dedi: «Ustad, izdiham Səni əhatə edib sıxışdırır».<a href="#FN10" class="notemark">**<span class="popup">Sıxışdırır – bəzi əlyazmalarda sıxışdırır. Necə soruşa bilərsən ki, Mənə toxunan kim idi? (Mark 5:31).</span></a>   <span class="verse" id="V46">46&#160;</span>Amma İsa dedi: «Mənə kimsə toxundu, çünki Məndən qüvvət çıxdığını bildim».   <span class="verse" id="V47">47&#160;</span>Qadınsa gizlənə bilmədiyini gördükdə titrəyərək gəlib İsanın ayağına düşdü. Bütün xalq qarşısında Ona nə səbəbdən toxunduğunu və o anda necə sağaldığını İsaya nəql etdi.   <span class="verse" id="V48">48&#160;</span>İsa da ona dedi: «Qızım,<a href="#FN11" class="notemark">††<span class="popup">Qızım – bəzi əlyazmalarda Cəsarətli ol, qızım (Mat. 9:22).</span></a> imanın səni xilas etdi. Arxayın get».   </div><div class='p'> <span class="verse" id="V49">49&#160;</span>İsa hələ danışırdı ki, sinaqoq rəisinin evindən bir nəfər gəlib dedi: «Qızın öldü. Müəllimi daha narahat etmə».   <span class="verse" id="V50">50&#160;</span>Amma İsa bunu eşidəndə sinaqoq rəisinə dedi: «Qorxma, yalnız iman et! Qızın xilas olacaq».   <span class="verse" id="V51">51&#160;</span>İsa onun evinə gələndə Peter, Yəhya, Yaqub və qızın ata-anasından başqa heç kimi Özü ilə evə girməyə qoymadı.   <span class="verse" id="V52">52&#160;</span>Hamı qız üçün ağlayıb nalə çəkirdi. Amma İsa dedi: «Ağlamayın, o ölməyib, sadəcə olaraq yatıb».   <span class="verse" id="V53">53&#160;</span>Onlarsa qızın öldüyünü bildiklərinə görə İsaya güldülər.   <span class="verse" id="V54">54&#160;</span>Amma İsa<a href="#FN12" class="notemark">‡‡<span class="popup">İsa – bəzi əlyazmalarda İsa hamını bayıra çıxarandan sonra (Mark 5:40).</span></a> qızın əlindən tutub səslədi: «Qızcığaz, qalx!»   <span class="verse" id="V55">55&#160;</span>Qızın ruhu bədəninə qayıtdı və o dərhal ayağa qalxdı. İsa dedi ki, qıza yemək versinlər.   <span class="verse" id="V56">56&#160;</span>Qızın ata-anası mat qaldı. Amma İsa onlara tapşırdı ki, bu hadisə barədə heç kəsə danışmasınlar.   </div><ul class='tnav'>
<li><a href='index.htm'>LUKA</a></li>
<li><a href='LUK07.htm'>&lt;</a></li>
<li><a href='LUK.htm'>8</a></li>
<li><a href='LUK09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">8:2</a>
<span class="xt"><a href='MAT27.htm#V55'>Mat. 27:55-56</a>; <a href='MRK15.htm#V40'>Mark 15:40-41</a>; <a href='LUK23.htm#V49'>Luka 23:49</a></span></p>
<p class="f" id="FN2"><span class="notemark">*</span><a class="notebackref" href="#V3">8:3</a>
<span class="fq">Onlara </span><span class="ft">– bəzi əlyazmalarda </span><span class="fq">Ona, </span><span class="ft">yəni İsaya.</span></p>
<p class="x" id="FN3"><span class="notemark">*</span><a class="notebackref" href="#V9">8:9</a>
<span class="xt"><a href='ISA06.htm#V9'>Yeş. 6:9-10</a>; <a href='ACT28.htm#V26'>Həv. 28:26-27</a></span></p>
<p class="x" id="FN4"><span class="notemark">*</span><a class="notebackref" href="#V16">8:16</a>
<span class="xt"><a href='MAT05.htm#V15'>Mat. 5:15</a>; <a href='LUK11.htm#V33'>Luka 11:33</a></span></p>
<p class="x" id="FN5"><span class="notemark">*</span><a class="notebackref" href="#V17">8:17</a>
<span class="xt"><a href='MAT10.htm#V26'>Mat. 10:26</a>; <a href='LUK12.htm#V2'>Luka 12:2</a></span></p>
<p class="x" id="FN6"><span class="notemark">*</span><a class="notebackref" href="#V18">8:18</a>
<span class="xt"><a href='MAT25.htm#V29'>Mat. 25:29</a>; <a href='LUK19.htm#V26'>Luka 19:26</a></span></p>
<p class="f" id="FN7"><span class="notemark">†</span><a class="notebackref" href="#V26">8:26</a>
<span class="fq">Gerasalıların </span><span class="ft">– bəzi əlyazmalarda </span><span class="fq">Qadaralıların </span><span class="ft">(<a href='MAT08.htm#V28'>Mat. 8:28</a>).</span></p>
<p class="f" id="FN8"><span class="notemark">‡</span><a class="notebackref" href="#V43">8:43</a>
<span class="fq">O bütün varını … heç biri </span><span class="ft">– bəzi əlyazmalarda </span><span class="fq">Heç kim.</span></p>
<p class="f" id="FN9"><span class="notemark">§</span><a class="notebackref" href="#V45">8:45</a>
<span class="fq">Peter </span><span class="ft">– bəzi əlyazmalarda </span><span class="fq">Peter və onun yanındakılar.</span></p>
<p class="f" id="FN10"><span class="notemark">**</span><a class="notebackref" href="#V45">8:45</a>
<span class="fq">Sıxışdırır </span><span class="ft">– bəzi əlyazmalarda </span><span class="fq">sıxışdırır. Necə soruşa bilərsən ki, Mənə toxunan kim idi? </span><span class="ft">(<a href='MRK05.htm#V31'>Mark 5:31</a>).</span></p>
<p class="f" id="FN11"><span class="notemark">††</span><a class="notebackref" href="#V48">8:48</a>
<span class="fq">Qızım </span><span class="ft">– bəzi əlyazmalarda </span><span class="fq">Cəsarətli ol, qızım </span><span class="ft">(<a href='MAT09.htm#V22'>Mat. 9:22</a>).</span></p>
<p class="f" id="FN12"><span class="notemark">‡‡</span><a class="notebackref" href="#V54">8:54</a>
<span class="fq">İsa </span><span class="ft">– bəzi əlyazmalarda </span><span class="fq">İsa hamını bayıra çıxarandan sonra </span><span class="ft">(<a href='MRK05.htm#V40'>Mark 5:40</a>).</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
