<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM11.htm'>&lt;</a></li>
<li><a href='NUM.htm'>12</a></li>
<li><a href='NUM13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Məryəmin cəzalanması </div> <div class='p'> <span class="verse" id="V1">1&#160;</span>Məryəm ilə Harun Kuşlu qadından ötrü Musadan giley edirdilər. Çünki Musa özünə arvad olaraq həmin Kuşlu qadını almışdı.   <span class="verse" id="V2">2&#160;</span>Onlar dedilər: «Rəbb yalnız Musa vasitəsiləmi danışdı? Bizim vasitəmizlə də danışmadımı?» Rəbb bunu eşitdi.   <span class="verse" id="V3">3&#160;</span>Musa yer üzündə yaşayan bütün adamlardan daha itaətkar bir insan idi.   </div><div class='p'> <span class="verse" id="V4">4&#160;</span>Rəbb bir anlıq Musaya, Haruna və Məryəmə dedi: «Üçünüz də Hüzur çadırına gəlin». Üçü də oraya getdilər.   <span class="verse" id="V5">5&#160;</span>O zaman Rəbb bulud dirəyində endi və çadırın girişində durub Harunla Məryəmi çağırdı; hər ikisi önə çıxanda   <span class="verse" id="V6">6&#160;</span>Rəbb onlara dedi:  </div><div class='q'>«İndi sözlərimi dinləyin;  </div><div class='q'>Əgər aranızda bir peyğəmbər varsa,  </div><div class='q'>Mən Rəbb görüntüdə ona Özümü bildirərəm,  </div><div class='q'>Yuxuda onunla danışaram.   </div><div class='q'> <span class="verse" id="V7">7&#160;</span><a href="#FN1" class="notemark">*<span class="popup">İbr. 3:2,5 </span></a> Qulum Musa isə elə deyil,  </div><div class='q'>O bütün evimdə sadiqdir.   </div><div class='q'> <span class="verse" id="V8">8&#160;</span>Mən onunla müəmmalarla deyil,  </div><div class='q'>Üzbəüz açıq danışaram və  </div><div class='q'>O, Rəbbin surətini görür.  </div><div class='q'>Nə üçün qorxmayaraq qulum Musadan gileyləndiniz?»   </div><div class='p'> <span class="verse" id="V9">9&#160;</span>Rəbb onlara bərk qəzəbləndi və oradan getdi.   <span class="verse" id="V10">10&#160;</span>Bulud çadırın üzərindən çəkiləndə Məryəm cüzama tutulmuş, qar kimi ağarmışdı. Harun Məryəmə baxdıqda gördü ki, o cüzama tutulub.   <span class="verse" id="V11">11&#160;</span>Harun Musaya dedi: «Ey ağam, rica edirəm ki, axmaqlıq və günah işlədiyimizə görə bizi bu cəzanı çəkməyə qoyma.   <span class="verse" id="V12">12&#160;</span>Rica edirəm, qoyma ki onun bədəni ananın bətnindən çıxan ölü doğulmuş uşağın yarı çürümüş bədəninə bənzəsin».   <span class="verse" id="V13">13&#160;</span>Musa Rəbbə fəryad edib dedi: «Yalvarıram, ay Allah, ona şəfa ver!»   <span class="verse" id="V14">14&#160;</span><a href="#FN2" class="notemark">*<span class="popup">Say. 5:2-3 </span></a> Rəbb Musaya dedi: «Əgər atası onun üzünə tüpürmüş olsaydı, yeddi gün gözdən düşməyəcəkdimi?»   <span class="verse" id="V15">15&#160;</span>Məryəm yeddi gün düşərgədən kənar yerdə saxlandı. O geri gətirilənə qədər camaat köçmədi.   </div><div class='p'> <span class="verse" id="V16">16&#160;</span>Ondan sonra camaat Xaserotdan yola düşdü və Paran səhrasında düşərgə saldılar.   </div><ul class='tnav'>
<li><a href='index.htm'>SAYLAR</a></li>
<li><a href='NUM11.htm'>&lt;</a></li>
<li><a href='NUM.htm'>12</a></li>
<li><a href='NUM13.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">12:7</a>
<span class="xt"><a href='HEB03.htm#V2'>İbr. 3:2,5</a> </span></p>
<p class="x" id="FN2"><span class="notemark">*</span><a class="notebackref" href="#V14">12:14</a>
<span class="xt"><a href='NUM05.htm#V2'>Say. 5:2-3</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
