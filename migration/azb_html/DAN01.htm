<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab DANİEL 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>DANİEL</a></li>
<li><a href='EZK48.htm'>&lt;</a></li>
<li><a href='DAN.htm'>1</a></li>
<li><a href='DAN02.htm'>&gt;</a></li>
</ul>
<div class="main">
 <div class='mt'>DANİEL  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'><span class='bk'>«Daniel»</span> Kitabı yəhudi xalqının Babil və Fars imperatorluqlarının hakimiyyəti altında olduğu dövrdən bəhs edir.  </div><div class='ip'>Kitab iki əsas hissəyə bölünür. İlk hissədə Daniel və onunla birgə əsir olan üç gənc yoldaşının hekayəti nəql edilir. Onlar Allaha etibar edib itaətli olmaqla düşmənlərinə qalib gəlir. İkinci hissədə isə Danielin görüntüləri təsvir olunur. Rəmzlər şəklində Babildən başlayaraq bir neçə imperatorluğun uğuru və süqutu, zülmkarın məhv olması və Allah xalqının qələbəsi barədə danışılır.  </div><div class='iot'>Kitabın məzmunu:  </div><div class='io2'>1:1–6:28 Daniel və onun yoldaşları  </div><div class='io2'>7:1–12:13 Danielin görüntüləri  </div><div class='io3'>7:1-28 Dörd heyvan  </div><div class='io3'>8:1–9:27 Qoç və təkə  </div><div class='io3'>10:1–11:45 Səmavi mələk  </div><div class='io3'>12:1-13 Axır zaman   
</div><div class='chapterlabel' id="V0"> 1</div><div class='s'>Daniel və onun yoldaşları Babil sarayında </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">2Pad. 24:1; 2Saln. 36:5-7</span></a> Yəhuda padşahı Yehoyaqimin padşahlığının üçüncü ilində Babil padşahı Navuxodonosor Yerusəlimə hücum edib oranı mühasirəyə aldı.   <span class="verse" id="V2">2&#160;</span><a href="#FN2" class="notemark">*<span class="popup">2Pad. 20:17-18; 24:10-16; 2Saln. 36:10; Yeş. 39:7-8</span></a> Xudavənd Yəhuda padşahı Yehoyaqimi və Allah məbədinin əşyalarından bir hissəsini ona təslim etdi. Navuxodonosor onları Şinar torpağına, öz allahının məbədinə apardı və əşyaları həmin məbədin xəzinəsinə qoydu.   </div><div class='p'> <span class="verse" id="V3">3&#160;</span>Padşah hərəmağalar rəisi Aşpenaza əmr etdi ki, padşah nəslindən və zadəganlardan olan İsraillilərin arasından   <span class="verse" id="V4">4&#160;</span>bədənlərində qüsur olmayan, yaraşıqlı, hər elmdən xəbərdar, bilikli, dərrakəli, sarayda padşaha xidmət etməyə layiq olan cavanlar seçərək onlara Xaldeylilərin dilini və ədəbiyyatını öyrətsin.   <span class="verse" id="V5">5&#160;</span>Padşah onlara özünün yediyi yeməklərdən və içdiyi şərabdan gündəlik yemək payı təyin etdi ki, üç il onlara tərbiyə versinlər, sonra isə padşahın xidmətinə gətirsinlər.   <span class="verse" id="V6">6&#160;</span>Onların arasında Yəhuda nəslindən olan Daniel, Xananya, Mişael və Azarya var idi.   <span class="verse" id="V7">7&#160;</span>Hərəmağalar rəisi onlara yeni ad qoydu: Danieli Belteşassar, Xananyanı Şadrak, Mişaeli Meşak və Azaryanı Aved-Neqo adlandırdı.   </div><div class='p'> <span class="verse" id="V8">8&#160;</span>Daniel qərara aldı ki, padşahın yediyi yeməklərlə və içdiyi şərabla özünü murdar etməsin. Buna görə də özünü murdar etməmək üçün hərəmağalar rəisinə müraciət etdi.   <span class="verse" id="V9">9&#160;</span>Allah hərəmağalar rəisinin gözündə Danielə lütf və rəğbət qazandırdı.   <span class="verse" id="V10">10&#160;</span>Hərəmağalar rəisi Danielə dedi: «Sizin yeyib-içməyinizi təyin edən ağam padşahdan qorxuram. Nə üçün o sizin simanızı həmyaşıdınız olan cavanların simasından solğun görsün? Siz bununla padşahın yanında həyatımı təhlükə altına qoyursunuz».   <span class="verse" id="V11">11&#160;</span>Daniel hərəmağalar rəisinin özü, Xananya, Mişael və Azaryanın üzərinə qoyduğu məmura dedi:   <span class="verse" id="V12">12&#160;</span>«Gəl qullarını on gün ərzində yoxla. Qoy bizə yemək üçün göyərti, içmək üçün su versinlər.   <span class="verse" id="V13">13&#160;</span>Sonra isə sənin hüzurunda həm bizim üzümüzə, həm də padşah yeməklərindən yeyən cavanların üzünə baxsınlar. Bunu görəndən sonra qullarınla necə istəyərsən, elə də rəftar edərsən».   <span class="verse" id="V14">14&#160;</span>Məmur bu məsələdə cavanların sözünə qulaq asdı və onları on gün yoxladı.   <span class="verse" id="V15">15&#160;</span>On gün sonra onların siması padşah yeməklərindən yeyən başqa cavanların simasından daha gözəl göründü və onlar bədəncə daha dolğun idi.   <span class="verse" id="V16">16&#160;</span>Onda məmur cavanların yeməyini və içəcəkləri şərabı götürüb onlara göyərti verdi.   </div><div class='p'> <span class="verse" id="V17">17&#160;</span>Allah bu dörd gəncə hər cür ədəbiyyatı və elmi öyrənmək üçün bilik və dərrakə verdi. Daniel isə hər cür görüntüləri və yuxuları yozmağı bacarırdı.   </div><div class='p'> <span class="verse" id="V18">18&#160;</span>Onların gətirilməsi üçün padşahın əmr etdiyi gün çatanda hərəmağalar rəisi onları Navuxodonosorun hüzuruna gətirdi.   <span class="verse" id="V19">19&#160;</span>Padşah onlarla danışdı və hamının arasında Daniel, Xananya, Mişael və Azarya kimisi tapılmadı. Onlar padşahın hüzurunda xidmətə qoyuldu.   <span class="verse" id="V20">20&#160;</span>Padşah onlardan hər cür elm və bilik barədə soruşanda gördü ki, bunlar ölkəsindəki sehrbazların və ruhçağıranların hamısından on qat üstündür.   <span class="verse" id="V21">21&#160;</span>Daniel padşah Kirin hökmranlığının birinci ilinə qədər orada qaldı.   </div><ul class='tnav'>
<li><a href='index.htm'>DANİEL</a></li>
<li><a href='EZK48.htm'>&lt;</a></li>
<li><a href='DAN.htm'>1</a></li>
<li><a href='DAN02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='2KI24.htm#V1'>2Pad. 24:1</a>; <a href='2CH36.htm#V5'>2Saln. 36:5-7</a></span></p>
<p class="x" id="FN2"><span class="notemark">*</span><a class="notebackref" href="#V2">1:2</a>
<span class="xt"><a href='2KI20.htm#V17'>2Pad. 20:17-18</a>; <a href='2KI24.htm#V10'>24:10-16</a>; <a href='2CH36.htm#V10'>2Saln. 36:10</a>; <a href='ISA39.htm#V7'>Yeş. 39:7-8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
