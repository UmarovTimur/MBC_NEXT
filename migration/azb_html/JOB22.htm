<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB21.htm'>&lt;</a></li>
<li><a href='JOB.htm'>22</a></li>
<li><a href='JOB23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Elifaz </div> <div class='p'> <span class="verse" id="V1">1&#160;</span>Temanlı Elifaz belə cavab verdi:   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Əyy. 35:6-8 </span></a> «İnsan Allaha fayda verə bilərmi?  </div><div class='q'>Müdrik adam Ona fayda verərmi?   </div><div class='q'> <span class="verse" id="V3">3&#160;</span>Sənin salehliyindən Külli-İxtiyar nə ləzzət alır?  </div><div class='q'>Sənin düz həyat tərzinin Ona nə faydası var?   </div><div class='q'> <span class="verse" id="V4">4&#160;</span>Səni tənbeh etməsi, mübarizə aparması  </div><div class='q'>Ondan qorxduğun üçündürmü?   </div><div class='q'> <span class="verse" id="V5">5&#160;</span>Pisliyin böyük deyilmi,  </div><div class='q'>Təqsirin hədsiz deyilmi?   </div><div class='q'> <span class="verse" id="V6">6&#160;</span>Çünki qardaşlarından səbəbsiz girov aldın,  </div><div class='q'>Onları lüt qoydun.   </div><div class='q'> <span class="verse" id="V7">7&#160;</span>Yorğuna bir içim su vermədin,  </div><div class='q'>Ac olandan çörəyini əsirgədin.   </div><div class='q'> <span class="verse" id="V8">8&#160;</span>Qol gücünlə ölkəyə sahib oldun,  </div><div class='q'>Hörmətli insan kimi orada yaşadın.   </div><div class='q'> <span class="verse" id="V9">9&#160;</span>Dul qadınları əliboş qaytardın,  </div><div class='q'>Yetimlərin qol-qanadını qırdın.   </div><div class='q'> <span class="verse" id="V10">10&#160;</span>Ona görə hər yanını tələlər bürüyüb,  </div><div class='q'>Qəfil qorxu səni dəhşətləndirib.   </div><div class='q'> <span class="verse" id="V11">11&#160;</span>Hər şeyə qara vurub görmürsən,  </div><div class='q'>Sellərdə boğulursan.   </div><div class='b'> &#160; </div> <div class='q'> <span class="verse" id="V12">12&#160;</span>Allah göylərdə – ucalarda deyilmi?  </div><div class='q'>Ən uzaq ulduzlara bir nəzər sal,  </div><div class='q'>Gör nə qədər ucalarda yerləşib!   </div><div class='q'> <span class="verse" id="V13">13&#160;</span>Amma deyirsən “Allah nə bilir?  </div><div class='q'>Qatı qaranlıq içindən hökm verə bilərmi?   </div><div class='q'> <span class="verse" id="V14">14&#160;</span>Görə bilmir, qara buludlar Ona mane olur,  </div><div class='q'>Göy qübbəsinin üzərində dolaşır”.   </div><div class='q'> <span class="verse" id="V15">15&#160;</span>Pis adamların gəzdiyi  </div><div class='q'>Köhnə yolumu tutacaqsan?   </div><div class='q'> <span class="verse" id="V16">16&#160;</span>Onlar vaxtı çatmamış çəkilib getdilər,  </div><div class='q'>Təməllərini sellər basdı.   </div><div class='q'> <span class="verse" id="V17">17&#160;</span>Allaha dedilər: “Bizdən uzaq ol!  </div><div class='q'>Bizə Külli-İxtiyar nə edə bilər?”   </div><div class='q'> <span class="verse" id="V18">18&#160;</span>Amma evlərini bərəkətlə dolduran Allah idi,  </div><div class='q'>Ona görə pislərin nəsihəti qoy məndən uzaq olsun.   </div><div class='q'> <span class="verse" id="V19">19&#160;</span>Salehlər pislərin həlak olduğunu görüb sevinir,  </div><div class='q'>Günahsızlar onlara belə istehza edir:   </div><div class='q'> <span class="verse" id="V20">20&#160;</span>“Düşmənlərimiz yox oldu,  </div><div class='q'>Onlardan nə qaldısa, yanıb kül oldu”.   </div><div class='b'> &#160; </div> <div class='q'> <span class="verse" id="V21">21&#160;</span>Allahla barışıb dost olsan,  </div><div class='q'>Xeyir taparsan.   </div><div class='q'> <span class="verse" id="V22">22&#160;</span>Onun ağzından çıxan təlimi qəbul et,  </div><div class='q'>Onun sözlərini qəlbində saxla.   </div><div class='q'> <span class="verse" id="V23">23&#160;</span>Külli-İxtiyara tərəf dönsən,  </div><div class='q'>Əvvəlki halına düşərsən.  </div><div class='q'>Çadırın şərdən uzaq olsa,   </div><div class='q'> <span class="verse" id="V24">24&#160;</span>Qızılını torpağa,  </div><div class='q'>Ofir qızılını dərədəki çınqıllığa atsan,   </div><div class='q'> <span class="verse" id="V25">25&#160;</span>Külli-İxtiyar sənin qızılın olar,  </div><div class='q'>Qiymətli gümüşün olar.   </div><div class='q'> <span class="verse" id="V26">26&#160;</span>Onda Külli-İxtiyardan zövq alarsan,  </div><div class='q'>Allaha üz tutarsan.   </div><div class='q'> <span class="verse" id="V27">27&#160;</span>Ona yalvarsan, səni eşidər,  </div><div class='q'>Etdiyin nəzirləri yerinə yetirərsən.   </div><div class='q'> <span class="verse" id="V28">28&#160;</span>O da dediyin sözü yerinə yetirər,  </div><div class='q'>Yollarına nur səpilər.   </div><div class='q'> <span class="verse" id="V29">29&#160;</span>İnsanlar səni alçaldanda  </div><div class='q'>“Baş ucalığına görədir” deyərsən,  </div><div class='q'>Çünki Allah itaətkarları xilas edər.   </div><div class='q'> <span class="verse" id="V30">30&#160;</span>O, günahsız olmayanı belə qurtarar,  </div><div class='q'>Sənin əllərinin təmizliyinə görə günahkar xilas olar».   </div><ul class='tnav'>
<li><a href='index.htm'>ƏYYUB</a></li>
<li><a href='JOB21.htm'>&lt;</a></li>
<li><a href='JOB.htm'>22</a></li>
<li><a href='JOB23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">22:2</a>
<span class="xt"><a href='JOB35.htm#V6'>Əyy. 35:6-8</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
