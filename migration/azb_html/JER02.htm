<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER01.htm'>&lt;</a></li>
<li><a href='JER.htm'>2</a></li>
<li><a href='JER03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>İsrailin yoldan azması </div> <div class='p'> <span class="verse" id="V1">1&#160;</span>Mənə Rəbbin sözü nazil oldu: «Get Yerusəlimə ucadan elan et ki,   <span class="verse" id="V2">2&#160;</span>Rəbb belə deyir:  </div><div class='q'>“Mən sənin cavanlığındakı mehrini,  </div><div class='q'>Gəlin olanda məhəbbətini,  </div><div class='q'>Səhrada, ot bitməyən torpaqda ardımca gəldiyini yadıma saldım.   </div><div class='q'> <span class="verse" id="V3">3&#160;</span>Onda İsrail Rəbbə həsr olunmuşdu  </div><div class='q'>Və Onun məhsulunun nübarı idi.  </div><div class='q'>Onu udmaq istəyənlərin hamısı mühakimə olunur,  </div><div class='q'>Üstlərinə bəla gəlirdi” Rəbb belə bəyan edir.   </div><div class='b'> &#160; </div> <div class='q'> <span class="verse" id="V4">4&#160;</span>Ey Yaqub nəsli, ey İsrail nəslinin bütün tayfaları,  </div><div class='q'>Rəbbin sözünü eşidin,   </div><div class='q'> <span class="verse" id="V5">5&#160;</span>Rəbb belə deyir:  </div><div class='q'>“Atalarınız Məndə nə haqsızlıq tapdılar ki,  </div><div class='q'>Məndən uzaqlaşdılar və puç bütlər ardınca getdilər,  </div><div class='q'>Özləri də puç adam oldular.   </div><div class='q'> <span class="verse" id="V6">6&#160;</span>Daha demədilər ki, Misir torpağından bizi çıxaran,  </div><div class='q'>Səhrada, uçurumlarla dolu boz çöllərdə,  </div><div class='q'>Ölüm kölgəsində qalan quraq torpaqda,  </div><div class='q'>Bir insanın keçmədiyi, heç kəsin yaşamadığı  </div><div class='q'>Diyarda gəzdirən Rəbb haradadır?   </div><div class='q'> <span class="verse" id="V7">7&#160;</span>Mən sizi bərəkətli torpağa gətirdim ki,  </div><div class='q'>Onun meyvələrindən və nemətlərindən dadasınız.  </div><div class='q'>Ancaq siz oraya girən kimi torpağımı murdar etdiniz,  </div><div class='q'>Mülkümü iyrənc bir yerə çevirdiniz.   </div><div class='q'> <span class="verse" id="V8">8&#160;</span>Kahinlər ‹Rəbbi axtaraq› demədilər,  </div><div class='q'>Qanun müəllimləri Məni tanımadılar,  </div><div class='q'>Rəhbərlər Mənə qarşı üsyan etdilər,  </div><div class='q'>Peyğəmbərlər Baalın adı ilə peyğəmbərlik etdilər,  </div><div class='q'>Faydasız şeylərin dalınca getdilər”.   </div><div class='b'> &#160; </div> <div class='q'> <span class="verse" id="V9">9&#160;</span>Buna görə Rəbb belə bəyan edir:  </div><div class='q'>“Mən yenə sizinlə çəkişəcəyəm,  </div><div class='q'>Mən övladlarınızın övladları ilə də çəkişəcəyəm.   </div><div class='q'> <span class="verse" id="V10">10&#160;</span>Siz Kittim<a href="#FN1" class="notemark">*<span class="popup">Kittim – İsrailin qərbindəki ölkələr nəzərdə tutulur.</span></a> adalarına gedib görün,  </div><div class='q'>Qedara<a href="#FN2" class="notemark">†<span class="popup">Qedar – İsrailin şərqindəki ölkələr nəzərdə tutulur.</span></a> adam göndərib öyrənin.  </div><div class='q'>Görün belə bir şey oldumu?   </div><div class='q'> <span class="verse" id="V11">11&#160;</span>Bir millət allahlarını dəyişdirdimi?  </div><div class='q'>Əslində onlar allah deyil.  </div><div class='q'>Ancaq Mənim xalqım öz Calalını faydasız bütlərə dəyişdi.   </div><div class='q'> <span class="verse" id="V12">12&#160;</span>Ey göylər, siz buna heyrət edib tir-tir əsin və dəhşətə gəlin”  </div><div class='q'>Rəbb belə bəyan edir.   </div><div class='q'> <span class="verse" id="V13">13&#160;</span>“Çünki xalqım iki pis əməl etdi:  </div><div class='q'>Məni – axar suların mənbəyini atıb  </div><div class='q'>Özlərinə hovuzlar, su saxlamayan çatlı hovuzlar düzəltdilər.   </div><div class='b'> &#160; </div> <div class='q'> <span class="verse" id="V14">14&#160;</span>Məgər İsrail quldur? Yoxsa o, kölə doğulmuşdu?  </div><div class='q'>Bəs nə üçün qarət malı oldu?   </div><div class='q'> <span class="verse" id="V15">15&#160;</span>Onun üstünə cavan aslanlar nərildədi və səslərini ucaltdılar.  </div><div class='q'>Ölkəsini viran etdilər.  </div><div class='q'>Şəhərləri yandı, bir nəfər sakin qalmadı.   </div><div class='q'> <span class="verse" id="V16">16&#160;</span>Nof və Taxpanxes sakinləri sənin başını yardı.   </div><div class='q'> <span class="verse" id="V17">17&#160;</span>Səni yolla aparan Allahın Rəbbi tərk etməklə  </div><div class='q'>Bu işi öz başına gətirmədinmi?   </div><div class='q'> <span class="verse" id="V18">18&#160;</span>Bəs Şixor<a href="#FN3" class="notemark">‡<span class="popup">Şixor – Nil çayının qollarından biri.</span></a> suyundan içmək üçün Misirə niyə gedirsən?  </div><div class='q'>Fərat suyundan içmək üçün Aşşura niyə gedirsən?   </div><div class='q'> <span class="verse" id="V19">19&#160;</span>Səni öz pisliyin cəzalandıracaq,  </div><div class='q'>Dönüklüyün töhmətini alacaqsan.  </div><div class='q'>Sən də görüb bil ki, Allahın Rəbbi atmağın,  </div><div class='q'>Məndən qorxmamağın pis və acı şeydir”  </div><div class='q'>Ordular Rəbbi Xudavənd belə bəyan edir.   </div><div class='b'> &#160; </div> <div class='q'> <span class="verse" id="V20">20&#160;</span>“Sən boyunduruğunu ta qədimdən qırdın, iplərini qopardın  </div><div class='q'>Və ‹sənə qulluq etməyəcəyəm› dedin.  </div><div class='q'>Üstəlik hər uca təpənin üstündə,  </div><div class='q'>Hər kölgəli ağacın altında yerə sərilib  </div><div class='q'>Bütlərə səcdə edərək Mənə xəyanət etdin.   </div><div class='q'> <span class="verse" id="V21">21&#160;</span>Mən səni gözəl meynə, tər-təmiz toxum kimi əkmişdim.  </div><div class='q'>Sən necə əleyhimə çıxıb cır, yabanı meynə oldun?   </div><div class='q'> <span class="verse" id="V22">22&#160;</span>İndi isə sən gilabı ilə yuyunsan, çoxlu sabun əritsən də,  </div><div class='q'>Yenə günahın önümdə ləkə kimi qalacaq”  </div><div class='q'>Xudavənd Rəbb belə bəyan edir.   </div><div class='q'> <span class="verse" id="V23">23&#160;</span>“Axı necə deyə bilərsən ki, murdar olmadım,  </div><div class='q'>Baal bütlərinin ardınca getmədim?  </div><div class='q'>Dərədə necə rəftar etdiyinə bax, nə etdiyini gör.  </div><div class='q'>Sən qızışan, ora-bura qaçan dişi dəvə kimi,   </div><div class='q'> <span class="verse" id="V24">24&#160;</span>Şəhvətlə havanı iyləyən, səhraya öyrəşmiş vəhşi eşşək kimisən.  </div><div class='q'>Qızanda onu kim saxlaya bilər?  </div><div class='q'>Onu istəyənlər özlərini yormaz, cütləşmə vaxtı onu tapar.   </div><div class='q'> <span class="verse" id="V25">25&#160;</span>Ayaqyalın gəzmə, boğazın susuzluqdan qurumasın.  </div><div class='q'>Ancaq sən dedin: ‹Xeyr, olmaz!  </div><div class='q'>Çünki mən yad allahları sevdim və onların ardınca gedəcəyəm›.   </div><div class='b'> &#160; </div> <div class='q'> <span class="verse" id="V26">26&#160;</span>Oğru tutulanda necə utanırsa,  </div><div class='q'>İsrail nəsli də padşahları, başçıları, kahinləri  </div><div class='q'>Və peyğəmbərləri ilə birgə eləcə utanırlar.   </div><div class='q'> <span class="verse" id="V27">27&#160;</span>Onlar ağaca ‹atamsan›, daşa ‹bizi sən doğdun› deyir.  </div><div class='q'>Çünki Mənə tərəf üzlərini deyil, arxalarını çevirdilər.  </div><div class='q'>Ancaq üstlərinə bəla gələndə ‹qalxıb bizi qurtar› deyirlər.   </div><div class='q'> <span class="verse" id="V28">28&#160;</span>Bəs özün üçün düzəltdiyin bütlərin haradadır?  </div><div class='q'>Başına bəla gəldiyi vaxt səni qurtara bilərlərsə, gəlsinlər.  </div><div class='q'>Sənin allahların şəhərlərinin sayı qədərdir, ey Yəhuda!   </div><div class='b'> &#160; </div> <div class='q'> <span class="verse" id="V29">29&#160;</span>Nə üçün Mənimlə çəkişirsiniz?  </div><div class='q'>Hamınız Mənə qarşı üsyan etdiniz” Rəbb belə bəyan edir.   </div><div class='q'> <span class="verse" id="V30">30&#160;</span>“Övladlarınızı nahaq yerə cəzalandırdım,  </div><div class='q'>Çünki onlar ibrət götürmədilər.  </div><div class='q'>Öz qılıncınız qırıb-çatan aslan kimi  </div><div class='q'>Peyğəmbərlərinizi tələf etdi”.   </div><div class='b'> &#160; </div> <div class='q'> <span class="verse" id="V31">31&#160;</span>Ey bu nəslin övladları, Rəbbin sözünə diqqət edin:  </div><div class='q'>“Məgər Mən İsrail üçün bir səhra oldum?  </div><div class='q'>Yaxud bir zülmət ölkəsi oldum?  </div><div class='q'>Xalqım nə üçün deyir ki, biz öz-özümüzə ağayıq,  </div><div class='q'>Bir daha Sənə tərəf gəlmərik?   </div><div class='q'> <span class="verse" id="V32">32&#160;</span>Qız öz bəzəklərini, gəlin öz cehizini unuda bilərmi?  </div><div class='q'>Ancaq xalqım uzun müddət Məni unutdu.   </div><div class='q'> <span class="verse" id="V33">33&#160;</span>Oynaşlarının ardınca düşməkdə nə qədər mahirsən.  </div><div class='q'>Ən pis arvadlar belə, səndən dərs ala bilər.   </div><div class='q'> <span class="verse" id="V34">34&#160;</span>Sənin ətəklərin öldürdüyün  </div><div class='q'>Məzlum, günahsız adamların qanına bulaşıb,  </div><div class='q'>Halbuki onları oğurluq üstündə tutmadın.  </div><div class='q'>Hələ bununla belə,   </div><div class='q'> <span class="verse" id="V35">35&#160;</span>Sən deyirsən: ‹Mən təqsirsizəm,  </div><div class='q'>Rəbbin qəzəbi hökmən məndən yan keçəcək›.  </div><div class='q'>Bax Mən səni mühakimə edəcəyəm,  </div><div class='q'>Çünki günah etmədiyini söyləyirsən.   </div><div class='q'> <span class="verse" id="V36">36&#160;</span>Nə üçün tez-tez dolanıb dönüklük edirsən?  </div><div class='q'>Aşşurda pərt olduğun kimi Misirdə də pərt olacaqsan.   </div><div class='q'> <span class="verse" id="V37">37&#160;</span>Oradan da əllərinlə başını tutub çıxacaqsan,  </div><div class='q'>Çünki bel bağladıqlarını Rəbb rədd etdi,  </div><div class='q'>Onlarla uğur qazana bilməyəcəksən”.   </div><ul class='tnav'>
<li><a href='index.htm'>YEREMYA</a></li>
<li><a href='JER01.htm'>&lt;</a></li>
<li><a href='JER.htm'>2</a></li>
<li><a href='JER03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V10">2:10</a>
<span class="fq">Kittim </span><span class="ft">– İsrailin qərbindəki ölkələr nəzərdə tutulur.</span></p>
<p class="f" id="FN2"><span class="notemark">†</span><a class="notebackref" href="#V10">2:10</a>
<span class="fq">Qedar </span><span class="ft">– İsrailin şərqindəki ölkələr nəzərdə tutulur.</span></p>
<p class="f" id="FN3"><span class="notemark">‡</span><a class="notebackref" href="#V18">2:18</a>
<span class="fq">Şixor </span><span class="ft">– Nil çayının qollarından biri.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
