<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 18</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN17.htm'>&lt;</a></li>
<li><a href='GEN.htm'>18</a></li>
<li><a href='GEN19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>İbrahimə oğlu olacağı barədə vəd verilməsi </div> <div class='p'> <span class="verse" id="V1">1&#160;</span>Mamre palıdının yanında Rəbb İbrahimə göründü; bu zaman o, günün istisində çadırın girəcəyində oturmuşdu.   <span class="verse" id="V2">2&#160;</span><a href="#FN1" class="notemark">*<span class="popup">İbr. 13:2</span></a> O, başını qaldırıb baxanda qarşısında üç adamın dayandığını gördü. Onları görən kimi çadırın girəcəyindən onları qarşılamağa qaçdı və yerə qədər əyilib dedi:   <span class="verse" id="V3">3&#160;</span>«Ey ağam, əgər indi gözündə lütf tapdımsa, qulunun yurdundan yan keçmə.   <span class="verse" id="V4">4&#160;</span>İndi bir az su gətirərlər, ayaqlarınızı yuyub, ağac altında dincələrsiniz.   <span class="verse" id="V5">5&#160;</span>Mən isə bir parça çörək gətirərəm ki, canınıza qüvvət gəlsin. Ondan sonra gedərsiniz, çünki siz qulunuzun yanından keçirdiniz». Onlar dedilər: «Dediyin kimi elə».   </div><div class='p'> <span class="verse" id="V6">6&#160;</span>İbrahim çadıra – Saranın yanına qaçıb dedi: «Tez ol, üç sea narın un götürüb xəmir yoğur və kökə bişir».   <span class="verse" id="V7">7&#160;</span>İbrahim mal-qaraya tərəf qaçdı. Oradan körpə və yaxşı bir buzov götürüb nökərinə verdi. Nökər də onu hazırlamaq üçün tələsdi.   <span class="verse" id="V8">8&#160;</span>İbrahim kəsmiyi, südü və hazırladığı buzovu götürüb onların qabağına qoydu, özü isə ağacın altında, onların yanında durdu. Onlar da yedilər.   </div><div class='p'> <span class="verse" id="V9">9&#160;</span>Sonra İbrahimə dedilər: «Arvadın Sara haradadır?» O dedi: «Burada çadırdadır».   <span class="verse" id="V10">10&#160;</span><a href="#FN2" class="notemark">*<span class="popup">Rom. 9:9</span></a> Onlardan biri dedi: «Gələn il bu vaxt yenə də sənin yanına gələcəyəm. Onda arvadın Saranın bir oğlu olacaq». Sara onun arxasında, çadırın girəcəyində durub qulaq asırdı.   <span class="verse" id="V11">11&#160;</span>İbrahim və Sara qocalıb yaşa dolmuşdular. Sara aybaşıdan kəsilmişdi.   <span class="verse" id="V12">12&#160;</span><a href="#FN3" class="notemark">*<span class="popup">1Pet. 3:6</span></a> O, ürəyində gülüb dedi: «Qocaldığım halda mənə belə şadlıq üz verə bilərmi? Ağam da qocadır».   <span class="verse" id="V13">13&#160;</span>Rəbb İbrahimə dedi: «Sara nə üçün “Qocaldıqdan sonra mən uşaq doğa bilərəmmi?” deyib güldü?   <span class="verse" id="V14">14&#160;</span><a href="#FN4" class="notemark">*<span class="popup">Luka 1:37</span></a> Rəbb üçün çətin bir şey varmı? Gələn il bu vaxt Mən yenə sənin yanında olacağam və Saranın bir oğlu olacaq».   <span class="verse" id="V15">15&#160;</span>Sara qorxduğu üçün «gülmədim» deyib inkar etdi. Ancaq Rəbb dedi: «Xeyr, güldün».   <span class="verse" id="V16">16&#160;</span>O adamlar qalxıb oradan Sodoma tərəf baxdılar. İbrahim onları yola salmaq üçün onlarla birgə getdi.   </div><div class='s'>İbrahimin Sodom üçün yalvarması </div> <div class='p'> <span class="verse" id="V17">17&#160;</span>O vaxt Rəbb dedi: «Mən edəcəyim şeyi İbrahimdən gizlədəcəyəmmi?   <span class="verse" id="V18">18&#160;</span>Həqiqətən, İbrahimdən böyük və güclü bir millət törəyəcək, onun vasitəsilə yer üzünün bütün millətləri xeyir-dua alacaq.   <span class="verse" id="V19">19&#160;</span>Çünki Mən onu seçdim ki, oğullarına və özündən sonrakı nəslinə saleh və ədalətli işlər görmək üçün Rəbbin yolu ilə getməyi tapşırsın. Rəbb də İbrahim barədə dediyi sözü yerinə yetirsin».   <span class="verse" id="V20">20&#160;</span>Rəbb yenə dedi: «Sodom və Homorraya qarşı qalxan fəryad böyük, oranın adamlarının günahı çox ağırdır.   <span class="verse" id="V21">21&#160;</span>Buna görə də aşağı enib baxacağam ki, Mənə çatan fəryadın doğru olub-olmadığını bilim».   </div><div class='p'> <span class="verse" id="V22">22&#160;</span>O adamlar oradan dönüb Sodoma getdilər, ancaq İbrahim hələ də Rəbbin önündə dururdu.   <span class="verse" id="V23">23&#160;</span>İbrahim yaxın gəlib dedi: «Doğrudanmı, Sən salehi də günahkarla birgə məhv edəcəksən?   <span class="verse" id="V24">24&#160;</span>Əgər bu şəhərdə əlli nəfər saleh adam olsa, Sən yenə də oranı məhv edəcəksən? Əlli nəfər saleh adamın xatirinə bu yerə rəhm etməyəcəksən?   <span class="verse" id="V25">25&#160;</span>Axı Sən bunu eləməzsən, saleh adamı günahkarla birgə öldürməzsən. Saleh adamın aqibətini günahkarınkı kimi etməzsən, Sən bunu eləməzsən. Bütün dünyanın Hakimi belə ədalətsizlik etməz».   <span class="verse" id="V26">26&#160;</span>Rəbb dedi: «Əgər Sodom şəhərində əlli nəfər saleh adam tapsam, onların xatirinə bütün bu yerə rəhm edəcəyəm».   </div><div class='p'> <span class="verse" id="V27">27&#160;</span>İbrahim cavab verdi: «Mən önündə toz və kül kimi bir şey olsam da, indi bunu Rəbbə söyləməyə cəsarət edirəm:   <span class="verse" id="V28">28&#160;</span>əlli nəfərdən beş nəfər az saleh adam tapılsa, beş nəfər əskik olduğu üçün bütün şəhəri məhv edərsənmi?» Rəbb dedi: «Əgər orada qırx beş nəfər tapsam, şəhəri dağıtmayacağam».   </div><div class='p'> <span class="verse" id="V29">29&#160;</span>İbrahim yenə Onu dilə tutub dedi: «Əgər orada qırx nəfər tapılsa, necə?» Rəbb dedi: «Qırx nəfərin də xatirinə bunu etmərəm».   </div><div class='p'> <span class="verse" id="V30">30&#160;</span>İbrahim dedi: «Mən çox danışdığım üçün Rəbb qəzəblənməsin: əgər orada otuz nəfər tapılsa, necə?» Rəbb dedi: «Əgər orada otuz nəfər də tapılsa, bunu etmərəm».   </div><div class='p'> <span class="verse" id="V31">31&#160;</span>İbrahim dedi: «Mən yenə də Rəbbə bunu söyləməyi cəsarət edirəm: orada iyirmi nəfər tapılsa, necə?» Rəbb dedi: «İyirmi nəfərin də xatirinə oranı məhv etmərəm».   </div><div class='p'> <span class="verse" id="V32">32&#160;</span>İbrahim dedi: «Qoy Rəbb qəzəblənməsin ki, mən son dəfə danışacağam: orada on nəfər tapılsa, necə?» Rəbb dedi: «On nəfərin də xatirinə oranı məhv etmərəm».   </div><div class='p'> <span class="verse" id="V33">33&#160;</span>Rəbb İbrahimlə söhbətini bitirib getdi. İbrahim də öz yerinə qayıtdı.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN17.htm'>&lt;</a></li>
<li><a href='GEN.htm'>18</a></li>
<li><a href='GEN19.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">18:2</a>
<span class="xt"><a href='HEB13.htm#V2'>İbr. 13:2</a></span></p>
<p class="x" id="FN2"><span class="notemark">*</span><a class="notebackref" href="#V10">18:10</a>
<span class="xt"><a href='ROM09.htm#V9'>Rom. 9:9</a></span></p>
<p class="x" id="FN3"><span class="notemark">*</span><a class="notebackref" href="#V12">18:12</a>
<span class="xt"><a href='1PE03.htm#V6'>1Pet. 3:6</a></span></p>
<p class="x" id="FN4"><span class="notemark">*</span><a class="notebackref" href="#V14">18:14</a>
<span class="xt"><a href='LUK01.htm#V37'>Luka 1:37</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
