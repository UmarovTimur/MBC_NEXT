<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YAQUB 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YAQUB</a></li>
<li><a href='JAS01.htm'>&lt;</a></li>
<li><a href='JAS.htm'>2</a></li>
<li><a href='JAS03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>Qardaşlarım, izzətli Rəbbimiz İsa Məsihə iman edənlər olaraq insanlar arasında tərəfkeşlik etməyin.   <span class="verse" id="V2">2&#160;</span>Məsələn, toplandığınız yerə qızıl üzüklü, gözəl geyinmiş bir adamla eyni vaxtda kasıb, nimdaş paltarlı adam da gələrsə,   <span class="verse" id="V3">3&#160;</span>gözəl geyinmiş adama diqqət yetirib «buyurun, burada əyləşin», kasıba da «sən orada dur» və yaxud «yerdə otur» deyərsinizsə,   <span class="verse" id="V4">4&#160;</span>öz aranızda ayrı-seçkilik edib pis fikirli hakimlər kimi davranmırsınızmı?   <span class="verse" id="V5">5&#160;</span>Ey sevimli qardaşlarım, dinləyin: Allah bu dünyada kasıbları imanda zənginləşmək və Onu sevənlərə vəd etdiyi Padşahlığın varisi olmaq üçün seçmədimi?   <span class="verse" id="V6">6&#160;</span>Sizsə kasıbı hörmətdən saldınız. Məgər sizi sıxışdıran varlılar deyilmi? Sizi məhkəmələrə çəkən onlar deyilmi?   <span class="verse" id="V7">7&#160;</span>Sizin məxsus olduğunuz Şəxsin şərəfli adına küfr edən onlar deyilmi?   </div><div class='p'> <span class="verse" id="V8">8&#160;</span><a href="#FN1" class="notemark">*<span class="popup">Lev. 19:18</span></a>Əgər siz «qonşunu özün kimi sev» deyən Müqəddəs Yazıya görə Padşahınız Allahın qanununa həqiqətən əməl edirsinizsə, yaxşı edirsiniz.   <span class="verse" id="V9">9&#160;</span>Amma əgər insanlar arasında tərəfkeşlik edirsinizsə, günah etmiş olursunuz və Qanuna əsasən onu pozanlar kimi məhkum olunursunuz.   <span class="verse" id="V10">10&#160;</span>Çünki kim Qanunun hamısına riayət edərək birində büdrəyirsə, o bütün Qanuna qarşı təqsirkar olur.   <span class="verse" id="V11">11&#160;</span><a href="#FN2" class="notemark">*<span class="popup">Çıx. 20:13-14; Qanun. 5:17-18</span></a>Çünki «zina etmə» deyən, «qətl etmə» də demişdir. Əgər zina etməyib qətl edirsənsə, sən Qanunu pozmuş olursan.   <span class="verse" id="V12">12&#160;</span>Azadlıq qanunu ilə mühakimə olunacaq adamlar kimi danışın və bu cür davranın.   <span class="verse" id="V13">13&#160;</span>Çünki mərhəmət göstərməyən mərhəmətsiz mühakimə olunur. Mərhəmət mühakiməyə qalib gəlir.   </div><div class='s'>İman və əməllər </div> <div class='p'> <span class="verse" id="V14">14&#160;</span>Qardaşlarım, əgər bir kimsə yaxşı əməlləri olmadığı halda imanının olduğunu bildirirsə, bunun xeyri nədir? Belə iman onu xilas edə bilərmi?   <span class="verse" id="V15">15&#160;</span>Əgər qardaş-bacılardan birinin paltarı və gündəlik yeməyi yoxdursa   <span class="verse" id="V16">16&#160;</span>və sizdən biri ona «arxayın get, isin və qarnını doydur» deyib onların yaşayışı üçün lazım olanları vermirsə, nə faydası var?   <span class="verse" id="V17">17&#160;</span>İman da elədir, əgər yaxşı əməlləri yoxdursa, özü-özlüyündə ölüdür.   </div><div class='p'> <span class="verse" id="V18">18&#160;</span>Lakin kimsə belə deyə bilər: «Sənin imanın var, mənim də əməllərim». Sən imanını mənə əməlsiz göstər, mən də sənə imanımı əməllərimlə göstərəcəyəm.   <span class="verse" id="V19">19&#160;</span>Sən Allahın bir olduğuna inanırsansa, yaxşı edirsən. Cinlər də buna inanır və əsirlər!   <span class="verse" id="V20">20&#160;</span>Ey ağılsız adam, əməlsiz imanın puç olduğuna sübut istəyirsənmi?   <span class="verse" id="V21">21&#160;</span><a href="#FN3" class="notemark">*<span class="popup">Yar. 22:1-14</span></a>Atamız İbrahim öz oğlu İshaqı qurbangahda Allaha təqdim edəndə əməllərlə saleh sayılmadımı?   <span class="verse" id="V22">22&#160;</span>Görürsən, iman onun əməlləri ilə birgə fəaliyyətdə idi və iman əməllərlə tamamlanmışdır.   <span class="verse" id="V23">23&#160;</span><a href="#FN4" class="notemark">*<span class="popup">Yar. 15:6; 2Saln. 20:7; Yeş. 41:8; Rom. 4:3,9; Qal. 3:6</span></a>Beləliklə, «İbrahim Allaha iman etdi və bu ona salehlik sayıldı» deyən Müqəddəs Yazı belə yerinə yetdi və İbrahim Allahın dostu adlandırıldı.   <span class="verse" id="V24">24&#160;</span>Görürsünüz ki, insan yalnız imanla deyil, əməlləri ilə də saleh sayılır.   <span class="verse" id="V25">25&#160;</span><a href="#FN5" class="notemark">*<span class="popup">Yeşua 2:1-21</span></a>Eyni tərzdə məgər fahişə Raxav belə, qasidləri qəbul edib başqa yolla geri göndərərək öz əməlləri ilə saleh sayılmadımı?   <span class="verse" id="V26">26&#160;</span>Çünki ruhsuz bədən ölü olduğu kimi əməlsiz iman da ölüdür.   </div><ul class='tnav'>
<li><a href='index.htm'>YAQUB</a></li>
<li><a href='JAS01.htm'>&lt;</a></li>
<li><a href='JAS.htm'>2</a></li>
<li><a href='JAS03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">2:8</a>
<span class="xt"><a href='LEV19.htm#V18'>Lev. 19:18</a></span></p>
<p class="x" id="FN2"><span class="notemark">*</span><a class="notebackref" href="#V11">2:11</a>
<span class="xt"><a href='EXO20.htm#V13'>Çıx. 20:13-14</a>; <a href='DEU05.htm#V17'>Qanun. 5:17-18</a></span></p>
<p class="x" id="FN3"><span class="notemark">*</span><a class="notebackref" href="#V21">2:21</a>
<span class="xt"><a href='GEN22.htm#V1'>Yar. 22:1-14</a></span></p>
<p class="x" id="FN4"><span class="notemark">*</span><a class="notebackref" href="#V23">2:23</a>
<span class="xt"><a href='GEN15.htm#V6'>Yar. 15:6</a>; <a href='2CH20.htm#V7'>2Saln. 20:7</a>; <a href='ISA41.htm#V8'>Yeş. 41:8</a>; <a href='ROM04.htm#V3'>Rom. 4:3,9</a>; <a href='GAL03.htm#V6'>Qal. 3:6</a></span></p>
<p class="x" id="FN5"><span class="notemark">*</span><a class="notebackref" href="#V25">2:25</a>
<span class="xt"><a href='JOS02.htm#V1'>Yeşua 2:1-21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
