<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU01.htm'>&lt;</a></li>
<li><a href='DEU.htm'>2</a></li>
<li><a href='DEU03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>İsrail xalqının səhrada dolaşdığı illər </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Say. 21:4 </span></a> Rəbbin mənə əmr etdiyi kimi qayıdıb Qırmızı dəniz yolu ilə səhraya köç etdik. Xeyli vaxt Seir dağlıq bölgəsini gəzib dolaşandan sonra   <span class="verse" id="V2">2&#160;</span>Rəbb mənə belə dedi:   <span class="verse" id="V3">3&#160;</span>“Bu dağlıq bölgəsini gəzib dolaşmağınız kifayətdir, indi şimala dönün.   <span class="verse" id="V4">4&#160;</span><a href="#FN2" class="notemark">*<span class="popup">Yar. 36:8 </span></a> Xalqa belə əmr et: ‹Seirdə yaşayan qohumlarınız Esav övladlarının torpağından keçəcəksiniz. Onlar sizdən qorxacaqlar, buna görə çox diqqətli olun.   <span class="verse" id="V5">5&#160;</span>Onlarla münaqişə yaratmayın, çünki torpaqlarından bir qarış da sizə verməyəcəyəm. Ona görə ki Mən mülk olaraq Seir dağlıq bölgəsini Esav nəslinə vermişəm.   <span class="verse" id="V6">6&#160;</span>Onlardan yeməyi də, suyu da pulla alın, yeyib-içməyiniz qoy belə olsun›”.   <span class="verse" id="V7">7&#160;</span>Çünki Allahınız Rəbb əlinizdə olan hər işə xeyir-dua verib. Belə böyük səhrada gəzib-dolaşdığınız zaman O sizi qorumuşdu. Bu qırx il ərzində sizinlə olan Allahınız Rəbbin sayəsində heç nəyə ehtiyacınız olmayıb.   </div><div class='p'> <span class="verse" id="V8">8&#160;</span>Biz Seir dağında yaşayan qohumlarımız Esav övladlarının torpağından, Elat və Esyon-Geverdən Arava yolundan burularaq Moav səhrası yolundan keçdik.   <span class="verse" id="V9">9&#160;</span><a href="#FN3" class="notemark">*<span class="popup">Yar. 19:37 </span></a> Rəbb mənə dedi: “Moavlıları incitmə və onlarla döyüşə girmə. Mən onların torpağından mülk olaraq sizə heç nə verməyəcəyəm, çünki Ar ölkəsini mülk olaraq Lut övladlarına vermişəm”.   <span class="verse" id="V10">10&#160;</span>Orada əvvəl Emlilər, Anaqlılar kimi ucaboy, güclü və çoxsaylı bir xalq yaşayırdı.   <span class="verse" id="V11">11&#160;</span>Onlar da Anaqlılar kimi Rafalılar sayılırdı, lakin Moavlılar onları Emlilər adlandırırdılar.   <span class="verse" id="V12">12&#160;</span>Seirdə isə əvvəllər Xorlular yaşayırdı. Esav övladları onları qovdu, İsraillilərin Rəbbin mülk olaraq verdiyi torpağın əhalisinə etdiyi kimi qarşılarına çıxan Xorluları qırıb torpaqlarında məskən saldılar.   </div><div class='p'> <span class="verse" id="V13">13&#160;</span>Rəbb sözünə davam etdi: “İndi qalxıb Zered vadisini keçin”. Biz Zered vadisini keçdik.   <span class="verse" id="V14">14&#160;</span><a href="#FN4" class="notemark">*<span class="popup">Say. 14:28-35 </span></a> Qadeş-Barneadan köçdüyümüz vaxtdan Zered vadisini keçənədək otuz səkkiz il oldu. Rəbbin and içdiyi kimi düşərgədə olan o dövrdəki nəslin döyüşçülərindən heç biri sağ qalmamışdı.   <span class="verse" id="V15">15&#160;</span>Onları ordugahdan yox edib qurtaranadək Rəbbin əli onlara qarşı oldu.   </div><div class='p'> <span class="verse" id="V16">16&#160;</span>Xalqın bütün döyüş adamları ölüb-qurtarandan sonra   <span class="verse" id="V17">17&#160;</span>Rəbb mənə belə dedi:   <span class="verse" id="V18">18&#160;</span>“Siz bu gün Moav torpağında yerləşən Ardan keçəcəksiniz.   <span class="verse" id="V19">19&#160;</span><a href="#FN5" class="notemark">*<span class="popup">Yar. 19:38 </span></a> Ammon övladlarına yaxınlaşanda onları incitməyin və münaqişə yaratmayın, çünki sizə Ammon övladlarının torpağından mülk olaraq heç nə verməyəcəyəm, ona görə ki oranı da Lut övladlarına vermişəm”.   <span class="verse" id="V20">20&#160;</span>Ora da Rafalıların torpağı sayılırdı, əvvəllər orada Rafalılar yaşayırdı. Ammonlular onları Zamzumlular adlandırırdılar.   <span class="verse" id="V21">21&#160;</span>Onlar da Anaqlılar kimi ucaboy, güclü və çoxsaylı bir xalq idi. Rəbb onları Ammonluların qarşısından yox etmişdi. Ammonlular onları qovub yerlərində məskən salmışdılar.   <span class="verse" id="V22">22&#160;</span>Rəbb Seirdə yaşayan Esav övladları üçün də həmin işi görərək Xorluları onların qarşısından yox etmişdi. Esav övladları Xorluları qıraraq yerlərində məskən saldılar və bu günə qədər orada yaşamaqdadırlar.   <span class="verse" id="V23">23&#160;</span>Kaftordan çıxan Kaftorlular isə Qəzzəyə qədər kəndlərdə yaşayan Avvalıları qırdılar və onların yerində məskən saldılar.   </div><div class='p'> <span class="verse" id="V24">24&#160;</span>Rəbb dedi: “Qalxıb köç edin, Arnon vadisindən keçin. Bax Xeşbon padşahı Emorlu Sixonu və onun ölkəsini sizə təslim etdim. Özünüz üçün mülk olaraq oranı almağa başlayın. Onlarla döyüşə girin.   <span class="verse" id="V25">25&#160;</span>Bu gündən Mən səma altında olan bütün xalqları sizə görə qorxu və vahiməyə salmağa başlayıram. Sizin sorağınızı eşidənlər qarşınızda titrəyib büzüşəcəklər”.   </div><div class='s'>İsraillilərin padşah Sixonu məğlub etməsi </div> <div class='r'>(Say. 21:21-30)  </div><div class='p'> <span class="verse" id="V26">26&#160;</span>Qedemot səhrasından Xeşbon padşahı Sixonun yanına sülh danışığı üçün qasidlər göndərdim və dedim:   <span class="verse" id="V27">27&#160;</span>“Rica edirik, sənin torpağından keçmək üçün bizə izin verəsən. Yalnız yol keçəcəyik, oradan nə sağa, nə də sola dönəcəyik.   <span class="verse" id="V28">28&#160;</span>Pulla bizə yemək satsanız, yeyəcəyik, su satsanız, içəcəyik. Bizə ölkəni piyada keçmək kifayətdir.   <span class="verse" id="V29">29&#160;</span>Seirdə yaşayan Esav övladları və Arda yaşayan Moavlılar etdiyi kimi sən də izin ver ki, İordan çayından Allahımız Rəbbin bizə verdiyi torpağa keçək”.   <span class="verse" id="V30">30&#160;</span>Lakin Xeşbon padşahı Sixon bizi torpağından keçməyə qoymadı. Çünki bugünkü kimi Allahınız Rəbb sizə təslim etmək üçün onu inadkar və daşürəkli etdi.   </div><div class='p'> <span class="verse" id="V31">31&#160;</span>Rəbb mənə dedi: “Bax Sixonu və ölkəsini sənə təslim etməyə başlayıram. Oranı fəth edib irs olaraq almağa başla”.   <span class="verse" id="V32">32&#160;</span>Sixon özü və bütün ordusu döyüşmək üçün Yahsada bizim qarşımıza çıxdı.   <span class="verse" id="V33">33&#160;</span>Allahımız Rəbb onu bizə təslim etdi. Biz də Sixonu, övladlarını və bütün ordusunu qırdıq.   <span class="verse" id="V34">34&#160;</span>O vaxt onun bütün şəhərlərini aldıq. Hər bir şəhəri kişi, qadın və uşaqlarla birlikdə tamamilə məhv etdik: kimsəni sağ qoymadıq.   <span class="verse" id="V35">35&#160;</span>Heyvanlarını götürüb aldığımız şəhərləri talan etdik.   <span class="verse" id="V36">36&#160;</span>Arnon vadisinin kənarında Aroerdən və vadidə olan şəhərdən Gileadadək qarşımıza bizdən güclü bir şəhər çıxmadı. Allahımız Rəbb onların hamısını bizə təslim etdi.   <span class="verse" id="V37">37&#160;</span>Lakin Ammonluların ölkəsinə, bütün Yabboq çayı kənarına və dağlıq bölgəsindəki şəhərlərə – Allahımız Rəbbin qadağan etdiyi heç yerə yaxınlaşmadıq.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU01.htm'>&lt;</a></li>
<li><a href='DEU.htm'>2</a></li>
<li><a href='DEU03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">2:1</a>
<span class="xt"><a href='NUM21.htm#V4'>Say. 21:4</a> </span></p>
<p class="x" id="FN2"><span class="notemark">*</span><a class="notebackref" href="#V4">2:4</a>
<span class="xt"><a href='GEN36.htm#V8'>Yar. 36:8</a> </span></p>
<p class="x" id="FN3"><span class="notemark">*</span><a class="notebackref" href="#V9">2:9</a>
<span class="xt"><a href='GEN19.htm#V37'>Yar. 19:37</a> </span></p>
<p class="x" id="FN4"><span class="notemark">*</span><a class="notebackref" href="#V14">2:14</a>
<span class="xt"><a href='NUM14.htm#V28'>Say. 14:28-35</a> </span></p>
<p class="x" id="FN5"><span class="notemark">*</span><a class="notebackref" href="#V19">2:19</a>
<span class="xt"><a href='GEN19.htm#V38'>Yar. 19:38</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
