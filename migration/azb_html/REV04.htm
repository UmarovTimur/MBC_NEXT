<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV03.htm'>&lt;</a></li>
<li><a href='REV.htm'>4</a></li>
<li><a href='REV05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Göydəki taxt </div> <div class='p'> <span class="verse" id="V1">1&#160;</span>Bundan sonra gördüm ki, göyə açılmış bir qapı var. Əvvəlcə mənimlə danışdığını eşitdiyim, şeypura bənzər səs dedi: «Bura qalx. Bundan sonra baş verməli hadisələri sənə göstərəcəyəm».   <span class="verse" id="V2">2&#160;</span><a href="#FN1" class="notemark">*<span class="popup">Yez. 1:26-28; 10:1</span></a>Elə o an mən Ruhun təsirinə düşdüm. Budur, göydə bir taxt qurulub, taxtda da Biri oturub.   <span class="verse" id="V3">3&#160;</span>Oturanın görünüşü yəşəm və qırmızı əqiq daşına bənzəyirdi. Taxtın ətrafında da görünüşcə zümrüdə bənzəyən göy qurşağı var idi.   <span class="verse" id="V4">4&#160;</span>Taxtın hər tərəfində daha iyirmi dörd taxt var idi və onların üstündə ağ paltar geyinmiş, başında qızıl tac olan iyirmi dörd ağsaqqal oturmuşdu.   <span class="verse" id="V5">5&#160;</span><a href="#FN2" class="notemark">*<span class="popup">Çıx. 19:16; Yez. 1:13; Vəhy 1:4; 8:5; 11:19; 16:18</span></a>Taxtdan şimşək, uğultu və göy gurultusu çıxırdı. Taxtın önündə yeddi məşəl yanırdı; bunlar Allahın yeddi ruhudur.   <span class="verse" id="V6">6&#160;</span><a href="#FN3" class="notemark">*<span class="popup">Yeş. 6:2-3; Yez. 1:5-10,18,22; 10:12,14</span></a>Taxtın önündə sanki büllura bənzəyən şüşə dəniz var idi.  </div><div class='p'>Taxtın ətrafında, hər dörd yanında önü də, arxası da gözlərlə örtülmüş dörd canlı məxluq var idi.   <span class="verse" id="V7">7&#160;</span>Birinci məxluq aslana, ikinci məxluq danaya, üçüncü məxluqun üzü insan üzünə, dördüncü məxluq da uçan qartala bənzəyirdi.   <span class="verse" id="V8">8&#160;</span>Bu dörd məxluqdan hər birinin altı qanadı var idi; məxluqların hər tərəfi, hətta qanadlarının alt tərəfi də gözlərlə örtülmüşdü. Bu məxluqlar gecə-gündüz dayanmadan deyir:  </div><div class='q'>«Var Olmuş, Var Olan və Gəlməli Olan,  </div><div class='q'>Külli-İxtiyar Rəbb Allah  </div><div class='q'>Müqəddəsdir, müqəddəsdir, müqəddəsdir!»   </div><div class='m'> <span class="verse" id="V9">9&#160;</span>Canlı məxluqlar hər dəfə taxtda Oturana, əbədi Yaşayana izzət və şərəf verib şükür edəndə   <span class="verse" id="V10">10&#160;</span>iyirmi dörd ağsaqqal taxtda Oturanın önündə yerə qapanıb əbədi Var Olana səcdə edir və taclarını taxtın önünə atıb deyirlər:   </div><div class='q'> <span class="verse" id="V11">11&#160;</span>«Ey bizim Rəbbimiz və Allahımız!  </div><div class='q'>Sən izzət, şərəf və qüdrət almağa layiqsən.  </div><div class='q'>Çünki hər şeyi Sən yaratdın,  </div><div class='q'>Hər şey Sənin iradənlə var olub yarandı».   </div><ul class='tnav'>
<li><a href='index.htm'>VƏHY</a></li>
<li><a href='REV03.htm'>&lt;</a></li>
<li><a href='REV.htm'>4</a></li>
<li><a href='REV05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">4:2</a>
<span class="xt"><a href='EZK01.htm#V26'>Yez. 1:26-28</a>; <a href='EZK10.htm#V1'>10:1</a></span></p>
<p class="x" id="FN2"><span class="notemark">*</span><a class="notebackref" href="#V5">4:5</a>
<span class="xt"><a href='EXO19.htm#V16'>Çıx. 19:16</a>; <a href='EZK01.htm#V13'>Yez. 1:13</a>; <a href='REV01.htm#V4'>Vəhy 1:4</a>; <a href='REV08.htm#V5'>8:5</a>; <a href='REV11.htm#V19'>11:19</a>; <a href='REV16.htm#V18'>16:18</a></span></p>
<p class="x" id="FN3"><span class="notemark">*</span><a class="notebackref" href="#V6">4:6</a>
<span class="xt"><a href='ISA06.htm#V2'>Yeş. 6:2-3</a>; <a href='EZK01.htm#V5'>Yez. 1:5-10,18,22</a>; <a href='EZK10.htm#V12'>10:12,14</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
