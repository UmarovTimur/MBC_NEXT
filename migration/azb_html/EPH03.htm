<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EFESLİLƏRƏ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EFESLİLƏRƏ</a></li>
<li><a href='EPH02.htm'>&lt;</a></li>
<li><a href='EPH.htm'>3</a></li>
<li><a href='EPH04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Paula vəhy vasitəsilə bildirilən sirr </div> <div class='p'> <span class="verse" id="V1">1&#160;</span>Mən Paul siz başqa millətlərdən olanlar uğrunda Məsih İsanın məhbusuyam.   <span class="verse" id="V2">2&#160;</span>Eşitdiyiniz kimi, Allahın sizin üçün mənə verdiyi lütfü sizə çatdırmaq vəzifəsini daşıyıram.   <span class="verse" id="V3">3&#160;</span>Yuxarıda qısaca yazdığım kimi, Allah sirri mənə vəhy vasitəsilə bildirdi.   <span class="verse" id="V4">4&#160;</span><a href="#FN1" class="notemark">*<span class="popup">Kol. 1:25-27</span></a>Yazdıqlarımı oxuyanda Məsihin bu sirrini necə dərk etdiyimi anlaya bilərsiniz.   <span class="verse" id="V5">5&#160;</span>Bu sirr əvvəlki nəsillərin dövründə bəşər övladlarına açıq bildirilməmişdi. İndisə Məsihin müqəddəs həvarilərinə və peyğəmbərlərinə Ruh vasitəsilə açılmışdır.   <span class="verse" id="V6">6&#160;</span>Sirr budur ki, başqa millətlər də Müjdə vasitəsilə Məsih İsada eyni irsin ortağı, eyni bədənin üzvü və eyni vədin şərikidir.   </div><div class='p'> <span class="verse" id="V7">7&#160;</span>Allah qüdrətli fəaliyyəti ilə lütfünü mənə verdi, buna əsasən Müjdəni yaymaq üçün xidmətçi oldum.   <span class="verse" id="V8">8&#160;</span>Bütün müqəddəslərdən ən dəyərsiziyəm. Lakin Allah mənə bu lütfü verdi ki, Məsihin ağlasığmaz zənginliyi ilə bağlı Müjdəni millətlərə yayım   <span class="verse" id="V9">9&#160;</span>və hər şeyi yaradan<a href="#FN2" class="notemark">*<span class="popup">Yaradan – bəzi əlyazmalarda İsa Məsih vasitəsilə yaradan.</span></a> Allahda əzəldən bəri sirr olaraq saxlanan niyyətinin nə olduğunu bütün insanlara izah edim.   <span class="verse" id="V10">10&#160;</span>Belə ki Allahın çoxcəhətli hikməti indi imanlılar cəmiyyəti vasitəsilə səmadakı başçılara və hakimlərə bildirilsin.   <span class="verse" id="V11">11&#160;</span>Bu, Allahın əzəldən bəri qurduğu və Rəbbimiz Məsih İsa vasitəsilə yerinə yetirdiyi məqsədinə görə oldu.   <span class="verse" id="V12">12&#160;</span>Məsihdə və Məsihə olan iman vasitəsilə Allaha cəsarət və etibarla yaxınlaşa bilirik.   <span class="verse" id="V13">13&#160;</span>Buna görə xahiş edirəm ki, mənim sizin üçün çəkdiyim əziyyətlərdən ötrü ruhdan düşməyin. Bu sizə izzət gətirir.   </div><div class='s'>Məsihin məhəbbətini dərk etmək </div> <div class='p'> <span class="verse" id="V14">14-15&#160;</span>Buna görə göylərdə və yer üzündə hər ailəyə ad verən Atanın<a href="#FN3" class="notemark">†<span class="popup">Atanın – bəzi əlyazmalarda Rəbbimiz İsa Məsihin Atasının.</span></a> qarşısında diz çökürəm ki,   <span class="verse" id="V16">16&#160;</span>O, izzətinin zənginliyinə görə Öz Ruhu vasitəsilə sizi daxili varlığınızda qüvvə ilə möhkəmləndirsin   <span class="verse" id="V17">17&#160;</span>və Məsih iman vasitəsilə ürəklərinizdə yaşasın. Siz də məhəbbətdə kök salıb təməl qoyasınız,   <span class="verse" id="V18">18&#160;</span>belə ki bütün müqəddəslərlə birlikdə Məsihin məhəbbətinin nə qədər geniş, uzun, uca və dərin olduğunu başa düşməyə,   <span class="verse" id="V19">19&#160;</span>hər dərrakədən üstün olan bu məhəbbəti dərk etməyə gücünüz çatsın. Beləliklə, siz Allahın bütövlüyündə bütöv olasınız.   </div><div class='p'> <span class="verse" id="V20">20&#160;</span>Bizdə fəaliyyət göstərən qüdrətlə istədiyimiz yaxud düşündüyümüz hər şeydən daha artığını etməyə qadir olan Allaha   <span class="verse" id="V21">21&#160;</span>imanlılar cəmiyyətində və Məsih İsada izzət bütün nəsillər boyunca əbədi olsun! Amin.   </div><ul class='tnav'>
<li><a href='index.htm'>EFESLİLƏRƏ</a></li>
<li><a href='EPH02.htm'>&lt;</a></li>
<li><a href='EPH.htm'>3</a></li>
<li><a href='EPH04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">3:4</a>
<span class="xt"><a href='COL01.htm#V25'>Kol. 1:25-27</a></span></p>
<p class="f" id="FN2"><span class="notemark">*</span><a class="notebackref" href="#V9">3:9</a>
<span class="fq">Yaradan </span><span class="ft">– bəzi əlyazmalarda </span><span class="fq">İsa Məsih vasitəsilə yaradan.</span></p>
<p class="f" id="FN3"><span class="notemark">†</span><a class="notebackref" href="#V14">3:14-15</a>
<span class="fq">Atanın </span><span class="ft">– bəzi əlyazmalarda </span><span class="fq">Rəbbimiz İsa Məsihin Atasının.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
