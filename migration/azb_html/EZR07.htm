<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EZRA 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EZRA</a></li>
<li><a href='EZR06.htm'>&lt;</a></li>
<li><a href='EZR.htm'>7</a></li>
<li><a href='EZR08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Ezranın Yerusəlimə gəlməsi </div> <div class='p'> <span class="verse" id="V1">1&#160;</span>Bu işlərdən sonra Fars padşahı Artaxşastanın dövründə başçı kahin Harun oğlu Eleazar oğlu Pinxas oğlu Avişua oğlu   <span class="verse" id="V2">2&#160;</span>Buqqi oğlu Uzzi oğlu   <span class="verse" id="V3">3&#160;</span>Zerahya oğlu Merayot oğlu Azarya oğlu Amarya oğlu   <span class="verse" id="V4">4&#160;</span>Axituv oğlu Sadoq oğlu Şallum oğlu   <span class="verse" id="V5">5&#160;</span>Xilqiya oğlu Azarya oğlu Seraya oğlu Ezra Babildən çıxdı.   <span class="verse" id="V6">6&#160;</span>Babildən gələn bu Ezra İsrailin Allahı Rəbbin Musaya verdiyi Qanunu yaxşı bilən ilahiyyatçı idi. Allahı Rəbbin əli onun üzərində olduğuna görə padşah Ezranın istədiyi hər bir şeyi vermişdi.   </div><div class='p'> <span class="verse" id="V7">7&#160;</span>Padşah Artaxşastanın hakimiyyətinin yeddinci ilində İsrail övladlarından, kahinlərdən, Levililərdən, ilahiçilərdən, məbəddəki qapıçılardan və qulluqçulardan bəziləri Yerusəlimə qayıtdı.   <span class="verse" id="V8">8&#160;</span>Ezra Yerusəlimə çatanda Artaxşastanın hökmdarlığının yeddinci ilinin beşinci ayı idi.   <span class="verse" id="V9">9&#160;</span>O, birinci ayın birinci günündə Babildən yola düşüb beşinci ayın birində Yerusəlimə çatdı, çünki Allahın mərhəmətli əli onun üzərində idi.   <span class="verse" id="V10">10&#160;</span>Ezra özünü Rəbbin Qanununu tədqiq və tətbiq etməyə, İsraildə qayda-qanunları öyrətməyə həsr etmişdi.   </div><div class='s'>Padşah Artaxşastanın Ezraya verdiyi məktub </div> <div class='p'> <span class="verse" id="V11">11&#160;</span>Rəbbin əmrlərini və İsrailə buyurduğu qanunları öyrədən ilahiyyatçı, kahin Ezraya padşah Artaxşasta bu məzmunda məktub vermişdi:   </div><div class='pi'> <span class="verse" id="V12">12&#160;</span>«Padşahlar<a href="#FN1" class="notemark">*<span class="popup">7:12-26-ya qədər mətn arami dilində yazılmışdır.</span></a> padşahı Artaxşastadan göylərin Allahının qanunlarını öyrədən kahin Ezraya bildiriş:   </div><div class='pi'> <span class="verse" id="V13">13&#160;</span>İndi mən əmr edirəm ki, padşahlığımda olan İsrail xalqından, kahinlərdən, Levililərdən könüllü olaraq Yerusəlimə getmək istəyən hər kəs səninlə getsin.   <span class="verse" id="V14">14&#160;</span>İndi sən padşahla yeddi məsləhətçisi tərəfindən əlində olan Allahın Qanununa əsasən Yəhuda və Yerusəlimdəki vəziyyəti öyrənmək üçün göndərilirsən.   <span class="verse" id="V15">15&#160;</span>Yerusəlimi məskəni edən İsrailin Allahına padşah və məsləhətçilərinin könüllü təqdim etdikləri qızıl-gümüşü götür.   <span class="verse" id="V16">16&#160;</span>Xalqın və kahinlərin İsrailin Allahının Yerusəlimdəki məbədinə könüllü surətdə verdikləri hədiyyələrlə bərabər Babil vilayətinin hər tərəfindən yığacağın qızıl-gümüşün hamısını götür.   <span class="verse" id="V17">17&#160;</span>Sonra bu pulla tez buğalar, qoçlar, quzular, taxıl və şərab təqdimlərini alarsan. Onları Allahınızın Yerusəlimdəki məbədinin qurbangahında təqdim edərsiniz.   <span class="verse" id="V18">18&#160;</span>Sən və qardaşların qızıl-gümüşün qalan hissəsini Allahın iradəsinə uyğun, istədiyin kimi istifadə edə bilərsiniz.   <span class="verse" id="V19">19&#160;</span>Allahının məbədində ibadət zamanı işlətmək üçün sənə qaytarılan qabları isə Yerusəlim Allahının hüzurunda təhvil ver.   <span class="verse" id="V20">20&#160;</span>Allahın məbədinə başqa nə lazım olarsa, sən onu padşah xəzinəsindən ödə.   </div><div class='pi'> <span class="verse" id="V21">21&#160;</span>Mən padşah Artaxşasta Fərat çayının qərb torpaqlarının bütün xəzinədarlarına əmr edirəm ki, göylər Allahının Qanununun ilahiyyatçısı, kahin Ezranın hər istəyini diqqətlə yerinə yetirin.   <span class="verse" id="V22">22&#160;</span>Yüz talanta qədər gümüş, yüz kora qədər buğda, yüz bata qədər şərab, yüz bata qədər zeytun yağı və istədikləri qədər duz verin.   <span class="verse" id="V23">23&#160;</span>Göylərin Allahının məbədi üçün, bu Allah tərəfindən hər nə əmr olunarsa, yerli-yerində ona əməl edilsin. Niyə padşahın və övladlarının ölkəsi qəzəbə düçar olsun?   <span class="verse" id="V24">24&#160;</span>Sizə bildiririk ki, kahinlərdən, Levililərdən, ilahiçilərdən, bu Allah evinin qapıçılarından, qulluqçularından, digər xidmətçilərindən xərac, vergi və gömrük istəməyə izin yoxdur.   </div><div class='pi'> <span class="verse" id="V25">25&#160;</span>Sən Ezra Allahın sənə verdiyi müdrikliyə görə orada hakimlər və qazilər təyin et. Qoy onlar Fərat çayının qərbində olan bütün xalqa – sənin Allahının qanunlarını bilənlərin hamısına hökm etsinlər. Bilməyənləri də sən öyrətməlisən.   <span class="verse" id="V26">26&#160;</span>Sənin Allahının qanununa və padşahın qanununa əməl etməyən adam mütləq ölüm, sürgün, əmlak müsadirəsi yaxud həbs cəzaları ilə cəzalansın».   </div><div class='p'> <span class="verse" id="V27">27&#160;</span>Atalarımızın Allahı Rəbbə alqış olsun ki, padşahın qəlbində Rəbbin Yerusəlimdə olan məbədinə belə hörmət göstərmək istəyini yaratdı.   <span class="verse" id="V28">28&#160;</span>Rəbb padşahın, onun məsləhətçilərinin və bütün güclü rəislərinin mənə yaxşı münasibətini yaratdı. Üzərimdə olan Allahım Rəbbin əlindən qüvvət alaraq mənimlə bərabər getmək üçün İsrailin başçılarından bəzilərini yanıma topladım.   </div><ul class='tnav'>
<li><a href='index.htm'>EZRA</a></li>
<li><a href='EZR06.htm'>&lt;</a></li>
<li><a href='EZR.htm'>7</a></li>
<li><a href='EZR08.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V12">7:12</a>
<span class="ft">7:12-26-ya qədər mətn arami dilində yazılmışdır.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
