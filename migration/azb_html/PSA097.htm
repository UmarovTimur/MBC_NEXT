<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 97</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA096.htm'>&lt;</a></li>
<li><a href='PSA.htm'>97</a></li>
<li><a href='PSA098.htm'>&gt;</a></li>
</ul>
<div class="main">
 
<div class='chapterlabel' id="V0"> 97</div><div class='s'>Məzmur 97 </div> <div class='q'> <span class="verse" id="V1">1&#160;</span>Rəbb hökmranlıq edir, qoy yer üzü şadlıq etsin,  </div><div class='q'>Qoy bütün adalar sevinsin.   </div><div class='q'> <span class="verse" id="V2">2&#160;</span>Buludlar və zülmət Onun ətrafındadır,  </div><div class='q'>Salehliklə ədalət taxtının təməlidir.   </div><div class='q'> <span class="verse" id="V3">3&#160;</span>Onun önündən alov çıxar,  </div><div class='q'>Ətrafındakı düşmənləri yandırıb-yaxar.   </div><div class='q'> <span class="verse" id="V4">4&#160;</span>Şimşəkləri dünyaya işıq saçar,  </div><div class='q'>Yer üzü bunu görəndə sarsılar.   </div><div class='q'> <span class="verse" id="V5">5&#160;</span>Dağlar Rəbbin hüzurunda –  </div><div class='q'>Bütün yer üzünün Sahibinin hüzurunda mum tək əriyər.   </div><div class='q'> <span class="verse" id="V6">6&#160;</span>Göylər salehliyini bəyan edər,  </div><div class='q'>Əzəmətini bütün xalqlar görər.   </div><div class='q'> <span class="verse" id="V7">7&#160;</span>Bütün bütpərəstlər,  </div><div class='q'>Xeyirsiz bütlərlə öyünənlər rüsvay olacaq!  </div><div class='q'>Ey bütün allahlar, Rəbbə səcdə edin!   </div><div class='q'> <span class="verse" id="V8">8&#160;</span>Ya Rəbb, Sənin hökmlərini  </div><div class='q'>Sion eşidib sevinir,  </div><div class='q'>Yəhuda qızları cuşa gəlir.   </div><div class='q'> <span class="verse" id="V9">9&#160;</span>Çünki bütün yer üzərində,  </div><div class='q'>Ya Rəbb, Haqq-Taala Sənsən!  </div><div class='q'>Bütün allahların üzərində  </div><div class='q'>Sən nə qədər yüksəksən!   </div><div class='b'> &#160; </div> <div class='q'> <span class="verse" id="V10">10&#160;</span>Ey Rəbbi sevənlər, şərə nifrət edin!  </div><div class='q'>O, möminlərinin canını qoruyar,  </div><div class='q'>Onları pislərin əlindən qurtarar.   </div><div class='q'> <span class="verse" id="V11">11&#160;</span>Salehlərin üstünə nur tökülər,  </div><div class='q'>Ürəyidüz olanların üstünə sevinc səpilər.   </div><div class='q'> <span class="verse" id="V12">12&#160;</span>Ey salehlər, Rəbbə görə sevinin,  </div><div class='q'>Onun müqəddəs adına şükür edin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA096.htm'>&lt;</a></li>
<li><a href='PSA.htm'>97</a></li>
<li><a href='PSA098.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
