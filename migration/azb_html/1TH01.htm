<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 SALONİKLİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='COL04.htm'>&lt;</a></li>
<li><a href='1TH.htm'>1</a></li>
<li><a href='1TH02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>SALONİKLİLƏRƏ BİRİNCİ MƏKTUBU  </div><div class='imt'>GİRİŞ  </div><div class='im'>Salonik Roma imperatorluğunun Makedoniya vilayətinin paytaxtı idi. Paul Filipini tərk edəndən sonra burada imanlı cəmiyyəti yaratdı. Amma Yəhudilər tezliklə Paulun Yəhudi olmayan xalqların arasında Müjdəni uğurla vəz etdiyini eşidib qısqandılar. Paul Saloniki tərk edib Veriyaya getməyə məcbur oldu. O, Korinfə çatanda öz həmkarı və əməkdaşı olan Timoteydən Salonik cəmiyyətindəki vəziyyət haqqında məktub aldı.  </div><div class='ip'>Paulun Saloniklilərə birinci məktubu oradakı məsihçiləri ruhlandırmaq üçün yazılıb. Paul bu məsihçilərin iman və məhəbbəti haqqında yeniliklər eşidib onlara minnətdarlığını bildirir, sonra onların arasında yaşayarkən sürdüyü həyat tərzini yadlarına salır. Paul cəmiyyətdə müzakirə olunan bu suallara cavab verir: Məsihin təkrar gəlişindən əvvəl dünyasını dəyişən imanlıların aqibəti necə olacaq? Məsih nə vaxt zühur edəcək? Paul onlara Məsihin gəlişinə qədər dinc yaşamağı, öz işləri ilə məşğul olmağı və hörmətəlayiq şəkildə həyat sürməyi məsləhət görür (4:11-12).  </div><div class='iot'>Kitabın məzmunu:  </div><div class='io2'>1:1-10 Saloniklilərin imanı  </div><div class='io2'>2:1-16 Paulun Salonikdəki xidməti  </div><div class='io2'>2:17–3:13 Salonikdən gələn xəbər  </div><div class='io2'>4:1-12 Məsihçi davranışına aid tövsiyələr  </div><div class='io2'>4:13–5:11 Məsihin zühuruna aid təlimat  </div><div class='io2'>5:12-28 Son öyüdlər və salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 17:1</span></a>Paul, Sila və Timoteydən Ata Allah və Rəbb İsa Məsihdə olan Saloniklilər cəmiyyətinə salam! Sizə<a href="#FN2" class="notemark">*<span class="popup">Sizə – bəzi əlyazmalarda Atamız Allah və Rəbb İsa Məsihdən sizə.</span></a> lütf və sülh olsun!   </div><div class='s'>Nümunəvi iman </div> <div class='p'> <span class="verse" id="V2">2&#160;</span>Dualarımızda sizi yada salıb həmişə hər birinizə görə Allaha şükür edirik.   <span class="verse" id="V3">3&#160;</span>Çünki imandan yaranan əməllərinizi, məhəbbətdən doğan zəhmətinizi və Rəbbimiz İsa Məsihə bağladığınız ümidin verdiyi dözümü Atamız Allah qarşısında daim yada salırıq.   <span class="verse" id="V4">4&#160;</span>Ey Allahın sevimlisi olan qardaşlar, bilirik ki, O sizi seçib.   <span class="verse" id="V5">5&#160;</span>Ona görə ki yaydığımız Müjdə yalnız sözlə deyil, qüvvə ilə, Müqəddəs Ruhla və çox inandırıcılıqla sizə çatıb. Aranızda ikən sizin üçün necə bir adam olduğumuzu bildiniz.   <span class="verse" id="V6">6&#160;</span><a href="#FN3" class="notemark">*<span class="popup">Həv. 17:5-9</span></a>Siz də böyük əziyyət içində Müqəddəs Ruhun verdiyi sevinclə kəlamı qəbul edib bizdən və Rəbdən nümunə götürdünüz.   <span class="verse" id="V7">7&#160;</span>Beləliklə, siz Makedoniya və Axayyadakı bütün imanlılar üçün nümunə oldunuz.   <span class="verse" id="V8">8&#160;</span>Çünki Rəbbin kəlamının sədası sizdən yayıldı. Allaha imanınızın sorağı yalnız Makedoniya və Axayyaya deyil, hər yerə çatıb. Daha bizə söz deməyə ehtiyac qalmadı.   <span class="verse" id="V9">9-10&#160;</span>Çünki özləri xəbər yaydılar ki, bizi nə qədər yaxşı qarşıladınız və var olan həqiqi Allaha qulluq etmək üçün, həmçinin Onun ölülər arasından diriltdiyi Oğlunun, yəni bizi gələcək qəzəbdən qurtaran İsanın göylərdən zühurunu gözləmək üçün bütlərdən Allaha tərəf necə döndünüz.   </div><ul class='tnav'>
<li><a href='index.htm'>1 SALONİKLİLƏRƏ</a></li>
<li><a href='COL04.htm'>&lt;</a></li>
<li><a href='1TH.htm'>1</a></li>
<li><a href='1TH02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT17.htm#V1'>Həv. 17:1</a></span></p>
<p class="f" id="FN2"><span class="notemark">*</span><a class="notebackref" href="#V1">1:1</a>
<span class="fq">Sizə </span><span class="ft">– bəzi əlyazmalarda </span><span class="fq">Atamız Allah və Rəbb İsa Məsihdən sizə.</span></p>
<p class="x" id="FN3"><span class="notemark">*</span><a class="notebackref" href="#V6">1:6</a>
<span class="xt"><a href='ACT17.htm#V5'>Həv. 17:5-9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
