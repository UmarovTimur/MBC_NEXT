<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT14.htm'>&lt;</a></li>
<li><a href='ACT.htm'>15</a></li>
<li><a href='ACT16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Yerusəlimdəki məşvərət </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Lev. 12:3</span></a>Yəhudeyadan gələn bəzi adamlar Antakyadakı imanlı bacı-qardaşlara belə təlim öyrədirdi: «Əgər siz Musanın qoyduğu adətə görə sünnət olmasanız, xilas ola bilməzsiniz».   <span class="verse" id="V2">2&#160;</span>Paul və Barnaba bu adamlarla çox çəkişib mübahisə etdi. Nəhayət qərara alındı ki, Paulla Barnaba digər qardaşlardan bir neçəsini götürərək Yerusəlimə gedib bu sualın müzakirəsi üçün həvarilər və ağsaqqallarla görüşsünlər.   <span class="verse" id="V3">3&#160;</span>Beləliklə, cəmiyyət tərəfindən göndərilənlər Finikiya və Samariya bölgələrindən keçdilər. Başqa millətlərin Allaha tərəf necə dönmələrini xəbər verə-verə oradakı bütün imanlı bacı-qardaşları çox sevindirdilər.   <span class="verse" id="V4">4&#160;</span>Yerusəlimə çatanda oradakı imanlılar cəmiyyəti və həvarilərlə ağsaqqallar onları yaxşı qarşıladılar. Allahın onlar vasitəsilə etdiyi hər şeyi danışdılar.   <span class="verse" id="V5">5&#160;</span>Amma farisey təriqətindən olmuş bəzi imanlılar qalxıb belə dedilər: «Başqa millətlərdən olanları sünnət etmək və onlara Musanın Qanununa riayət etmələrini əmr etmək lazımdır».   </div><div class='p'> <span class="verse" id="V6">6&#160;</span>Həvarilərlə ağsaqqallar bu mövzunun müzakirəsi üçün toplaşdılar.   <span class="verse" id="V7">7&#160;</span><a href="#FN2" class="notemark">*<span class="popup">Həv. 10:1-43</span></a>Uzun-uzadı mübahisələrdən sonra Peter ayağa qalxıb dedi: «Qardaşlar, bildiyiniz kimi Allah aranızdan çoxdan bəri məni seçib ki, başqa millətlərdən olanlar Müjdəni mənim dilimdən eşidib iman etsinlər.   <span class="verse" id="V8">8&#160;</span><a href="#FN3" class="notemark">*<span class="popup">Həv. 2:4; 10:44</span></a>İnsanın ürəyindən xəbərdar olan Allah bizə verdiyi kimi Müqəddəs Ruhu onlara da verməklə təsdiq etdi ki, onları qəbul edir.   <span class="verse" id="V9">9&#160;</span>Onlarla bizim aramızda heç bir ayrı-seçkilik yaratmadı, imanları ilə onların da ürəklərini təmizlədi.   <span class="verse" id="V10">10&#160;</span>Elə isə nə bizim, nə də ata-babalarımızın gəzdirə bilmədiyi boyunduruğu niyə bu şagirdlərin boynuna yükləyərək Allahı sınağa çəkirsiniz?   <span class="verse" id="V11">11&#160;</span>Əksinə, inanırıq ki, biz də Rəbb İsanın lütfü ilə xilas oluruq, onlar da».   </div><div class='p'> <span class="verse" id="V12">12&#160;</span>Onda bütün toplantı sakitləşdi və Barnaba ilə Paula qulaq asmağa başladılar. Barnaba ilə Paul Allahın onlar vasitəsilə başqa millətlər arasında göstərdiyi əlamət və xariqələrin hamısını danışdı.   <span class="verse" id="V13">13&#160;</span>Onlar sözlərini yekunlaşdırandan sonra Yaqub söz alıb dedi: «Qardaşlar, mənə qulaq asın!   <span class="verse" id="V14">14&#160;</span>Allah başqa millətlərdən Öz adı üçün bir xalq yaratmaq məqsədi ilə onlara ilk dəfə necə nəzər salması barədə Şimon izahat verdi.   <span class="verse" id="V15">15&#160;</span><a href="#FN4" class="notemark">*<span class="popup">Amos 9:11-12</span></a>Peyğəmbərlərin sözləri bunu təsdiqləyir. Orada yazıldığı kimi:   </div><div class='q'> <span class="verse" id="V16">16&#160;</span>“Bundan sonra qayıdacağam,  </div><div class='q'>Davudun yıxılan çadırını bərpa edəcəyəm.  </div><div class='q'>Onun dağılan yerlərini yenidən tikəcəyəm,  </div><div class='q'>Onu əvvəlki halına salacağam,   </div><div class='q'> <span class="verse" id="V17">17-18&#160;</span>Ona görə ki qalan insanlar –  </div><div class='q'>Mənim adımla çağırılan bütün millətlər Rəbbi axtarsınlar.  </div><div class='q'>Bunları qədimdən bəri məlum edən Rəbb belə deyir”.<a href="#FN5" class="notemark">*<span class="popup">Bunları qədimdən bəri bəyan edən Rəbb belə deyir” – bəzi əlyazmalarda Bunların hamısını edən Rəbb belə deyir”. Allahın bütün işləri qədimdən bəri Özünə məlumdur.</span></a>   </div><div class='m'> <span class="verse" id="V19">19&#160;</span>Beləliklə, bu qərara gəlmişəm ki, başqa millətlərdən Allaha tərəf dönənlərə maneçilik törətməməliyik.   <span class="verse" id="V20">20&#160;</span><a href="#FN6" class="notemark">*<span class="popup">Çıx. 34:15-17; Lev. 17:10-16; 18:6-23</span></a>Lakin onlara yazmalıyıq ki, bütlərə təqdim olunub murdarlanan qurbanların ətini, boğularaq öldürülən heyvanların ətini və qan yeməsinlər; əxlaqsızlıqdan da özlərini uzaq saxlasınlar.   <span class="verse" id="V21">21&#160;</span>Çünki qədim nəsillərin dövründən bəri hər şəhərdə Musanın sözlərini vəz edənlər var və bu sözlər hər Şənbə günü sinaqoqlarda oxunmaqdadır».   </div><div class='s'>Yəhudi olmayanlara məktub </div> <div class='p'> <span class="verse" id="V22">22&#160;</span>Buna görə bütün imanlılar cəmiyyəti ilə həvarilər və ağsaqqallar razılığa gəldilər ki, öz aralarından adamlar seçib Paul və Barnaba ilə birlikdə Antakyaya göndərsinlər. İmanlı bacı-qardaşlar arasında rəhbərlik edən Barsabba adlanan Yəhuda ilə Silanı seçdilər.   <span class="verse" id="V23">23&#160;</span>Onların əlinə bu məktubu verib göndərdilər:  </div><div class='pi'>«İmanlı qardaşlarınız olan biz həvarilərlə ağsaqqallardan Antakya, Suriya və Kilikiyada yaşayan, başqa millətlərdən olan bacı-qardaşlara salam!   </div><div class='pi'> <span class="verse" id="V24">24&#160;</span>Eşitdik ki, bizlərdən bəzi adamlar yanınıza gəlib sözləri ilə sizi lərzəyə salaraq düşüncələrinizi qarışdırıblar.<a href="#FN7" class="notemark">†<span class="popup">Qarışdırıblar – bəzi əlyazmalarda qarışdırıb və «sünnət olub Qanuna əməl etməlisiniz» deyiblər.</span></a> Lakin bunu onlara biz tapşırmamışdıq.   <span class="verse" id="V25">25&#160;</span>Ona görə də aramızdan bəzi adamları seçib sevimli dostlarımız Barnaba və Paulla bərabər sizin yanınıza göndərməyi yekdilliklə qərara aldıq.   <span class="verse" id="V26">26&#160;</span>Hər ikisi Rəbbimiz İsa Məsihin adı uğrunda canını təhlükəyə atıb.   <span class="verse" id="V27">27&#160;</span>Qərarımıza müvafiq sizin yanınıza Yəhuda ilə Silanı göndəririk ki, eyni şeyləri sizə şifahi olaraq şərh etsinlər.   <span class="verse" id="V28">28&#160;</span>Müqəddəs Ruh və biz vacib olan bu qaydalardan başqa sizin üstünüzə heç nəyi yükləməməyi lazım bildik:   <span class="verse" id="V29">29&#160;</span>Bütlərə təqdim olunan qurbanların ətini, boğularaq öldürülən heyvanların ətini və qan yeməyin; əxlaqsızlıqdan da özünüzü uzaq saxlayın. Bunlardan qaçsanız, düz edərsiniz. Salamat qalın».   </div><div class='p'> <span class="verse" id="V30">30&#160;</span>Beləliklə, adamlar yola düşüb Antakyaya getdilər və camaatı bir yerə yığıb məktubu onlara verdilər.   <span class="verse" id="V31">31&#160;</span>İmanlılar ucadan oxunan məktubun ürəkləndirici sözlərindən sevindilər.   <span class="verse" id="V32">32&#160;</span>İkisi də peyğəmbər olan Yəhuda və Sila bir çox danışıqlar apararaq imanlı bacı-qardaşları ürəkləndirib ruhən möhkəmləndirdilər.   <span class="verse" id="V33">33&#160;</span>Bir müddət orada qalandan sonra onları göndərənlərin yanına qayıtmaq üçün bacı-qardaşlar tərəfindən əmin-arxayın yola salındılar.   <span class="verse" id="V34">34&#160;</span><a href="#FN8" class="notemark">‡<span class="popup">Salındılar – bəzi əlyazmalarda salındılar. 34 Amma Sila orada qalmaq istədi.</span></a>  </div><div class='p'> <span class="verse" id="V35">35&#160;</span>Paulla Barnaba Antakyada qalıb xeyli başqa adamla birlikdə Rəbbin kəlamını öyrədərək Müjdəni yaydılar.   </div><div class='s'>Paulla Barnaba arasında fikir ayrılığı </div> <div class='p'> <span class="verse" id="V36">36&#160;</span>Bundan bir qədər sonra Paul Barnabaya dedi: «Rəbbin kəlamını elan etdiyimiz bütün şəhərlərə qayıdıb imanlı bacı-qardaşlara baş çəkək, hal-əhval tutaq».   <span class="verse" id="V37">37&#160;</span>Barnaba istədi ki, Mark adlanan Yəhyanı da aparsınlar.   <span class="verse" id="V38">38&#160;</span><a href="#FN9" class="notemark">*<span class="popup">Həv. 13:13</span></a>Amma Paul Pamfiliyada onları atıb gedən, onlarla birlikdə işini başa çatdırmayan adamı özləri ilə götürməyi məsləhət bilmədi.   <span class="verse" id="V39">39&#160;</span>Onların arasında elə kəskin fikir ayrılığı oldu ki, bir-birlərindən ayrıldılar. Barnaba Markı götürüb Kiprə doğru yelkən açdı.   <span class="verse" id="V40">40&#160;</span>Paul isə Silanı seçdi və imanlı bacı-qardaşlar tərəfindən Rəbbin lütfünə əmanət ediləndən sonra yola çıxdı.   <span class="verse" id="V41">41&#160;</span>Onlar Suriya və Kilikiyanı gəzib-dolaşdılar və cəmiyyətləri möhkəmləndirdilər.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT14.htm'>&lt;</a></li>
<li><a href='ACT.htm'>15</a></li>
<li><a href='ACT16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">15:1</a>
<span class="xt"><a href='LEV12.htm#V3'>Lev. 12:3</a></span></p>
<p class="x" id="FN2"><span class="notemark">*</span><a class="notebackref" href="#V7">15:7</a>
<span class="xt"><a href='ACT10.htm#V1'>Həv. 10:1-43</a></span></p>
<p class="x" id="FN3"><span class="notemark">*</span><a class="notebackref" href="#V8">15:8</a>
<span class="xt"><a href='ACT02.htm#V4'>Həv. 2:4</a>; <a href='ACT10.htm#V44'>10:44</a></span></p>
<p class="x" id="FN4"><span class="notemark">*</span><a class="notebackref" href="#V15">15:15</a>
<span class="xt"><a href='AMO09.htm#V11'>Amos 9:11-12</a></span></p>
<p class="f" id="FN5"><span class="notemark">*</span><a class="notebackref" href="#V17">15:17-18</a>
<span class="fq">Bunları qədimdən bəri bəyan edən Rəbb belə deyir” </span><span class="ft">– bəzi əlyazmalarda </span><span class="fq">Bunların hamısını edən Rəbb belə deyir”. Allahın bütün işləri qədimdən bəri Özünə məlumdur.</span></p>
<p class="x" id="FN6"><span class="notemark">*</span><a class="notebackref" href="#V20">15:20</a>
<span class="xt"><a href='EXO34.htm#V15'>Çıx. 34:15-17</a>; <a href='LEV17.htm#V10'>Lev. 17:10-16</a>; <a href='LEV18.htm#V6'>18:6-23</a></span></p>
<p class="f" id="FN7"><span class="notemark">†</span><a class="notebackref" href="#V24">15:24</a>
<span class="fq">Qarışdırıblar </span><span class="ft">– bəzi əlyazmalarda </span><span class="fq">qarışdırıb və «sünnət olub Qanuna əməl etməlisiniz» deyiblər.</span></p>
<p class="f" id="FN8"><span class="notemark">‡</span><a class="notebackref" href="#V34">15:34</a>
<span class="fq">Salındılar </span><span class="ft">– bəzi əlyazmalarda </span><span class="fq">salındılar. </span><span class="fv">34 </span><span class="fq">Amma Sila orada qalmaq istədi.</span></p>
<p class="x" id="FN9"><span class="notemark">*</span><a class="notebackref" href="#V38">15:38</a>
<span class="xt"><a href='ACT13.htm#V13'>Həv. 13:13</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
