<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM08.htm'>&lt;</a></li>
<li><a href='NUM.htm'>9</a></li>
<li><a href='NUM10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Pasxa bayramının keçirilməsi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 12:1-13 </span></a> İsrail övladları Misir torpağından çıxdıqdan sonra ikinci ilin birinci ayında Rəbb Sina səhrasında Musaya dedi:   <span class="verse" id="V2">2&#160;</span>«İsrail övladları Pasxa bayramını təyin olunmuş vaxtda qeyd etsinlər.   <span class="verse" id="V3">3&#160;</span>Onu ayın on dördüncü günündə, axşamçağı, təyin olunmuş vaxtda keçirin; onu bütün qaydalarına və hökmlərinə görə qeyd edin».   <span class="verse" id="V4">4&#160;</span>Beləcə Musa İsrail övladlarına əmr etdi ki, Pasxa bayramını keçirsinlər.   <span class="verse" id="V5">5&#160;</span>Sina səhrasında, birinci ayın on dördüncü günündə, axşamçağı Pasxa bayramını keçirtdilər. İsrail övladları Rəbbin Musaya əmr etdiyi hər şeyi yerinə yetirdilər.   </div><div class='p'> <span class="verse" id="V6">6&#160;</span>Ölüyə toxunub murdar olan adamlar vardı ki, o gün onlar Pasxa bayramını keçirə bilmədilər. Həmin gün bu adamlar Musa və Harunun yanına gəlib   <span class="verse" id="V7">7&#160;</span>belə dedilər: «Ölüyə görə biz murdarıq, nə üçün biz başqa İsrail övladları kimi Rəbbə qurban təqdim etməkdən məhrum olaq?»   <span class="verse" id="V8">8&#160;</span>Musa onlara dedi: «Dayanın, görüm Rəbb sizin barədə nə əmr edəcək».   </div><div class='p'> <span class="verse" id="V9">9&#160;</span>Rəbb Musaya dedi:   <span class="verse" id="V10">10&#160;</span>«İsrail övladlarına belə de: “Əgər sizdən yaxud nəslinizdən bir nəfər ölüyə toxunub murdar olarsa yaxud uzaq yolda olarsa, yenə də Rəbbin Pasxa bayramını keçirtsin.   <span class="verse" id="V11">11&#160;</span>İkinci ayın on dördüncü günü axşamçağı Pasxa bayramını qeyd etsinlər. Pasxa qurbanını mayasız çörək və acı göyərti ilə yesinlər.   <span class="verse" id="V12">12&#160;</span><a href="#FN2" class="notemark">*<span class="popup">Çıx. 12:46; Zəb. 34:20; Yəh. 19:36 </span></a> Ondan sabaha qədər heç nə qalmasın və bir sümük belə qırılmasın. Pasxaya aid olan bütün qanunları icra etsinlər.   <span class="verse" id="V13">13&#160;</span>Amma kim ki pakdır, uzaq yolda deyil və Pasxanı keçirmirsə, öz xalqı arasından qovulsun; çünki təyin olunan vaxtda Rəbbin təqdimini gətirməmişdir, o adam günahının cəzasını çəksin.   </div><div class='p'> <span class="verse" id="V14">14&#160;</span>Əgər sizinlə yaşayan bir yadelli Rəbbin Pasxa bayramını keçirmək istəyirsə, Pasxanı qaydalarına və hökmlərinə görə keçirsin; həm yadelli üçün, həm də yerli əhali üçün qayda bir olsun”».   </div><div class='s'>Məskən üzərindəki bulud </div> <div class='r'>(Çıx. 40:34-38)  </div><div class='p'> <span class="verse" id="V15">15&#160;</span>Məskənin qurulduğu gün məskəni, Şəhadət çadırını bulud bürüyərdi; axşamdan səhərə qədər məskənin üzərindəki bulud alova oxşayırdı.   <span class="verse" id="V16">16&#160;</span>Daima belə oldu. Məskəni bürüyən bulud gecələr oda oxşayırdı.   <span class="verse" id="V17">17&#160;</span><a href="#FN3" class="notemark">*<span class="popup">Çıx. 40:36 </span></a> Bulud çadırın üzərindən qalxan zaman İsrail övladları köç edərdilər; əgər bulud harada dayanardısa, İsrail övladları da orada düşərgə salardılar.   <span class="verse" id="V18">18&#160;</span>Onlar Rəbbin əmrinə görə yola düşər və Rəbbin əmrinə görə də məskən salardılar. Nə vaxt bulud məskənin üzərində dayanardısa, onlar düşərgə saldıqları yerdə qalardılar.   </div><div class='p'> <span class="verse" id="V19">19&#160;</span>Bulud uzun müddət çadırın üzərində dayananda İsrail övladları Rəbbin buyruğuna riayət edərdilər.   <span class="verse" id="V20">20&#160;</span>Bəzən bulud məskənin üzərində bir neçə gün görünərdi; onlar Rəbbin əmrinə görə düşərgə saldıqları yerdə qalar, yenə Rəbbin əmrinə görə yola düşərdilər.   <span class="verse" id="V21">21&#160;</span>Bəzən də bulud axşamdan səhərə kimi dayanırdı; səhər erkən bulud qalxdıqda yola düşərdilər. İstər gecə, istər gündüz olsun bulud qalxanda yola düşərdilər.   <span class="verse" id="V22">22&#160;</span>İstər iki gün olsun, istər bir ay və yaxud bir il, bulud məskən üzərində dayanıb qalanda İsrail övladları düşərgə saldıqları yerdə qalar, köç etməzdilər. Lakin qalxan zaman yola düşərdilər.   <span class="verse" id="V23">23&#160;</span>Rəbbin əmrinə görə düşərgə salardılar və Rəbbin əmrinə görə də yola düşərdilər. Musa vasitəsilə verdiyi əmrə görə Rəbbin buyruğuna riayət edərdilər.   </div><ul class='tnav'>
<li><a href='index.htm'>SAYLAR</a></li>
<li><a href='NUM08.htm'>&lt;</a></li>
<li><a href='NUM.htm'>9</a></li>
<li><a href='NUM10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">9:1</a>
<span class="xt"><a href='EXO12.htm#V1'>Çıx. 12:1-13</a> </span></p>
<p class="x" id="FN2"><span class="notemark">*</span><a class="notebackref" href="#V12">9:12</a>
<span class="xt"><a href='EXO12.htm#V46'>Çıx. 12:46</a>; <a href='PSA034.htm#V20'>Zəb. 34:20</a>; <a href='JHN19.htm#V36'>Yəh. 19:36</a> </span></p>
<p class="x" id="FN3"><span class="notemark">*</span><a class="notebackref" href="#V17">9:17</a>
<span class="xt"><a href='EXO40.htm#V36'>Çıx. 40:36</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
