<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 46</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA045.htm'>&lt;</a></li>
<li><a href='PSA.htm'>46</a></li>
<li><a href='PSA047.htm'>&gt;</a></li>
</ul>
<div class="main">
 
<div class='chapterlabel' id="V0"> 46</div><div class='s'>Məzmur 46 </div> <div class='d'>Musiqi rəhbəri üçün. Qorah övladlarının «Alamot» üstə oxunan ilahisi. </div> <div class='q'> <span class="verse" id="V1">1&#160;</span>Allah bizə sığınacaqdır, qüvvətdir,  </div><div class='q'>Dar gündə çox kömək edir.   </div><div class='q'> <span class="verse" id="V2">2&#160;</span>Buna görə biz qorxmuruq:  </div><div class='q'>Yer üzü alt-üst olsa belə,  </div><div class='q'>Dağlar uçub dənizin köksünə aşsa belə,   </div><div class='q'> <span class="verse" id="V3">3&#160;</span>Dalğalar kükrəyib qalxsa belə,  </div><div class='q'>Vurub dağları yırğalasa belə,  </div><div class='q'>Biz qorxmuruq. </div><div class='qs'>Sela</div>   <div class='b'> &#160; </div> <div class='q'> <span class="verse" id="V4">4&#160;</span>Bir çay var ki suları Allahın şəhərinə axır,  </div><div class='q'>Haqq-Taalanın müqəddəs məskəninə sevinc gətirir.   </div><div class='q'> <span class="verse" id="V5">5&#160;</span>Allah bu şəhərin mərkəzində sarsılmaz durub,  </div><div class='q'>Ona dan yeri söküləndə yardım edər.   </div><div class='q'> <span class="verse" id="V6">6&#160;</span>Millətlər kükrəyər, ölkələr sarsılar,  </div><div class='q'>Allah səsini çıxaranda dünya əriyər.   </div><div class='q'> <span class="verse" id="V7">7&#160;</span>Ordular Rəbbi bizimlədir!  </div><div class='q'>Yaqubun Allahı qalamızdır! </div><div class='qs'>Sela</div>   <div class='b'> &#160; </div> <div class='q'> <span class="verse" id="V8">8&#160;</span>Gəlin, görün Rəbbin işlərini,  </div><div class='q'>Dünyada etdiyi viranəliyi.   </div><div class='q'> <span class="verse" id="V9">9&#160;</span>O, yerin ucqarlarınadək döyüşləri dayandırar,  </div><div class='q'>Kamanları qırar, nizələri sındırar,  </div><div class='q'>Döyüş arabalarını oda atar.   </div><div class='q'> <span class="verse" id="V10">10&#160;</span>«Dayanın, bilin ki, Mən Allaham,  </div><div class='q'>Millətlər arasında ucayam,  </div><div class='q'>Yer üzündə ucayam!»   </div><div class='q'> <span class="verse" id="V11">11&#160;</span>Ordular Rəbbi bizimlədir!  </div><div class='q'>Yaqubun Allahı qalamızdır! </div><div class='qs'>Sela</div>   <ul class='tnav'>
<li><a href='index.htm'>ZƏBUR</a></li>
<li><a href='PSA045.htm'>&lt;</a></li>
<li><a href='PSA.htm'>46</a></li>
<li><a href='PSA047.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
