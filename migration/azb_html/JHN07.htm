<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN06.htm'>&lt;</a></li>
<li><a href='JHN.htm'>7</a></li>
<li><a href='JHN08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>İsa Çardaqlar bayramına gedir </div> <div class='p'> <span class="verse" id="V1">1&#160;</span>Bu hadisələrdən sonra İsa yalnız Qalileyada gəzirdi. Yəhudi başçılarının Onu öldürməyə çalışdıqlarına görə daha Yəhudeyada gəzmək istəmirdi.   <span class="verse" id="V2">2&#160;</span><a href="#FN1" class="notemark">*<span class="popup">Lev. 23:34; Qanun. 16:13</span></a>Yəhudilərin Çardaqlar bayramı yaxınlaşırdı.   <span class="verse" id="V3">3&#160;</span>Qardaşları İsaya dedi: «Buradan çıxıb Yəhudeyaya get ki, şagirdlərin də etdiyin işləri görsün.   <span class="verse" id="V4">4&#160;</span>Çünki Özünü məşhur etməyə çalışan adam heç nəyi gizlicə etməz. Sən bunları edirsənsə, Özünü dünyaya tanıtdır».   <span class="verse" id="V5">5&#160;</span>Çünki qardaşları da Ona iman etmirdi.   <span class="verse" id="V6">6&#160;</span>Onda İsa onlara dedi: «Mənim vaxtım hələ gəlməyib, sizin üçünsə hər vaxt münasibdir.   <span class="verse" id="V7">7&#160;</span>Dünya sizə nifrət edə bilməz, amma Mənə nifrət edir, çünki Mən onun əməllərinin şər olduğuna şəhadət edirəm.   <span class="verse" id="V8">8&#160;</span>Siz bayrama gedin, Mənsə hələ vaxtım tamam olmadığı üçün bu bayrama getməyəcəyəm».   <span class="verse" id="V9">9&#160;</span>İsa bu sözləri söylədikdən sonra Qalileyada qaldı.   </div><div class='p'> <span class="verse" id="V10">10&#160;</span>Ancaq Onun qardaşları bayrama gedəndən sonra O da açıq yox, gizlicə bayrama getdi.   <span class="verse" id="V11">11&#160;</span>Yəhudi başçıları bayramda İsanı axtararaq «O haradadır?» deyirdilər.   <span class="verse" id="V12">12&#160;</span>Camaat arasında Onun barəsində çoxlu dedi-qodu gəzirdi. Bəzisi «yaxşı adamdır», başqaları isə «xeyr, xalqı aldadır» deyirdi.   <span class="verse" id="V13">13&#160;</span>Lakin Yəhudi başçılarının qorxusundan heç kəs Onun barəsində açıq danışmırdı.   </div><div class='p'> <span class="verse" id="V14">14&#160;</span>Artıq bayramın yarısı keçəndə İsa məbədə gedib təlim öyrətməyə başladı.   <span class="verse" id="V15">15&#160;</span>Yəhudi başçıları buna heyrətlənib dedilər: «Bu Adam yaxşı təhsil almadığı halda necə olub ki savadlıdır?»   <span class="verse" id="V16">16&#160;</span>İsa da onlara cavab verdi: «Öyrətdiyim təlim Mənim deyil, Məni Göndərənindir.   <span class="verse" id="V17">17&#160;</span>Kim Onun iradəsini yerinə yetirmək istəyirsə, təlimimin Allahdan olduğunu, yoxsa Özümdən söylədiyimi biləcək.   <span class="verse" id="V18">18&#160;</span>Özündən söyləyən öz izzətini axtarır, lakin Onu Göndərənə izzət axtaran Şəxs haqdır, Onda yalan olmaz.   <span class="verse" id="V19">19&#160;</span>Qanunu sizə Musa vermədimi? Amma heç biriniz Qanuna əməl etmirsiniz. Niyə Məni öldürməyə çalışırsınız?»   <span class="verse" id="V20">20&#160;</span>Xalq cavab verdi: «Səndə cin var. Kim Səni öldürməyə çalışır?»   <span class="verse" id="V21">21&#160;</span>İsa onlara dedi: «Mən bir iş gördüm və hamınız buna heyrətlənirsiniz.   <span class="verse" id="V22">22&#160;</span><a href="#FN2" class="notemark">*<span class="popup">Yar. 17:10; Lev. 12:3</span></a>Musa sizə sünnət etməyi buyurdu, amma Musa yox, ata-babalarınız bunun əsasını qoydu. Siz Şənbə günü də adamı sünnət edirsiniz.   <span class="verse" id="V23">23&#160;</span><a href="#FN3" class="notemark">*<span class="popup">Yəh. 5:9</span></a>Musanın Qanunu pozulmasın deyə Şənbə günü adam sünnət edilir; bəs Şənbə günü bir adamı tamam sağaltdığıma görə Mənə niyə qəzəblənirsiniz?   <span class="verse" id="V24">24&#160;</span>Zahirə görə mühakimə etməyin, ədalətlə mühakimə edin».   </div><div class='s'>İsa Məsihdirmi? </div> <div class='p'> <span class="verse" id="V25">25&#160;</span>Onda Yerusəlimlilərin bəzisi dedi: «Öldürməyə çalışdıqları Bu deyilmi?   <span class="verse" id="V26">26&#160;</span>Budur, O açıq danışır, amma Ona bir söz demirlər. Bəlkə rəhbərlər, doğrudan da, Onun Məsih olduğunu öyrəndilər?   <span class="verse" id="V27">27&#160;</span>Ancaq bu adamın haradan olduğunu bilirik, halbuki Məsih gələndə Onun haradan olduğunu heç kəs bilməyəcək».   <span class="verse" id="V28">28&#160;</span>İsa məbəddə təlim öyrədərkən nida edib dedi: «Doğrudan da, Məni tanıyırsınızmı, haradan gəldiyimi bilirsinizmi? Mən Özümdən gəlmədim, lakin Məni Göndərən haqdır. Siz Onu tanımırsınız,   <span class="verse" id="V29">29&#160;</span>Mənsə Onu tanıyıram, çünki Ondan gəlmişəm və O Məni göndərdi».   <span class="verse" id="V30">30&#160;</span>Bu sözlərə görə İsanı tutmağa çalışdılar, lakin heç kəs Ona toxunmadı, çünki vaxtı hələ çatmamışdı.   <span class="verse" id="V31">31&#160;</span>Ancaq xalq arasından çoxu Ona iman edib dedi: «Məsih gələndə bu Adamın etdiklərindən çox əlamət göstərəcəkmi?»   </div><div class='p'> <span class="verse" id="V32">32&#160;</span>Fariseylər xalqın İsa haqqında belə dedi-qodu etdiyini eşitdilər. Başçı kahinlər və fariseylər Onu tutmaq üçün mühafizəçilər göndərdi.   <span class="verse" id="V33">33&#160;</span>İsa dedi: «Bir az müddət də Mən sizinlə olacağam, sonra isə Məni Göndərənin yanına gedəcəyəm.   <span class="verse" id="V34">34&#160;</span>Siz Məni axtarıb tapmayacaqsınız və Mənim olacağım yerə gələ bilməzsiniz».   <span class="verse" id="V35">35&#160;</span>Bunun cavabında Yəhudilər öz aralarında dedilər: «Bu Adam hara gedəcək ki, Onu tapa bilməyəcəyik? Yunanlar arasına səpələnmiş Yəhudilərin yanına gedib Yunanlaramı təlim öyrədəcək?   <span class="verse" id="V36">36&#160;</span>“Siz Məni axtarıb tapmayacaqsınız və Mənim olacağım yerə siz gələ bilməzsiniz” sözü ilə nə demək istəyir?»   </div><div class='p'> <span class="verse" id="V37">37&#160;</span><a href="#FN4" class="notemark">*<span class="popup">Lev. 23:36</span></a>Bayramın sonuncu, təntənəli günündə İsa qalxıb nida edərək dedi: «Kim susayıbsa, yanıma gəlib içsin.   <span class="verse" id="V38">38&#160;</span><a href="#FN5" class="notemark">*<span class="popup">Sül. 18:4; Yeş. 58:11; Yez. 47:1; Zək. 14:8</span></a>Müqəddəs Yazılarda deyildiyi kimi, Mənə iman edənin daxilindən həyat suyu axan çaylar çıxacaq».   <span class="verse" id="V39">39&#160;</span>Bunu Ona iman edənlərin alacaqları Ruh barədə söylədi. Ruh isə hələ yox idi, çünki İsa hələ izzətlənməmişdi.   </div><div class='p'> <span class="verse" id="V40">40&#160;</span><a href="#FN6" class="notemark">*<span class="popup">Qanun. 18:15-18</span></a>Xalqın bir qismi bu sözləri eşidəndə «Bu, doğrudan da, gəlməli olan peyğəmbərdir» dedilər.   <span class="verse" id="V41">41&#160;</span>Başqaları isə «Bu, Məsihdir» söylədi, ancaq bəziləri dedi: «Nə? Məsih Qalileyadanmı gəlir?   <span class="verse" id="V42">42&#160;</span><a href="#FN7" class="notemark">*<span class="popup">2Şam. 7:12; Mik. 5:2</span></a>Məgər Müqəddəs Yazılarda deyilmir ki, Məsih Davudun nəslindən, Davudun yaşadığı Bet-Lexem kəndindən gəlir?»   <span class="verse" id="V43">43&#160;</span>Beləcə İsa barədə xalq arasında fikir ayrılığı oldu.   <span class="verse" id="V44">44&#160;</span>Bəziləri Onu tutmaq istədi, amma heç kəs Ona toxunmadı.   </div><div class='s'>Yəhudi başçılarının imansızlığı </div> <div class='p'> <span class="verse" id="V45">45&#160;</span>Buna görə də mühafizəçilər başçı kahinlərin və fariseylərin yanına qayıtdılar. Onlar mühafizəçilərdən «Niyə Onu gətirmədiniz?» deyə soruşdu.   <span class="verse" id="V46">46&#160;</span>Mühafizəçilər cavab verdilər: «Hələ indiyəcən heç bir insan belə danışmayıb».   <span class="verse" id="V47">47&#160;</span>Fariseylər onlara dedilər: «Yoxsa sizi də aldadıb?   <span class="verse" id="V48">48&#160;</span>Gör bir rəhbər yaxud bir farisey Ona iman etdimi?   <span class="verse" id="V49">49&#160;</span>Bu Qanunu bilməyən xalqa gəlincə, onlar lənətə gəlib!»   <span class="verse" id="V50">50&#160;</span><a href="#FN8" class="notemark">*<span class="popup">Yəh. 3:1-2</span></a>Aralarından biri – bundan qabaq<a href="#FN9" class="notemark">*<span class="popup">Bundan qabaq – bəzi əlyazmalarda gecə ikən.</span></a> İsanın yanına gələn Nikodim onlara dedi:   <span class="verse" id="V51">51&#160;</span>«Qanunumuza görə, bir adama qulaq asmadan və nə etdiyini bilmədən onu mühakimə etmək doğrudurmu?»   <span class="verse" id="V52">52&#160;</span>Onlar Nikodimə dedi: «Bəlkə sən də Qalileyadansan? Araşdırsan, görərsən ki, Qalileyadan peyğəmbər çıxmaz».   </div><div class='s'>İsa və zinakar qadın </div> <div class='p'> <span class="verse" id="V53">53&#160;</span>Bundan sonra hər kəs öz evinə getdi.   </div><ul class='tnav'>
<li><a href='index.htm'>YƏHYA</a></li>
<li><a href='JHN06.htm'>&lt;</a></li>
<li><a href='JHN.htm'>7</a></li>
<li><a href='JHN08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">7:2</a>
<span class="xt"><a href='LEV23.htm#V34'>Lev. 23:34</a>; <a href='DEU16.htm#V13'>Qanun. 16:13</a></span></p>
<p class="x" id="FN2"><span class="notemark">*</span><a class="notebackref" href="#V22">7:22</a>
<span class="xt"><a href='GEN17.htm#V10'>Yar. 17:10</a>; <a href='LEV12.htm#V3'>Lev. 12:3</a></span></p>
<p class="x" id="FN3"><span class="notemark">*</span><a class="notebackref" href="#V23">7:23</a>
<span class="xt"><a href='JHN05.htm#V9'>Yəh. 5:9</a></span></p>
<p class="x" id="FN4"><span class="notemark">*</span><a class="notebackref" href="#V37">7:37</a>
<span class="xt"><a href='LEV23.htm#V36'>Lev. 23:36</a></span></p>
<p class="x" id="FN5"><span class="notemark">*</span><a class="notebackref" href="#V38">7:38</a>
<span class="xt"><a href='PRO18.htm#V4'>Sül. 18:4</a>; <a href='ISA58.htm#V11'>Yeş. 58:11</a>; <a href='EZK47.htm#V1'>Yez. 47:1</a>; <a href='ZEC14.htm#V8'>Zək. 14:8</a></span></p>
<p class="x" id="FN6"><span class="notemark">*</span><a class="notebackref" href="#V40">7:40</a>
<span class="xt"><a href='DEU18.htm#V15'>Qanun. 18:15-18</a></span></p>
<p class="x" id="FN7"><span class="notemark">*</span><a class="notebackref" href="#V42">7:42</a>
<span class="xt"><a href='2SA07.htm#V12'>2Şam. 7:12</a>; <a href='MIC05.htm#V2'>Mik. 5:2</a></span></p>
<p class="x" id="FN8"><span class="notemark">*</span><a class="notebackref" href="#V50">7:50</a>
<span class="xt"><a href='JHN03.htm#V1'>Yəh. 3:1-2</a></span></p>
<p class="f" id="FN9"><span class="notemark">*</span><a class="notebackref" href="#V50">7:50</a>
<span class="fq">Bundan qabaq </span><span class="ft">– bəzi əlyazmalarda </span><span class="fq">gecə ikən.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
