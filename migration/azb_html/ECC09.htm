<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VAİZ 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VAİZ</a></li>
<li><a href='ECC08.htm'>&lt;</a></li>
<li><a href='ECC.htm'>9</a></li>
<li><a href='ECC10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>Hər kəsin taleyi eynidir </div> <div class='p'> <span class="verse" id="V1">1&#160;</span>Beləcə bunların hamısını ürəyimdə araşdırıb bu nəticəyə gəldim: salehlər, hikmətlilər və onların etdikləri işlər Allahın əlindədir. İstər sevgi olsun, istər nifrət, insan qabağına nə çıxacağını bilmir.   <span class="verse" id="V2">2&#160;</span>Hər kəsin aqibəti eyni cür olur: salehlərin və pislərin, yaxşıların və yamanların, təmizlərin və murdarların, qurban təqdim edənlərin və qurban təqdim etməyənlərin. Yaxşı adama nə olursa, günahkarlara da elə olur. And içənə nə olursa, and içməkdən qorxana da elə olur.   <span class="verse" id="V3">3&#160;</span>Səma altında edilən işlərin hamısının pis cəhəti bundadır ki, hər kəsin aqibəti eyni cür olur. Doğrudan da, insanların ürəyi pisliklə doludur. Nə qədər ki yaşayırlar, ürəklərində dəlilik var. Sonra isə ölüb gedirlər.   <span class="verse" id="V4">4&#160;</span>İnsan nə qədər ki yaşayır, onun üçün ümid var, ona görə ki diri it ölü şirdən yaxşıdır.   </div><div class='q'> <span class="verse" id="V5">5&#160;</span>Çünki dirilər öləcəklərini bilir,  </div><div class='q'>Ancaq ölülər heç nə bilmir.  </div><div class='q'>Onlara daha heç vaxt əvəz verilməyəcək,  </div><div class='q'>Çünki onların xatirəsi də unudulub.   </div><div class='q'> <span class="verse" id="V6">6&#160;</span>Ölülərin sevgisi, nifrəti,  </div><div class='q'>Paxıllığı artıq məhv olub.  </div><div class='q'>Səma altında görülən işlərdə  </div><div class='q'>Daha payları olmayacaq.   </div><div class='b'> &#160; </div> <div class='q'> <span class="verse" id="V7">7&#160;</span>Get çörəyini şadlıqla ye,  </div><div class='q'>Şərabını şən ürəklə iç.  </div><div class='q'>Çünki artıq Allah  </div><div class='q'>Etdiyin işlərdən razıdır.   </div><div class='q'> <span class="verse" id="V8">8&#160;</span>Qoy paltarın həmişə ağ olsun,  </div><div class='q'>Başından ətirli yağ əskik olmasın.   </div><div class='p'> <span class="verse" id="V9">9&#160;</span>Səma altında Allahın sənə verdiyi puç ömrünün bütün günlərini – həyatının hamısını sevdiyin qadınla xoş həyat keçir. Çünki həyatından və səma altında çəkdiyin zəhmətdən sənə qalan pay budur.   <span class="verse" id="V10">10&#160;</span>Çalışmaq üçün nə bacarırsan, var gücünlə et. Çünki gedəcəyin ölülər diyarında nə iş, nə fikir, nə bilik, nə də hikmət var.   </div><div class='q'> <span class="verse" id="V11">11&#160;</span>Səma altında daha bir şey də gördüm:  </div><div class='q'>Yarışı həmişə bərk qaçanlar udmur,  </div><div class='q'>Müharibədə həmişə igidlər qalib gəlmir.  </div><div class='q'>Çörək həmişə müdriklərə,  </div><div class='q'>Var-dövlət həmişə ağıllılara nəsib olmur,  </div><div class='q'>Hörmət alimlərə göstərilmir.  </div><div class='q'>Ancaq zaman və fürsətdir ki, hər kəsin qabağına çıxır.   </div><div class='q'> <span class="verse" id="V12">12&#160;</span>Həmçinin insan öz vaxtını bilmir.  </div><div class='q'>Balıqlar amansız bir tora,  </div><div class='q'>Quşlar tələyə düşdüyü kimi  </div><div class='q'>İnsanlar da pis bir zəmanəyə düçar olur,  </div><div class='q'>Onda pis zəmanə qəfildən başlarının üstünü alır.   </div><div class='s'>Hikmətin ağılsızlıqdan üstünlüyü </div> <div class='p'> <span class="verse" id="V13">13&#160;</span>Səma altında mənə çox təsir edən bu hikməti də gördüm:   <span class="verse" id="V14">14&#160;</span>içində az adam yaşayan kiçik bir şəhər var idi. Güclü bir padşah oraya hücum edib onu dövrəyə aldı, ətrafında böyük mühasirə işləri gördü.   <span class="verse" id="V15">15&#160;</span>Orada yoxsul, ancaq hikmətli bir adam yaşayırdı. O öz hikməti ilə şəhəri xilas etdi. Lakin heç kəs bu yoxsul adamı xatırlamadı.   </div><div class='q'> <span class="verse" id="V16">16&#160;</span>O zaman mən dedim:  </div><div class='q'>“Hikmət qüdrətdən yaxşıdır,  </div><div class='q'>Lakin yoxsul adamın hikmətinə xor baxırlar,  </div><div class='q'>Onun sözləri eşidilmir”.   </div><div class='q'> <span class="verse" id="V17">17&#160;</span>Hikmətli adamın pıçıltı ilə dediyi sözlər  </div><div class='q'>Ağılsızların içindəki başçının qışqırtısından yüksəkdir.   </div><div class='q'> <span class="verse" id="V18">18&#160;</span>Hikmət döyüş silahından üstündür,  </div><div class='q'>Amma bir günahkar hər cür yaxşılığı bərbad edər.   </div><ul class='tnav'>
<li><a href='index.htm'>VAİZ</a></li>
<li><a href='ECC08.htm'>&lt;</a></li>
<li><a href='ECC.htm'>9</a></li>
<li><a href='ECC10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
