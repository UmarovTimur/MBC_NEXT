<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='SNG08.htm'>&lt;</a></li>
<li><a href='ISA.htm'>1</a></li>
<li><a href='ISA02.htm'>&gt;</a></li>
</ul>
<div class="main">
 <div class='mt'>YEŞAYA  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'><span class='bk'>«Yeşaya»</span> Kitabının adı miladdan əvvəl <span class='sc'>VIII</span> əsrin ikinci yarısında Yerusəlimdə yaşamış Yeşaya adlı böyük peyğəmbərin adı ilə bağlıdır. Yeşaya ibrani dilində «Rəbb xilas edir» mənasını verir. Kitabın belə adlanması müəyyən mənada kitaba bir mahiyyət verir.  </div><div class='ip'>Kitabı üç əsas hissəyə bölmək olar:  </div><div class='ip'>(1) 1-39-cu fəsillər cənub padşahlığı olan Yəhudanın qüvvətli qonşusu Aşşur ölkəsi tərəfindən təhdid edildiyi dövrə aiddir. Peyğəmbər alovlu nitqləri ilə xalqı və onun başçılarını salehliyə və doğru həyata çağırır. Yeşaya dönə-dönə xəbərdarlıq edirdi ki, Allaha itaətsizlik ölkənin dağılmasına və xalqın məhv olmasına səbəb olacaq. O həm də bütün dünyaya sülh və Davud nəslindən kamil padşah gələcəyini qabaqcadan xəbər verirdi.  </div><div class='ip'>(2) 40-55-ci fəsillər tarixi vəziyyətin dəyişməsini özündə əks etdirir. Bu fəsillər Yəhuda xalqının Babil əsarətində olduğu dövrə aiddir. Aşşurlulardan sonra Orta Şərqdə hakimiyyəti ələ keçirən Babillilər miladdan əvvəl 586-cı ildə Yerusəlimi zəbt edib əhalisini Babilə sürgün etdilər. Babil əsirliyi zamanı Yəhuda xalqı ümidini itirmiş və miskin hala düşmüşdü. Belə vəziyyətdə Yeşaya peyğəmbərlik edir ki, Allah Öz xalqını azad edəcək və onlar Yerusəlimdə yeni həyata başlayacaq. Bu fəsillər göstərir ki, tarixi idarə edən Allahdır və Onun Öz xalqına olan amalını başqa millətlər üçün də tətbiq etmək istəyir. Burada bütün millətlərin İsrail vasitəsilə xeyir-dua alacağından bəhs edilir.  </div><div class='ip'>(3) 56-66-cı fəsillərdə sürgündə olan yəhudilərin Yerusəlimdə yenidən yaşayacağı və Allahın Öz vədlərinə sadiq qalmasına əmin ola biləcəkləri bəyan edilir. Burada salehliyə və ədalətə əməl etməyə, Şənbə gününə düzgün riayət edilməsinə, qurban təqdiminə, duaya və oruca xüsusi diqqət yetirilir.  </div><div class='iot'>Kitabın məzmunu:  </div><div class='io2'>1:1–12:6 Xəbərdarlıq və vədlər  </div><div class='io2'>13:1–23:18 Millətlərin cəzalandırılması  </div><div class='io2'>24:1–27:13 Allahın dünyanı mühakimə etməsi  </div><div class='io2'>28:1–35:10 Sonrakı xəbərdarlıq və vədlər  </div><div class='io2'>36:1–39:8 Yəhuda padşahı Xizqiya və Aşşurlular  </div><div class='io2'>40:1–55:13 Təsəlli və ümid sözləri  </div><div class='io2'>56:1–66:24 Xəbərdarlıq və vədlər   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">2Pad. 15:1-7; 2Saln. 26:1-23</span></a> <a href="#FN2" class="notemark">*<span class="popup">2Pad. 15:32-38; 2Saln. 27:1-9 </span></a> <a href="#FN3" class="notemark">*<span class="popup">2Pad. 16:1-20; 2Saln. 28:1-27 </span></a> <a href="#FN4" class="notemark">*<span class="popup">2Pad. 18:1–20:21; 2Saln. 29:1–32:33 </span></a> Yəhuda padşahları Uzziya, Yotam, Axaz, Xizqiyanın dövründə Yəhuda və Yerusəlim barəsində Amots oğlu Yeşayaya görünən görüntü.   </div><div class='s'>Rəbb xalqına xəbərdarlıq edir </div> <div class='q'> <span class="verse" id="V2">2&#160;</span>Ey göylər, eşidin,  </div><div class='q'>Ey yer üzü, dinləyin!  </div><div class='q'>Çünki Rəbb belə söylədi:  </div><div class='q'>«Övladlar yetişdirib böyütdüm,  </div><div class='q'>Amma onlar Mənə qarşı üsyankar oldular.   </div><div class='q'> <span class="verse" id="V3">3&#160;</span>Öküz yiyəsini,  </div><div class='q'>Eşşək də sahibinin təknəsini tanıyır,  </div><div class='q'>Lakin İsrail xalqı Məni tanımır,  </div><div class='q'>Xalqım anlamır».   </div><div class='b'> &#160; </div> <div class='q'> <span class="verse" id="V4">4&#160;</span>Günah edən millətin,  </div><div class='q'>Şər işlər görən xalqın,  </div><div class='q'>Yolunu azmış nəslin,  </div><div class='q'>Pozulmuş övladların vay halına!  </div><div class='q'>Onlar Rəbbi tərk etdilər,  </div><div class='q'>İsrailin Müqəddəsinə xor baxdılar,  </div><div class='q'>Ondan üz döndərdilər.   </div><div class='b'> &#160; </div> <div class='q'> <span class="verse" id="V5">5&#160;</span>Siz nə üçün yenə döyüləsiniz,  </div><div class='q'>Niyə üsyan etməkdə davam edirsiniz?  </div><div class='q'>Xoralar başınızı tamamilə bürüyüb,  </div><div class='q'>Ürəyiniz azara düşüb.   </div><div class='q'> <span class="verse" id="V6">6&#160;</span>Təpədən dırnağacan bədəniniz xəstədir,  </div><div class='q'>Bir sağlam yeriniz yoxdur:  </div><div class='q'>Yaralarınız, zədələriniz,  </div><div class='q'>Yenə də vurulmuş yaralarınız  </div><div class='q'>Təmizlənməmiş, sarılmamış,  </div><div class='q'>Məlhəmlə yumşaldılmamışdır.   </div><div class='q'> <span class="verse" id="V7">7&#160;</span>Ölkəniz viran qaldı,  </div><div class='q'>Şəhərləriniz alışıb-yandı,  </div><div class='q'>Yadellilər gözünüzün önündəcə torpağınızı yeyib-dağıtdı.  </div><div class='q'>Torpağınız kimsəsiz qalıb,  </div><div class='q'>Sanki yad adamlar oranı talayıb.   </div><div class='q'> <span class="verse" id="V8">8&#160;</span>Sion qızı bağdakı çardaq, bostandakı koma,  </div><div class='q'>Mühasirəyə alınmış şəhər kimi tək qalıb.   </div><div class='q'> <span class="verse" id="V9">9&#160;</span><a href="#FN5" class="notemark">*<span class="popup">Yar. 19:24; Rom. 9:29</span></a> Əgər Ordular Rəbbi  </div><div class='q'>Bizim üçün bir neçə adamı sağ qoymasaydı,  </div><div class='q'>Biz Sodom kimi olardıq,  </div><div class='q'>Homorraya bənzəyərdik.   </div><div class='b'> &#160; </div> <div class='q'> <span class="verse" id="V10">10&#160;</span>Ey Sodom başçıları,  </div><div class='q'>Rəbbin sözünü eşidin!  </div><div class='q'>Siz, ey Homorra xalqı,  </div><div class='q'>Allahımızın təlimini dinləyin!   </div><div class='q'> <span class="verse" id="V11">11&#160;</span><a href="#FN6" class="notemark">*<span class="popup">Amos 5:21-22</span></a> Rəbb deyir:  </div><div class='q'>«Qurbanlarınız çoxalıb, Mənə nə?  </div><div class='q'>Yandırma qoç qurbanlarından,  </div><div class='q'>Bəslənmiş heyvanların piyindən doymuşam.  </div><div class='q'>Buğa, quzu, təkə qanını istəmirəm.   </div><div class='q'> <span class="verse" id="V12">12&#160;</span>Hüzuruma gələrkən  </div><div class='q'>Əlinizdə bunları gətirməyinizi kim istədi?  </div><div class='q'>Məbədimin həyətlərinə boş yerə ayaq basırsınız.   </div><div class='q'> <span class="verse" id="V13">13&#160;</span>Mənə artıq batil təqdimlər gətirməyin,  </div><div class='q'>Buxur Məndə ikrah yaradır.  </div><div class='q'>Pisliklə dolu  </div><div class='q'>Təzə Ay mərasimlərinizə,  </div><div class='q'>Şənbə günlərinizə,  </div><div class='q'>Müqəddəs toplantılarınıza  </div><div class='q'>Dözə bilmirəm!   </div><div class='q'> <span class="verse" id="V14">14&#160;</span>Təzə Ay mərasimlərinizə,  </div><div class='q'>Bayram günlərinizə  </div><div class='q'>Ürəkdən nifrət edirəm.  </div><div class='q'>Bunlar Mənə yük oldu,  </div><div class='q'>Onları daşımaqdan yoruldum.   </div><div class='q'> <span class="verse" id="V15">15&#160;</span>Siz əl açıb Mənə yalvaranda  </div><div class='q'>Göz yumacağam.  </div><div class='q'>Nə qədər çox dua etsəniz də,  </div><div class='q'>Yenə qulaq asmayacağam.  </div><div class='q'>Əlləriniz qanla doludur,   </div><div class='q'> <span class="verse" id="V16">16&#160;</span>Yuyunub təmizlənin,  </div><div class='q'>Gözümün önündə işlərinizi şərdən uzaqlaşdırın,  </div><div class='q'>Pislik etməkdən vaz keçin.   </div><div class='q'> <span class="verse" id="V17">17&#160;</span>Yaxşılıq etməyi öyrənin,  </div><div class='q'>Ədaləti axtarın,  </div><div class='q'>Məzlumları qurtarın,  </div><div class='q'>Yetimin haqqını qoruyun,  </div><div class='q'>Dul qadını müdafiə edin».   </div><div class='b'> &#160; </div> <div class='q'> <span class="verse" id="V18">18&#160;</span>Rəbb deyir:  </div><div class='q'>«Gəlin indi birgə düşünək bu an,  </div><div class='q'>Günahlarınız qıpqırmızı parça kimi görünsə də,  </div><div class='q'>Onlar qar kimi ağ olacaq,  </div><div class='q'>Tünd qırmızı rəngə çalsa da,  </div><div class='q'>Onlar ağ yun kimi bəyaz olacaq.   </div><div class='q'> <span class="verse" id="V19">19&#160;</span>İtaətkar olub sözə baxsanız,  </div><div class='q'>Torpağın ən gözəl bəhrələrindən yeyərsiniz.   </div><div class='q'> <span class="verse" id="V20">20&#160;</span>Əgər üsyankar olub Məni rədd etsəniz,  </div><div class='q'>Qılınc sizi yeyəcək».  </div><div class='q'>Bu sözlər Rəbbin ağzından çıxıb.   </div><div class='s'>Günahlı şəhər </div> <div class='q'> <span class="verse" id="V21">21&#160;</span>Rəbbə sadiq şəhər  </div><div class='q'>Necə də fahişəyə bənzər oldu!  </div><div class='q'>Axı o, ədalətlə dolu idi,  </div><div class='q'>Orada salehlik məskunlaşmışdı,  </div><div class='q'>İndi isə qatillərlə doludur!   </div><div class='q'> <span class="verse" id="V22">22&#160;</span>Gümüşünüz tullantıya çevrildi,  </div><div class='q'>Şərabınıza su qatıldı.   </div><div class='q'> <span class="verse" id="V23">23&#160;</span>Başçılarınız üsyankar olub oğrularla əlbirdir.  </div><div class='q'>Hər kəs rüşvəti sevir, bəxşiş dalınca düşür.  </div><div class='q'>Yetimin haqqını qorumur,  </div><div class='q'>Dul qadını müdafiə etmək haqqında düşünmür.   </div><div class='b'> &#160; </div> <div class='q'> <span class="verse" id="V24">24&#160;</span>Buna görə də Sahibimiz, Ordular Rəbbi,  </div><div class='q'>İsrailin Qadir Allahı  </div><div class='q'>Belə bəyan edir:  </div><div class='q'>«Yağılarımı cəzalandırıb rahatlanacağam,  </div><div class='q'>Düşmənlərimdən qisas alacağam.   </div><div class='q'> <span class="verse" id="V25">25&#160;</span>Ey İsrail xalqı, sənə əlimi uzadacağam,  </div><div class='q'>Paxırını gilabı ilə təmizləyəcəyəm,  </div><div class='q'>Bütün çirkini yuyacağam.   </div><div class='q'> <span class="verse" id="V26">26&#160;</span>Hakimlərini, məsləhətçilərini  </div><div class='q'>Əvvəlki kimi geri qaytaracağam.  </div><div class='q'>Sənə yenidən:  </div><div class='q'>“Salehlik şəhəri, sadiq şəhər” deyiləcək».   </div><div class='q'> <span class="verse" id="V27">27&#160;</span>Sion ədalətlə,  </div><div class='q'>Tövbə edən sakinləri salehliklə qurtulacaq.   </div><div class='q'> <span class="verse" id="V28">28&#160;</span>Lakin üsyankarlarla günahkarlar  </div><div class='q'>Birgə həlak olacaq,  </div><div class='q'>Rəbbi tərk edənlər yox olacaq.   </div><div class='b'> &#160; </div> <div class='q'> <span class="verse" id="V29">29&#160;</span>Palıd ağaclarına səcdə etməkdən xəcalət çəkəcəksiniz,  </div><div class='q'>Seçdiyiniz bağlarda ibadət etməkdən utanacaqsınız.   </div><div class='q'> <span class="verse" id="V30">30&#160;</span>Yarpaqları solmuş palıd ağacına,  </div><div class='q'>Susuz bağa dönəcəksiniz.   </div><div class='q'> <span class="verse" id="V31">31&#160;</span>Güclü adam kətan qırıntısına oxşayacaq,  </div><div class='q'>Gördüyü iş qığılcım kimi olacaq,  </div><div class='q'>İkisi birlikdə yanacaq,  </div><div class='q'>Onları söndürən olmayacaq.   </div><ul class='tnav'>
<li><a href='index.htm'>YEŞAYA</a></li>
<li><a href='SNG08.htm'>&lt;</a></li>
<li><a href='ISA.htm'>1</a></li>
<li><a href='ISA02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='2KI15.htm#V1'>2Pad. 15:1-7</a>; <a href='2CH26.htm#V1'>2Saln. 26:1-23</a></span></p>
<p class="x" id="FN2"><span class="notemark">*</span><a class="notebackref" href="#V1">1:1</a>
<span class="xt"><a href='2KI15.htm#V32'>2Pad. 15:32-38</a>; <a href='2CH27.htm#V1'>2Saln. 27:1-9</a> </span></p>
<p class="x" id="FN3"><span class="notemark">*</span><a class="notebackref" href="#V1">1:1</a>
<span class="xt"><a href='2KI16.htm#V1'>2Pad. 16:1-20</a>; <a href='2CH28.htm#V1'>2Saln. 28:1-27</a> </span></p>
<p class="x" id="FN4"><span class="notemark">*</span><a class="notebackref" href="#V1">1:1</a>
<span class="xt"><a href='2KI18.htm#V1'>2Pad. 18:1</a>–<a href='2KI20.htm#V21'>20:21</a>; <a href='2CH29.htm#V1'>2Saln. 29:1</a>–<a href='2CH32.htm#V33'>32:33</a> </span></p>
<p class="x" id="FN5"><span class="notemark">*</span><a class="notebackref" href="#V9">1:9</a>
<span class="xt"><a href='GEN19.htm#V24'>Yar. 19:24</a>; <a href='ROM09.htm#V29'>Rom. 9:29</a></span></p>
<p class="x" id="FN6"><span class="notemark">*</span><a class="notebackref" href="#V11">1:11</a>
<span class="xt"><a href='AMO05.htm#V21'>Amos 5:21-22</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
