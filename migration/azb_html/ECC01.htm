<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VAİZ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VAİZ</a></li>
<li><a href='PRO31.htm'>&lt;</a></li>
<li><a href='ECC.htm'>1</a></li>
<li><a href='ECC02.htm'>&gt;</a></li>
</ul>
<div class="main">
 <div class='mt'>VAİZ  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«Vaiz»</span> Kitabı insan həyatının qısa və təzadlı olmasından, onun müəmmalı haqsızlığından, insan ümidlərinin puça çıxmasından və «həyat puçdur» deyib bu nəticəyə gələn adamın fikirlərindən danışır. O, insan həyatını nizamlayan Allahın yollarını başa düşə bilmir. Buna baxmayaraq, adamlara səylə işləməyi və Allahın bəxş etdiyi nemətlərdən zövq almağı tövsiyə edir.  </div><div class='ip'>Vaizin çox fikirləri mənfi və sıxıntılı görünür. Lakin bu kitabın Müqəddəs Kitaba daxil olması göstərir ki, Allaha inam belə bədbinliyi və ruh düşkünlüyünü aradan qaldıra bilər.  </div><div class='ip'>Çox adam <span class='bk'>«Vaiz»</span> Kitabını oxuyarkən öz fikir və düşüncələrini sanki güzgüdə görür və bu kitabdan təsəlli tapır. Belə fikirlər əks etdirən adam Allaha daha çox ümid etməyi öyrənir və beləliklə, həyatın əsl mənasını aşkar edir.  </div><div class='iot'>Kitabın məzmunu:  </div><div class='io2'>1:1-18 Hər şey puçdur  </div><div class='io2'>2:1-26 Şadlığın puçluğu  </div><div class='io2'>3:1-22 Hər şeyin öz vaxtı var  </div><div class='io2'>4:1-16 Dünyanın əziyyətləri  </div><div class='io2'>5:1–6:20 Allaha münasibət  </div><div class='io2'>7:1–8:17 Hikmət haqqında  </div><div class='io2'>9:1–10:20 Hər kəsin taleyi eynidir  </div><div class='io2'>11:1–11:6 Zəhmətin qiyməti  </div><div class='io2'>11:7–12:8 Son məsləhət: Allahı yada sal  </div><div class='io2'>12:9-14 Son söz   
</div><div class='chapterlabel' id="V0"> 1</div><div class='s'>Hər şey puçdur </div> <div class='p'> <span class="verse" id="V1">1&#160;</span>Bu, Yerusəlimdə padşahlıq edən Davud oğlu Vaizin sözləridir.   </div><div class='q'> <span class="verse" id="V2">2&#160;</span>Vaiz deyir:  </div><div class='q'>«Hər şey puçdur, puçdur, tamam puçdur!   </div><div class='q'> <span class="verse" id="V3">3&#160;</span>İnsanın səma altında çəkdiyi  </div><div class='q'>Bütün zəhmətlərinin nə faydası var?   </div><div class='q'> <span class="verse" id="V4">4&#160;</span>Bir nəsil gedir, o biri nəsil gəlir,  </div><div class='q'>Amma dünya daim qalır.   </div><div class='q'> <span class="verse" id="V5">5&#160;</span>Günəş çıxır, günəş batır,  </div><div class='q'>Sonra tələsik yerinə dönür ki,  </div><div class='q'>Təzədən çıxsın.   </div><div class='q'> <span class="verse" id="V6">6&#160;</span>Külək cənub səmtinə əsir,  </div><div class='q'>Sonra şimal səmtinə dönür.  </div><div class='q'>Dönə-dönə gedir,  </div><div class='q'>Öz yolunu təkrar edir.   </div><div class='q'> <span class="verse" id="V7">7&#160;</span>Bütün çaylar dənizə axır,  </div><div class='q'>Amma dəniz heç vaxt dolmur.  </div><div class='q'>Axdıqları yerə qayıdırlar ki,  </div><div class='q'>Təzədən axsınlar.   </div><div class='q'> <span class="verse" id="V8">8&#160;</span>Hər şey çətin başa gəlir.  </div><div class='q'>Sözlər kifayət etmir,  </div><div class='q'>Göz görməkdən doymur,  </div><div class='q'>Qulaq da eşitməkdən.   </div><div class='q'> <span class="verse" id="V9">9&#160;</span>Nə olubsa, yenə olacaq,  </div><div class='q'>Nə edilibsə, yenə ediləcək.  </div><div class='q'>Ona görə də səma altında tamam təzə bir şey yoxdur.   </div><div class='q'> <span class="verse" id="V10">10&#160;</span>Məgər bir şey var ki,  </div><div class='q'>Onun haqqında deyilsin:  </div><div class='q'>“Bax bu təzə bir şeydir?”  </div><div class='q'>O da çoxdan var imiş –  </div><div class='q'>Bizim dövrümüzdən əvvəl.   </div><div class='q'> <span class="verse" id="V11">11&#160;</span>Əvvəlki şeylərdən heç nə xatırlanmır,  </div><div class='q'>Gələcəkdə baş verən şeylərdən də  </div><div class='q'>Bundan sonra gələnlər arasında  </div><div class='q'>Heç nə xatırlanmayacaq.   </div><div class='s'>Hikmətin puçluğu </div> <div class='p'> <span class="verse" id="V12">12&#160;</span>Mən Vaiz Yerusəlimdə İsrailin padşahı idim.   <span class="verse" id="V13">13&#160;</span>Ürəyimdə niyyət etdim ki, göylər altında edilən bütün işləri hikmətlə öyrənib araşdırım. Bu çətin işi üzərində zəhmət çəkmək üçün Allah insanlara verib.   <span class="verse" id="V14">14&#160;</span>Səma altında edilən bütün işlərə nəzər saldım və bildim ki, onların hamısı puçdur, külək dalınca qaçmağa bənzər.   </div><div class='q'> <span class="verse" id="V15">15&#160;</span>Əyri olan düz ola bilməz,  </div><div class='q'>Əskik olan sayıla bilməz.   </div><div class='p'> <span class="verse" id="V16">16&#160;</span><a href="#FN1" class="notemark">*<span class="popup">1Pad. 4:29-31</span></a> Öz-özümə dedim: “Bax mən böyük adam olmuşam və məndən əvvəl Yerusəlimdə yaşayanların hamısından çox hikmət qazanmışam. Ağlımda çoxlu hikmət və bilik var”.   <span class="verse" id="V17">17&#160;</span>Sonra ürəyimdə niyyət etdim ki, hikmətin nə olduğunu, dəlilik və axmaqlığın nə olduğunu öyrənim. Amma bildim ki, bu da külək dalınca qaçmağa bənzər.   </div><div class='q'> <span class="verse" id="V18">18&#160;</span>Çünki hikmət çox olduqca  </div><div class='q'>Kədər də çoxalır.  </div><div class='q'>Bilik artdıqca  </div><div class='q'>Dərd də artır.   </div><ul class='tnav'>
<li><a href='index.htm'>VAİZ</a></li>
<li><a href='PRO31.htm'>&lt;</a></li>
<li><a href='ECC.htm'>1</a></li>
<li><a href='ECC02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V16">1:16</a>
<span class="xt"><a href='1KI04.htm#V29'>1Pad. 4:29-31</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
