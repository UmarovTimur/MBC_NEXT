<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İBRANİLƏRƏ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İBRANİLƏRƏ</a></li>
<li><a href='HEB02.htm'>&lt;</a></li>
<li><a href='HEB.htm'>3</a></li>
<li><a href='HEB04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>İsa Musadan üstündür </div> <div class='p'> <span class="verse" id="V1">1&#160;</span>Bu səbəbə görə, ey səmavi çağırışa ortaq olan müqəddəs qardaşlar, əqidəmizin Elçisi və Baş Kahini İsa haqqında düşünün.   <span class="verse" id="V2">2&#160;</span><a href="#FN1" class="notemark">*<span class="popup">Say. 12:7</span></a>İsa Onu təyin edən Kəsə sadiq qaldı; necə ki Musa da Allahın bütün evində Ona sadiq qaldı.   <span class="verse" id="V3">3&#160;</span>Evin bənnası evdən daha çox hörmət qazandığı kimi İsa da Musadan daha böyük izzətə layiq görüldü.   <span class="verse" id="V4">4&#160;</span>Çünki hər evin bir bənnası var, hər şeyin bənnası isə Allahdır.   <span class="verse" id="V5">5&#160;</span>Musa gələcəkdə deyiləcək sözlərə şəhadət etmək üçün Allahın bütün evində bir xidmətçi kimi sadiq qaldı.   <span class="verse" id="V6">6&#160;</span>Amma Məsih Onun evi üzərində Oğul olaraq sadiqdir. Əgər biz cəsarətimizi və fəxr etdiyimiz ümidi qoruyub<a href="#FN2" class="notemark">*<span class="popup">Qoruyub – bəzi əlyazmalarda sona qədər möhkəm qoruyub.</span></a> saxlasaq, Onun evi bizik.   </div><div class='s'>İmansızlığa qarşı xəbərdarlıq </div> <div class='p'> <span class="verse" id="V7">7&#160;</span><a href="#FN3" class="notemark">*<span class="popup">Zəb. 95:7-11</span></a>Buna görə Müqəddəs Ruhun dediyi kimi:  </div><div class='q'>«Bu gün əgər Onun səsini eşitsəniz,   </div><div class='q'> <span class="verse" id="V8">8&#160;</span>Qoy ürəkləriniz üsyan vaxtı olduğu kimi,  </div><div class='q'>Səhradakı sınaq günündə olduğu kimi inadkar olmasın.   </div><div class='q'> <span class="verse" id="V9">9&#160;</span>Orada atalarınız Məni sınadılar,  </div><div class='q'>Qırx il əməllərimi görərək Məni yoxladılar.   </div><div class='q'> <span class="verse" id="V10">10&#160;</span>Buna görə o nəsildən zəhləm getdi.  </div><div class='q'>Dedim: “Onlar həmişə ürəklərində azır,  </div><div class='q'>Yollarımı tanımırlar”.   </div><div class='q'> <span class="verse" id="V11">11&#160;</span>Buna görə qəzəblənib and içmişəm:  </div><div class='q'>“Onlar Mənim rahatlıq diyarıma girməyəcəklər”».   </div><div class='p'> <span class="verse" id="V12">12&#160;</span>Ey qardaşlar, diqqətli olun ki, sizlərdən heç birinizdə var olan Allahdan uzaqlaşan şər və imansız ürək olmasın.   <span class="verse" id="V13">13&#160;</span>Amma «bu gün» adlanan hər gün bir-birinizi ürəkləndirin ki, heç biriniz günahın aldadıcılığı ilə inadkar olmasın.   <span class="verse" id="V14">14&#160;</span>Çünki əvvəldən bizdə olan etimadı sonadək möhkəm saxlasaq, Məsihlə ortaq olarıq.   <span class="verse" id="V15">15&#160;</span><a href="#FN4" class="notemark">*<span class="popup">Zəb. 95:7-8</span></a>Necə ki deyilmişdir:  </div><div class='q'>«Bu gün əgər Onun səsini eşitsəniz,  </div><div class='q'>Qoy ürəkləriniz üsyan vaxtı olduğu kimi inadkar olmasın».   </div><div class='p'> <span class="verse" id="V16">16&#160;</span><a href="#FN5" class="notemark">*<span class="popup">Say. 14:1-35</span></a>Bəs eşidib üsyan edənlər kimdir? Musanın başçılığı ilə Misirdən çıxanların hamısı deyilmi?   <span class="verse" id="V17">17&#160;</span>Allah qırx il kimə qəzəblənirdi? Günaha batmış, meyitləri çöldə sərilənlərə deyilmi?   <span class="verse" id="V18">18&#160;</span>Bəs O kimlərə and içdi ki, Onun rahatlıq diyarına girməyəcəklər? Məgər itaət etməyənlərə deyil?   <span class="verse" id="V19">19&#160;</span>Beləliklə, görürük ki, onlar imansızlıqlarına görə oraya girə bilmədilər.   </div><ul class='tnav'>
<li><a href='index.htm'>İBRANİLƏRƏ</a></li>
<li><a href='HEB02.htm'>&lt;</a></li>
<li><a href='HEB.htm'>3</a></li>
<li><a href='HEB04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">3:2</a>
<span class="xt"><a href='NUM12.htm#V7'>Say. 12:7</a></span></p>
<p class="f" id="FN2"><span class="notemark">*</span><a class="notebackref" href="#V6">3:6</a>
<span class="fq">Qoruyub </span><span class="ft">– bəzi əlyazmalarda </span><span class="fq">sona qədər möhkəm qoruyub.</span></p>
<p class="x" id="FN3"><span class="notemark">*</span><a class="notebackref" href="#V7">3:7</a>
<span class="xt"><a href='PSA095.htm#V7'>Zəb. 95:7-11</a></span></p>
<p class="x" id="FN4"><span class="notemark">*</span><a class="notebackref" href="#V15">3:15</a>
<span class="xt"><a href='PSA095.htm#V7'>Zəb. 95:7-8</a></span></p>
<p class="x" id="FN5"><span class="notemark">*</span><a class="notebackref" href="#V16">3:16</a>
<span class="xt"><a href='NUM14.htm#V1'>Say. 14:1-35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
