<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV06.htm'>&lt;</a></li>
<li><a href='REV.htm'>7</a></li>
<li><a href='REV08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Möhürlənmiş şəxslər </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yer. 49:36; Dan. 7:2; Zək. 6:5</span></a>Bundan sonra mən yer üzünün dörd küncündə dayanan dörd mələk gördüm. Onlar yer üzünün dörd küləyini tutmuşdular ki, nə quru, nə dəniz və nə də bir ağac üstünə yel əssin.   <span class="verse" id="V2">2&#160;</span><a href="#FN2" class="notemark">*<span class="popup">Yez. 9:4,6</span></a>Gündoğan tərəfdən qalxan başqa bir mələk də gördüm ki, var olan Allahın möhürünə malik idi. O, uca səslə quruya və dənizə ziyan vurmaq izni verilmiş dörd mələyi çağırıb dedi:   <span class="verse" id="V3">3&#160;</span>«Biz Allahımızın qullarının alnını möhürləyənə qədər quruya, dənizə və ağaclara ziyan vurmayın».   <span class="verse" id="V4">4&#160;</span>Möhürlənmiş şəxslərin sayını da eşitdim; İsrail övladlarının bütün qəbilələrindən 144 000 nəfər möhürlənmişdi:   </div><div class='q'> <span class="verse" id="V5">5&#160;</span>Yəhuda qəbiləsindən 12 000 möhürlənmiş nəfər;  </div><div class='q'>Ruven qəbiləsindən 12 000 nəfər;  </div><div class='q'>Qad qəbiləsindən 12 000 nəfər;   </div><div class='q'> <span class="verse" id="V6">6&#160;</span>Aşer qəbiləsindən 12 000 nəfər;  </div><div class='q'>Naftali qəbiləsindən 12 000 nəfər;  </div><div class='q'>Menaşşe qəbiləsindən 12 000 nəfər;   </div><div class='q'> <span class="verse" id="V7">7&#160;</span>Şimeon qəbiləsindən 12 000 nəfər;  </div><div class='q'>Levi qəbiləsindən 12 000 nəfər;  </div><div class='q'>İssakar qəbiləsindən 12 000 nəfər;   </div><div class='q'> <span class="verse" id="V8">8&#160;</span>Zevulun qəbiləsindən 12 000 nəfər;  </div><div class='q'>Yusif qəbiləsindən 12 000 nəfər;  </div><div class='q'>Binyamin qəbiləsindən 12 000 möhürlənmiş nəfər.   </div><div class='p'> <span class="verse" id="V9">9&#160;</span>Bundan sonra mən gördüm ki, hər millətdən, hər tayfadan, hər xalqdan və hər dildən olan, heç kəsin saya bilməyəcəyi böyük bir kütlə taxtın və Quzunun önündə dayanıb. Onlar ağ xalat geyinib, əllərində xurma budaqları tutublar.   <span class="verse" id="V10">10&#160;</span>Uca səslə nida edirdilər:  </div><div class='q'>«Xilas taxtda oturan Allahımıza və Quzuya məxsusdur!»   </div><div class='m'> <span class="verse" id="V11">11&#160;</span>Bütün mələklər də taxtın, ağsaqqalların və dörd canlı məxluqun ətrafında dayanmışdı. Onlar taxtın önündə üzüstə yerə qapanaraq Allaha səcdə edib dedilər:   </div><div class='q'> <span class="verse" id="V12">12&#160;</span>«Amin! Allahımıza əbədi olaraq  </div><div class='q'>Alqış, izzət, hikmət, şükür, şərəf,  </div><div class='q'>Qüdrət və qüvvət olsun! Amin!»   </div><div class='p'> <span class="verse" id="V13">13&#160;</span>Bu arada ağsaqqallardan biri məndən soruşdu: «Ağ xalat geyinmiş bu şəxslər kimdir və haradan gəliblər?»   <span class="verse" id="V14">14&#160;</span><a href="#FN3" class="notemark">*<span class="popup">Dan. 12:1; Mat. 24:21; Mark 13:19</span></a>Ona dedim: «Ağa, bunu sən bilərsən». O mənə dedi: «Bunlar böyük əziyyətdən keçib gələnlərdir. Onlar öz xalatlarını yuyub Quzunun qanı ilə ağartdılar.   <span class="verse" id="V15">15&#160;</span>Buna görə də  </div><div class='q'>Onlar Allahın taxtının önündədir,  </div><div class='q'>Gecə-gündüz məbədində Ona ibadət edirlər.  </div><div class='q'>Taxtda Oturan da  </div><div class='q'>Onların üzərində məskən salacaq.   </div><div class='q'> <span class="verse" id="V16">16&#160;</span><a href="#FN4" class="notemark">*<span class="popup">Zəb. 23:1-2; Yeş. 25:8; 49:10; Yez. 34:23</span></a>Onlar bir daha nə ac,  </div><div class='q'>Nə də susuz qalacaq,  </div><div class='q'>Günəş və qızmar isti  </div><div class='q'>Onları vurmayacaq.   </div><div class='q'> <span class="verse" id="V17">17&#160;</span>Çünki taxtın ortasında olan Quzu  </div><div class='q'>Onların Çobanı olacaq,  </div><div class='q'>Onları həyat suyunun qaynaqlarına aparacaq,  </div><div class='q'>Allah onların bütün göz yaşlarını siləcək».   </div><ul class='tnav'>
<li><a href='index.htm'>VƏHY</a></li>
<li><a href='REV06.htm'>&lt;</a></li>
<li><a href='REV.htm'>7</a></li>
<li><a href='REV08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">7:1</a>
<span class="xt"><a href='JER49.htm#V36'>Yer. 49:36</a>; <a href='DAN07.htm#V2'>Dan. 7:2</a>; <a href='ZEC06.htm#V5'>Zək. 6:5</a></span></p>
<p class="x" id="FN2"><span class="notemark">*</span><a class="notebackref" href="#V2">7:2</a>
<span class="xt"><a href='EZK09.htm#V4'>Yez. 9:4,6</a></span></p>
<p class="x" id="FN3"><span class="notemark">*</span><a class="notebackref" href="#V14">7:14</a>
<span class="xt"><a href='DAN12.htm#V1'>Dan. 12:1</a>; <a href='MAT24.htm#V21'>Mat. 24:21</a>; <a href='MRK13.htm#V19'>Mark 13:19</a></span></p>
<p class="x" id="FN4"><span class="notemark">*</span><a class="notebackref" href="#V16">7:16</a>
<span class="xt"><a href='PSA023.htm#V1'>Zəb. 23:1-2</a>; <a href='ISA25.htm#V8'>Yeş. 25:8</a>; <a href='ISA49.htm#V10'>49:10</a>; <a href='EZK34.htm#V23'>Yez. 34:23</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
