<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 32</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO31.htm'>&lt;</a></li>
<li><a href='EXO.htm'>32</a></li>
<li><a href='EXO33.htm'>&gt;</a></li>
</ul>
<div class="main">
 
<div class='chapterlabel' id="V0"> 32</div><div class='s'>Qızıl dana </div> <div class='r'>(Qanun. 9:6-29)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 7:40</span></a> Xalq Musanın dağdan enmədiyini, gecikdiyini görəndə Harunun ətrafına toplaşıb ona dedi: «Qalx və bizim üçün allahlar düzəlt ki, qabağımızca getsinlər. Çünki bizi Misir torpağından çıxaran adamın – bu Musanın başına nə iş gəldiyini bilmirik!»   <span class="verse" id="V2">2&#160;</span>Harun onlara cavab verdi: «Arvadlarınızın, oğullarınızın, qızlarınızın qulaqlarından qızıl sırğaları çıxarıb mənim yanıma gətirin».   <span class="verse" id="V3">3&#160;</span>Bütün xalq qulaqlarında olan qızıl sırğaları çıxarıb Haruna gətirdi.   <span class="verse" id="V4">4&#160;</span><a href="#FN2" class="notemark">*<span class="popup">Neh. 9:18; Həv. 7:41</span></a> Harun onlardan qızıl götürdü, oyma aləti ilə surət verib dana şəklində tökmə büt düzəltdi. Xalq «Ey İsrail övladları, budur sizi Misir torpağından çıxaran allahlarınız!» dedi.   <span class="verse" id="V5">5&#160;</span>Harun bunu gördükdə dananın qabağında bir qurbangah düzəltdi və elan etdi: «Sabah Rəbb naminə bayram olacaq».   <span class="verse" id="V6">6&#160;</span><a href="#FN3" class="notemark">*<span class="popup">1Kor. 10:7</span></a> Ertəsi gün xalq səhər tezdən qalxıb yandırma qurbanları ilə ünsiyyət qurbanları kəsdi. Xalq oturub yeyib-içdi, sonra isə qalxıb oynaşdı.   </div><div class='p'> <span class="verse" id="V7">7&#160;</span>Rəbb Musaya dedi: «Tez ol, düş aşağı, çünki Misirdən gətirdiyin xalqın öz əxlaqını pozdu və   <span class="verse" id="V8">8&#160;</span>Mən onlara əmr etdiyim yoldan yaman tez döndü. Özləri üçün tökmə dana düzəldib ona səcdə qıldılar, qurban kəsdilər və dedilər: “Ey İsrail övladları, budur sizi Misir torpağından çıxaran allahlarınız!”»   <span class="verse" id="V9">9&#160;</span>Rəbb Musaya sözünü davam etdi: «Görürəm ki, bu xalq dikbaş xalqdır.   <span class="verse" id="V10">10&#160;</span>Qoy Mən xalqa qarşı qəzəblənib onu yox edim, səndən isə böyük millət əmələ gətirim».   </div><div class='p'> <span class="verse" id="V11">11&#160;</span><a href="#FN4" class="notemark">*<span class="popup">Say. 14:13-19</span></a> Musa Allahı Rəbbə yalvarıb dedi: «Ya Rəbb, nə üçün Öz xalqına qarşı qəzəbin alovlansın? Sən onları Misirdən böyük qüvvətinlə və qüdrətli əlinlə qurtarmadınmı?   <span class="verse" id="V12">12&#160;</span>Axı nə üçün Misirlilər “Onları pis niyyətlə, dağlarda öldürüb yer üzündən yox etmək üçün çıxartdı” desinlər? Yalvarıram, qəzəbini yatır və Öz xalqına bəla gətirmək niyyətindən dön.   <span class="verse" id="V13">13&#160;</span><a href="#FN5" class="notemark">*<span class="popup">Yar. 22:16-17</span></a> <a href="#FN6" class="notemark">*<span class="popup">Yar. 17:8 </span></a> Qulların İbrahimi, İshaqı, və İsraili xatırla və Özün naminə onlara and edərək “nəslinizi göydəki ulduzlar qədər çoxaldacağam, vəd etdiyim bu ölkənin hamısını nəslinizə verəcəyəm və onlar əbədilik oraya sahib olacaqlar” dedin».   <span class="verse" id="V14">14&#160;</span>Beləliklə, Rəbb Öz xalqına bəla gətirmək niyyətindən döndü.   </div><div class='p'> <span class="verse" id="V15">15&#160;</span>Musa əlində iki şəhadət lövhəsi ilə dönüb dağdan endi. Lövhələrin iki tərəfi – bu üzü də, o üzü də yazılı idi.   <span class="verse" id="V16">16&#160;</span>Onlar Allahın işi idi; üzərindəki oyma yazılar Onun yazısı idi.   <span class="verse" id="V17">17&#160;</span>Yeşua xalqın səs-küyünü eşidərək Musaya dedi: «Düşərgədən müharibə səsi gəlir».   <span class="verse" id="V18">18&#160;</span>Musa cavab verdi:  </div><div class='q'>«Bu qələbə çalanların nidası deyil,  </div><div class='q'>Məğlubiyyətə uğrayanların da səsi deyil.  </div><div class='q'>Mən nəğmə səsi eşidirəm».   </div><div class='p'> <span class="verse" id="V19">19&#160;</span>Musa düşərgəyə yaxınlaşıb dananı və onun ətrafındakı rəqsləri gördü. O qəzəbləndi və lövhələri əlindən atıb dağın ətəyində parça-parça etdi.   <span class="verse" id="V20">20&#160;</span>Xalqın düzəltdiyi dananı götürüb yandırdı, toza dönənə qədər əzdi və suyun üzünə səpələyib İsrail övladlarına içirtdi.   </div><div class='p'> <span class="verse" id="V21">21&#160;</span>Musa Harundan soruşdu: «Bu xalq sənə nə etdi ki, onları belə böyük günaha batırdın?»   <span class="verse" id="V22">22&#160;</span>Harun cavab verdi: «Qoy ağam qəzəblənməsin. Sən bu xalqı tanıyırsan. Onun niyyəti pisdir.   <span class="verse" id="V23">23&#160;</span><a href="#FN7" class="notemark">*<span class="popup">Həv. 7:40</span></a> Onlar mənə dedilər: “Bizim üçün allahlar düzəlt ki, qabağımızda getsinlər. Çünki bizi Misir torpağından çıxaran adamın – bu Musanın başına nə iş gəldiyini bilmirik!”   <span class="verse" id="V24">24&#160;</span>Mən isə onlara dedim: “Kimdə qızıl varsa, onu çıxarın”. Xalq da qızılı mənə verdi. Mən onu oda atdım və bu dana alındı».   </div><div class='p'> <span class="verse" id="V25">25&#160;</span>Musa bildi ki, xalq nəzarətdən çıxıb. Harun nəzarəti o qədər zəiflətmişdi ki, düşmənlər onları lağa qoyurdular.   <span class="verse" id="V26">26&#160;</span>Musa düşərgənin girişində durub çağırdı: «Rəbbin tərəfində olanlar, mənim yanıma gəlin!» Bütün Levi övladları onun yanına toplaşdı.   <span class="verse" id="V27">27&#160;</span>Musa onlara dedi: «İsrailin Allahı Rəbb belə deyir: “Qoy hər biriniz qılıncını belinə qurşasın. Hər kəs düşərgədə qapı-qapı gəzərək öz qardaşını, dostunu və qonşusunu öldürsün”».   <span class="verse" id="V28">28&#160;</span>Levililər də Musa onlara etdiyi əmrə əməl etdilər. O gün üç minə yaxın adam həlak oldu.   <span class="verse" id="V29">29&#160;</span>Musa Levililərə dedi: «Bu gün sizin hər biriniz oğlunun və qardaşının canı bahasına xeyir-dua alıb Rəbb üçün vəzifəyə təyin olundunuz».   </div><div class='p'> <span class="verse" id="V30">30&#160;</span>Ertəsi gün Musa xalqa dedi: «Siz böyük günaha batdınız. İndi isə Mən Rəbbin hüzuruna qalxacağam ki, bəlkə günahınızı kəffarə edə bilim».   <span class="verse" id="V31">31&#160;</span>Musa Rəbbin hüzuruna qayıdıb dedi: «Ah, bu xalq böyük günaha batıb, özünə qızıldan allahlar düzəltdi;   <span class="verse" id="V32">32&#160;</span><a href="#FN8" class="notemark">*<span class="popup">Zəb. 69:28; Vəhy 3:5</span></a> İndi yalvarıram, onların günahlarını bağışla. Əgər belə etməsən, adımı yazdığın kitabdan sil».   <span class="verse" id="V33">33&#160;</span>Rəbb Musaya dedi: «Mənə qarşı kim günah işlədibsə, onun adını kitabımdan siləcəyəm.   <span class="verse" id="V34">34&#160;</span>Lakin indi get, xalqı sənə dediyim yerə apar. Budur, Mələyim sənin qarşında gedəcək. Ancaq cəza günü gələndə onlara günahlarına görə cəza verəcəyəm».   </div><div class='p'> <span class="verse" id="V35">35&#160;</span>Rəbb Harunun düzəltdiyi danaya və gördükləri işə görə İsrail xalqını bəlaya saldı.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO31.htm'>&lt;</a></li>
<li><a href='EXO.htm'>32</a></li>
<li><a href='EXO33.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">32:1</a>
<span class="xt"><a href='ACT07.htm#V40'>Həv. 7:40</a></span></p>
<p class="x" id="FN2"><span class="notemark">*</span><a class="notebackref" href="#V4">32:4</a>
<span class="xt"><a href='NEH09.htm#V18'>Neh. 9:18</a>; <a href='ACT07.htm#V41'>Həv. 7:41</a></span></p>
<p class="x" id="FN3"><span class="notemark">*</span><a class="notebackref" href="#V6">32:6</a>
<span class="xt"><a href='1CO10.htm#V7'>1Kor. 10:7</a></span></p>
<p class="x" id="FN4"><span class="notemark">*</span><a class="notebackref" href="#V11">32:11</a>
<span class="xt"><a href='NUM14.htm#V13'>Say. 14:13-19</a></span></p>
<p class="x" id="FN5"><span class="notemark">*</span><a class="notebackref" href="#V13">32:13</a>
<span class="xt"><a href='GEN22.htm#V16'>Yar. 22:16-17</a></span></p>
<p class="x" id="FN6"><span class="notemark">*</span><a class="notebackref" href="#V13">32:13</a>
<span class="xt"><a href='GEN17.htm#V8'>Yar. 17:8</a> </span></p>
<p class="x" id="FN7"><span class="notemark">*</span><a class="notebackref" href="#V23">32:23</a>
<span class="xt"><a href='ACT07.htm#V40'>Həv. 7:40</a></span></p>
<p class="x" id="FN8"><span class="notemark">*</span><a class="notebackref" href="#V32">32:32</a>
<span class="xt"><a href='PSA069.htm#V28'>Zəb. 69:28</a>; <a href='REV03.htm#V5'>Vəhy 3:5</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
