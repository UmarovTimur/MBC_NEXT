<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 40</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO39.htm'>&lt;</a></li>
<li><a href='EXO.htm'>40</a></li>
<li><a href='LEV01.htm'>&gt;</a></li>
</ul>
<div class="main">
 
<div class='chapterlabel' id="V0"> 40</div><div class='s'>Hüzur çadırının qurulması və təqdis olunması </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span>«Birinci ayın birinci günü müqəddəs məskəni, yəni Hüzur çadırını qur.   <span class="verse" id="V3">3&#160;</span>Şəhadət sandığını oraya qoy və pərdə ilə qabağını kəs.   <span class="verse" id="V4">4&#160;</span>Sonra masanı gətir, üstünə əşyaları düz. Çıraqdanı gətir, çıraqları da quraşdır.   <span class="verse" id="V5">5&#160;</span>Buxur üçün qızıl qurbangahı Şəhadət sandığının qabağına qoy. Məskənin giriş arakəsməsini də qur.   </div><div class='p'> <span class="verse" id="V6">6&#160;</span>Yandırma qurbanları üçün qurulan qurbangahı məskənin – Hüzur çadırının girişinin qarşısında yerləşdir.   <span class="verse" id="V7">7&#160;</span>Ləyəni Hüzur çadırı ilə qurbangahın arasına qoy, içinə su tök.   <span class="verse" id="V8">8&#160;</span>Ətrafında həyət qur və həyətin darvazasının arakəsməsini as.   </div><div class='p'> <span class="verse" id="V9">9&#160;</span>Sonra məsh yağını götürüb məskəni və içindəki hər şeyi məsh et. Beləliklə, onu və bütün avadanlığını təqdis et ki, müqəddəs olsun.   <span class="verse" id="V10">10&#160;</span>Yandırma qurbanlar üçün qurulan qurbangahı, onun avadanlığını məsh edib qurbangahı təqdis et ki, o ən müqəddəs olsun.   <span class="verse" id="V11">11&#160;</span>Ləyənlə altlığını məsh edib təqdis et.   </div><div class='p'> <span class="verse" id="V12">12&#160;</span>Harunla oğullarını Hüzur çadırının girişinə gətirib onları su ilə yuyundur.   <span class="verse" id="V13">13&#160;</span>Haruna müqəddəs geyimlər geyindir. Onu məsh edib təqdis et ki, Mənə kahinlik etsin.   <span class="verse" id="V14">14&#160;</span>Sonra Harunun oğullarını təqdim et və onlara xirqələr geyindir.   <span class="verse" id="V15">15&#160;</span>Atalarını məsh etdiyin kimi onları da məsh et ki, Mənə kahinlik etsinlər. Onlar nəsildən-nəslə əbədi kahinlik üçün məsh olunacaqlar».   <span class="verse" id="V16">16&#160;</span>Rəbb Musaya necə əmr etmişdisə, o da bu cür etdi.   </div><div class='p'> <span class="verse" id="V17">17&#160;</span>İsrail övladlarının Misirdən çıxdığı vaxtın ikinci ilində, birinci ayın birinci günündə məskən quruldu.   <span class="verse" id="V18">18&#160;</span>Musa çadırı qurdu: altlıqlarını qoydu, taxtalarını bərkitdi, şüvüllərini qurdu və dirəklərini dikəltdi.   <span class="verse" id="V19">19&#160;</span>Məskənin üzərinə çadır saldı, onun üstünə də çadırın örtüyünü qoydu. Rəbbin Musaya əmr etdiyi kimi oldu.   <span class="verse" id="V20">20&#160;</span>Bundan sonra o, şəhadət lövhələrini götürüb sandığın içinə qoydu. Şüvülləri sandığa taxdı, kəffarə qapağını da sandığın üstünə qoydu.   <span class="verse" id="V21">21&#160;</span>Sandığı məskənin içinə gətirdi və arakəsmə pərdəsini qurub Şəhadət sandığının qabağını kəsdi. Rəbbin Musaya əmr etdiyi kimi oldu.   </div><div class='p'> <span class="verse" id="V22">22&#160;</span>Masanı Hüzur çadırının içində, şimal tərəfində, pərdənin bayır tərəfindən yerləşdirdi.   <span class="verse" id="V23">23&#160;</span>Onun üstünə Rəbbin hüzurunda çörək düzdü. Rəbbin Musaya əmr etdiyi kimi oldu.   </div><div class='p'> <span class="verse" id="V24">24&#160;</span>Çıraqdanı isə Hüzur çadırının içində, masanın qarşısında, məskənin cənub tərəfində yerləşdirdi.   <span class="verse" id="V25">25&#160;</span>Çıraqlarını da Rəbbin hüzurunda quraşdırdı. Rəbbin Musaya əmr etdiyi kimi oldu.   </div><div class='p'> <span class="verse" id="V26">26&#160;</span>Qızıl qurbangahı da Hüzur çadırının içində, pərdənin önündə yerləşdirdi;   <span class="verse" id="V27">27&#160;</span>onun üstündə ətirli buxur yandırdı. Rəbbin Musaya əmr etdiyi kimi oldu.   </div><div class='p'> <span class="verse" id="V28">28&#160;</span>Məskənin girişində arakəsməni qurdu.   <span class="verse" id="V29">29&#160;</span>Yandırma qurbanları üçün qurulan qurbangahı məskənin, Hüzur çadırının girişində yerləşdirdi; onun üstündə yandırma qurbanını və taxıl təqdimini gətirdi. Rəbbin Musaya əmr etdiyi kimi oldu.   </div><div class='p'> <span class="verse" id="V30">30&#160;</span>Ləyəni Hüzur çadırı ilə qurbangah arasında yerləşdirib içinə yuyunmaq üçün su tökdü.   <span class="verse" id="V31">31&#160;</span>Musa, Harun və oğulları orada əl-ayaqlarını yuyardılar.   <span class="verse" id="V32">32&#160;</span>Onlar Hüzur çadırına girdikləri və qurbangaha yaxınlaşdıqları zaman yuyunardılar. Rəbbin Musaya əmr etdiyi kimi oldu.   </div><div class='p'> <span class="verse" id="V33">33&#160;</span>Məskənlə qurbangahın ətrafında həyəti qurdu və həyət darvazasının arakəsməsini asdı. Beləliklə, Musa işləri bitirdi.   </div><div class='s'>Rəbbin izzəti </div> <div class='r'>(Say. 9:15-23)  </div><div class='p'> <span class="verse" id="V34">34&#160;</span><a href="#FN1" class="notemark">*<span class="popup">1Pad. 8:10-11; 2Saln. 5:13-14; Yeş. 6:4; Yez. 43:4-5; Vəhy 15:8</span></a> O vaxt bulud Hüzur çadırını bürüdü və Rəbbin izzəti məskəni doldurdu.   <span class="verse" id="V35">35&#160;</span>Musa Hüzur çadırına girə bilmədi, çünki bulud onun üstündə yerləşmişdi və Rəbbin izzəti məskəni doldurmuşdu.   </div><div class='p'> <span class="verse" id="V36">36&#160;</span><a href="#FN2" class="notemark">*<span class="popup">Say. 9:17</span></a> İsrail övladlarının bütün səfəri boyu bulud məskənin üstündən qalxanda yola düşərdilər;   <span class="verse" id="V37">37&#160;</span>bulud qalxmayanda isə, qalxdığı günə qədər yola düşməzdilər.   <span class="verse" id="V38">38&#160;</span>Səfərləri boyu bütün İsrail xalqının gözləri önündə gündüz Rəbbin buludu məskənin üzərində, gecələr isə od buludun içində idi.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO39.htm'>&lt;</a></li>
<li><a href='EXO.htm'>40</a></li>
<li><a href='LEV01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V34">40:34</a>
<span class="xt"><a href='1KI08.htm#V10'>1Pad. 8:10-11</a>; <a href='2CH05.htm#V13'>2Saln. 5:13-14</a>; <a href='ISA06.htm#V4'>Yeş. 6:4</a>; <a href='EZK43.htm#V4'>Yez. 43:4-5</a>; <a href='REV15.htm#V8'>Vəhy 15:8</a></span></p>
<p class="x" id="FN2"><span class="notemark">*</span><a class="notebackref" href="#V36">40:36</a>
<span class="xt"><a href='NUM09.htm#V17'>Say. 9:17</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
