<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 3 YƏHYA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>3 YƏHYA</a></li>
<li><a href='2JN01.htm'>&lt;</a></li>
<li><a href='3JN.htm'>1</a></li>
<li><a href='JUD01.htm'>&gt;</a></li>
</ul>
<div class="main">
 <div class='mt'>YƏHYANIN ÜÇÜNCÜ MƏKTUBU  </div><div class='imt'>GİRİŞ  </div><div class='im'><span class='bk'>«Yəhyanın Üçüncü Məktubu»</span> cəmiyyətin Qay adlı bir rəhbərinə ünvanlanıb. Həvari Yəhya onu başqa məsihçilərə kömək etməsinə görə tərifləyir və Diotref adlı bir nəfərə xəbərdarlıq edir.  </div><div class='iot'>Kitabın məzmunu:  </div><div class='io2'>1:1-8 Qaya tərif və nəsihət  </div><div class='io2'>1:9-12 Diotref və Dimitri barədə  </div><div class='io2'>1:13-15 Xudahafizləşmə   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 19:29; Rom. 16:23-24; 1Kor. 1:14-15</span></a>Mən ağsaqqaldan həqiqətə görə sevdiyim əziz Qaya salam!   </div><div class='s'>Tərif və nəsihət </div> <div class='p'> <span class="verse" id="V2">2&#160;</span>Ey sevimli, dua edirəm ki, canın uğurlu olduğu kimi özün də hər cəhətdən uğurlu və sağlam olasan.   <span class="verse" id="V3">3&#160;</span>Bəzi qardaşlar gəlib sənin həqiqətə bağlılığına, yəni həqiqətə görə həyat sürdüyünə şəhadət edəndə mən çox sevindim.   <span class="verse" id="V4">4&#160;</span>Mənim üçün öz övladlarımın həqiqətə görə həyat sürdüyünü eşitməkdən böyük sevinc ola bilməz.   </div><div class='p'> <span class="verse" id="V5">5&#160;</span>Ey sevimli, sənə hətta yad olduqları halda qardaşlara xidmət etməkdə sədaqət göstərirsən.   <span class="verse" id="V6">6&#160;</span>Onlar cəmiyyətin qarşısında sənin məhəbbətin barədə şəhadət ediblər. Sən onları Allaha layiq bir tərzdə yola salarkən yaxşı iş görəcəksən.   <span class="verse" id="V7">7&#160;</span>Çünki onlar imansız olanlardan heç nə götürmədən Onun naminə yola çıxdılar.   <span class="verse" id="V8">8&#160;</span>Beləcə biz həqiqət işində həmkar olmaq üçün bu cür adamlara dayaq olmalıyıq.   </div><div class='p'> <span class="verse" id="V9">9&#160;</span>Cəmiyyətə bir şey yazdım, amma onların arasında başçılıq etməyi sevən Diotref bizim səlahiyyətimizi tanımır.   <span class="verse" id="V10">10&#160;</span>Buna görə də mən gələndə onun etdiyi əməllərlə bağlı məsələ qaldıracağam: o bizim barəmizdə pis sözlərlə qeybət edir, hətta bununla kifayətlənməyərək qardaşları özü qəbul etmir, qəbul etmək istəyənlərə də mane olur və onları cəmiyyətdən qovur.   </div><div class='p'> <span class="verse" id="V11">11&#160;</span>Ey sevimli, pislikdən yox, yaxşılıqdan nümunə götür. Yaxşılıq edən Allahdandır, pislik edənsə Allahı görməyib.   <span class="verse" id="V12">12&#160;</span>Hamı Dimitrinin yaxşı adam olduğuna şəhadət edir, həqiqətin özü də bunu təsdiq edir. Biz də buna şəhadət edirik və sən də bilirsən ki, bizim şəhadətimiz etibarlıdır.   </div><div class='s'>Xudahafizləşmə </div> <div class='p'> <span class="verse" id="V13">13&#160;</span>Sənə yazılası çox sözüm var, amma bunları sənə qələm və mürəkkəblə yazmaq istəmirəm.   <span class="verse" id="V14">14&#160;</span>Amma ümid edirəm ki, tezliklə səni görəcəyəm və səninlə üz-üzə söhbət edəcəyəm.   </div><div class='p'> <span class="verse" id="V15">15&#160;</span>Sənə sülh olsun. Dostlar sənə salam göndərir. Oradakı dostlara bir-bir salam söylə.   </div><ul class='tnav'>
<li><a href='index.htm'>3 YƏHYA</a></li>
<li><a href='2JN01.htm'>&lt;</a></li>
<li><a href='3JN.htm'>1</a></li>
<li><a href='JUD01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT19.htm#V29'>Həv. 19:29</a>; <a href='ROM16.htm#V23'>Rom. 16:23-24</a>; <a href='1CO01.htm#V14'>1Kor. 1:14-15</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
