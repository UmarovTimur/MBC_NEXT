<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK12.htm'>&lt;</a></li>
<li><a href='LUK.htm'>13</a></li>
<li><a href='LUK14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Tövbəyə çağırış </div> <div class='p'> <span class="verse" id="V1">1&#160;</span>Bu vaxt orada olan bəzi adamlar İsaya xəbər verdilər ki, Pilat bəzi Qalileyalıların qanını kəsdikləri qurbanların qanına qatmışdı.   <span class="verse" id="V2">2&#160;</span>İsa buna belə cavab verdi: «Siz elə bilirsiniz ki, bu aqibətə uğramış Qalileyalılar bütün digər Qalileyalılardan daha betər günahlı idilər?   <span class="verse" id="V3">3&#160;</span>Xeyr, Mən sizə deyirəm: tövbə etməsəniz, hamınız onlar kimi məhv olacaqsınız.   <span class="verse" id="V4">4&#160;</span>Yaxud Şiloah qülləsi on səkkiz adamın üstünə aşıb onları öldürəndə onların Yerusəlim sakinlərinin hamısından təqsirkar olduqlarını fikirləşirsiniz?   <span class="verse" id="V5">5&#160;</span>Xeyr, Mən sizə deyirəm: tövbə etməsəniz, hamınız onlar kimi məhv olacaqsınız».   </div><div class='s'>Barsız əncir ağacı </div> <div class='r'>(Mat. 21:18-19; Mark 11:12-14)  </div><div class='p'> <span class="verse" id="V6">6&#160;</span>Sonra İsa bu məsəli danışdı: «Bir adamın bağında bir əncir ağacı əkilmişdi. Bu adam gəlib ağacda meyvə axtardı, amma tapmadı.   <span class="verse" id="V7">7&#160;</span>O, bağbana dedi: “Bura bax, üç ildir ki, mən gəlib bu əncir ağacında meyvə axtarıram, amma tapmıram. Onu kəs! Nə üçün bu ağac əbəs yerə torpağı tutur?”   <span class="verse" id="V8">8&#160;</span>Bağbansa cavabında belə dedi: “Ağa, bir il də buna əl dəymə. Mən onu belləyib dövrəsinə peyin tökərəm.   <span class="verse" id="V9">9&#160;</span>Gələn il bu ağac meyvə gətirsə, yaxşıdır, yox, gətirməsə, onu kəsərsən”».   </div><div class='s'>Şənbə günü şəfa vermək olarmı? </div> <div class='p'> <span class="verse" id="V10">10&#160;</span>İsa bir dəfə Şənbə günü sinaqoqlardan birində təlim öyrədirdi.   <span class="verse" id="V11">11&#160;</span>Orada on səkkiz il daxilində xəstəlik ruhu olan beli bükülmüş bir qadın var idi. O, belini heç düzəldə bilmirdi.   <span class="verse" id="V12">12&#160;</span>İsa bu qadını görəndə çağırıb dedi: «Ey qadın, sən azarından azad oldun».   <span class="verse" id="V13">13&#160;</span>İsa əllərini qadının üstünə qoyanda o dərhal dikəlib Allahı izzətləndirməyə başladı.   <span class="verse" id="V14">14&#160;</span><a href="#FN1" class="notemark">*<span class="popup">Çıx. 20:9-10; Qanun. 5:13-14</span></a>Amma sinaqoqun rəisi İsanın Şənbə günü şəfa verdiyinə hiddətlənib camaata belə xitab etdi: «İş görmək üçün altı gün var, o günlər gəlin və şəfa alın, Şənbə günü yox».   <span class="verse" id="V15">15&#160;</span>Rəbb isə ona belə cavab verdi: «Ey ikiüzlülər, sizlərdən hər biriniz Şənbə günündə öz öküzünün ya eşşəyinin bağını açıb tövlədən su içməyə aparmırmı?   <span class="verse" id="V16">16&#160;</span>İbrahimin qızı olan bu qadını da on səkkiz il ərzində Şeytan buxovlamışdı. Şənbə günü bu qadının buxovlarını açmaq lazım deyildimi?»   <span class="verse" id="V17">17&#160;</span>İsa bunları deyəndə Ona qarşı çıxanlar hamısı utandı. Camaatın hamısı isə Onun etdiyi bütün izzətli işlərinə görə sevinirdi.   </div><div class='s'>Xardal toxumu və maya məsəlləri </div> <div class='r'>(Mat. 13:31-33; Mark 4:30-32)  </div><div class='p'> <span class="verse" id="V18">18&#160;</span>Sonra İsa dedi: «Allahın Padşahlığı nəyə bənzəyir? Onu nəyə bənzədim?   <span class="verse" id="V19">19&#160;</span>O, bir adamın bağçasına əkdiyi xardal toxumuna bənzəyir. O toxum böyüyüb ağac olur. Göydə uçan quşlar onun budaqlarında yuva qurur».   </div><div class='p'> <span class="verse" id="V20">20&#160;</span>İsa yenə dedi: «Allahın Padşahlığını nəyə bənzədim?   <span class="verse" id="V21">21&#160;</span>O, xəmir mayasına bənzəyir. Qadın onu götürüb üç kisə<a href="#FN2" class="notemark">*<span class="popup">Kisə – yunan mətnində saton, təqribən 37 litr.</span></a> una qarışdırıb bütün xəmir acıyanadək saxlayır».   </div><div class='s'>Dar qapı </div> <div class='r'>(Mat. 7:13-14,21-23)  </div><div class='p'> <span class="verse" id="V22">22&#160;</span>İsa şəhər və kəndləri gəzib təlim öyrədərək Yerusəlimə tərəf gedirdi.   <span class="verse" id="V23">23&#160;</span>Bir nəfər Ondan soruşdu: «Ya Rəbb, xilas tapanların sayı az olacaqmı?» İsa onlara belə cavab verdi:   <span class="verse" id="V24">24&#160;</span>«Dar qapıdan girməyə çalışın. Sizə bunu deyirəm: çoxları bu qapıdan girməyə can atacaq, amma girə bilməyəcək.   <span class="verse" id="V25">25&#160;</span><a href="#FN3" class="notemark">*<span class="popup">Mat. 25:11-12</span></a>Ev yiyəsi durub qapını bağlayandan sonra siz bayırda durub qapını döyərək deyəcəksiniz: “Ey ağam, bizə qapını aç!” O isə cavabında sizə deyəcək: “Mən sizin haradan gəldiyinizi bilmirəm!”   <span class="verse" id="V26">26&#160;</span>Siz o vaxt belə deyəcəksiniz: “Biz Sənin qarşında yeyib-içmişik. Sən bizim küçələrdə öyrədirdin”.   <span class="verse" id="V27">27&#160;</span><a href="#FN4" class="notemark">*<span class="popup">Zəb. 6:8</span></a>O isə sizə deyəcək: “Ey haqsızlıq edənlərin hamısı, Mən sizin haradan gəldiyinizi bilmirəm, Məndən uzaq olun!”   <span class="verse" id="V28">28&#160;</span><a href="#FN5" class="notemark">*<span class="popup">Mat. 8:11-12; 22:13; 25:30</span></a>İbrahimi, İshaqı, Yaqubu və bütün peyğəmbərləri Allahın Padşahlığında, özünüzü isə bayıra atılmış görəndə aranızda ağlaşma və diş qıcırtısı olacaq.   <span class="verse" id="V29">29&#160;</span>Adamlar şərqdən, qərbdən, şimaldan, cənubdan gələcək və Allahın Padşahlığında süfrəyə oturacaq.   <span class="verse" id="V30">30&#160;</span><a href="#FN6" class="notemark">*<span class="popup">Mat. 19:30; 20:16; Mark 10:31</span></a>Budur, elə axırıncılar var ki, birinci olacaq, elə birincilər var ki, axırıncı olacaq».   </div><div class='s'>Yerusəlimin aqibəti </div> <div class='r'>(Mat. 23:37-39)  </div><div class='p'> <span class="verse" id="V31">31&#160;</span>O zaman bəzi fariseylər gəlib İsaya dedilər: «Buradan çıx get, çünki Hirod Səni öldürmək istəyir».   <span class="verse" id="V32">32&#160;</span>İsa onlara dedi: «Gedin o tülküyə deyin: “Budur, Mən bu gün və sabah cinləri qovub camaatı sağaldacağam və üçüncü gün işimi bitirəcəyəm”.   <span class="verse" id="V33">33&#160;</span>Yenə də bu gün, sabah və o biri gün yoluma davam etməliyəm. Çünki peyğəmbər Yerusəlimdən kənarda öldürülə bilməz!   </div><div class='p'> <span class="verse" id="V34">34&#160;</span>Ey Yerusəlim, Yerusəlim! Peyğəmbərləri öldürən və ora göndərilənləri daşqalaq edən şəhər! Toyuq cücələrini qanadları altına yığan kimi Mən də dəfələrlə sənin övladlarını yığmaq istədim, sizsə istəmədiniz!   <span class="verse" id="V35">35&#160;</span><a href="#FN7" class="notemark">*<span class="popup">Zəb. 118:26; Yer. 12:7; 22:5; 26:6</span></a>Baxın, eviniz viran qalır. Mən sizə bunu deyirəm:  </div><div class='q'>“Rəbbin ismi ilə Gələnə alqış olsun!”  </div><div class='m'>deyənə qədər Məni bir daha görməyəcəksiniz».   </div><ul class='tnav'>
<li><a href='index.htm'>LUKA</a></li>
<li><a href='LUK12.htm'>&lt;</a></li>
<li><a href='LUK.htm'>13</a></li>
<li><a href='LUK14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V14">13:14</a>
<span class="xt"><a href='EXO20.htm#V9'>Çıx. 20:9-10</a>; <a href='DEU05.htm#V13'>Qanun. 5:13-14</a></span></p>
<p class="f" id="FN2"><span class="notemark">*</span><a class="notebackref" href="#V21">13:21</a>
<span class="fq">Kisə </span><span class="ft">– yunan mətnində </span><span class="fq">saton, </span><span class="ft">təqribən 37 litr.</span></p>
<p class="x" id="FN3"><span class="notemark">*</span><a class="notebackref" href="#V25">13:25</a>
<span class="xt"><a href='MAT25.htm#V11'>Mat. 25:11-12</a></span></p>
<p class="x" id="FN4"><span class="notemark">*</span><a class="notebackref" href="#V27">13:27</a>
<span class="xt"><a href='PSA006.htm#V8'>Zəb. 6:8</a></span></p>
<p class="x" id="FN5"><span class="notemark">*</span><a class="notebackref" href="#V28">13:28</a>
<span class="xt"><a href='MAT08.htm#V11'>Mat. 8:11-12</a>; <a href='MAT22.htm#V13'>22:13</a>; <a href='MAT25.htm#V30'>25:30</a></span></p>
<p class="x" id="FN6"><span class="notemark">*</span><a class="notebackref" href="#V30">13:30</a>
<span class="xt"><a href='MAT19.htm#V30'>Mat. 19:30</a>; <a href='MAT20.htm#V16'>20:16</a>; <a href='MRK10.htm#V31'>Mark 10:31</a></span></p>
<p class="x" id="FN7"><span class="notemark">*</span><a class="notebackref" href="#V35">13:35</a>
<span class="xt"><a href='PSA118.htm#V26'>Zəb. 118:26</a>; <a href='JER12.htm#V7'>Yer. 12:7</a>; <a href='JER22.htm#V5'>22:5</a>; <a href='JER26.htm#V6'>26:6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
