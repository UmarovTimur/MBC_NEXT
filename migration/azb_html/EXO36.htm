<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 36</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO35.htm'>&lt;</a></li>
<li><a href='EXO.htm'>36</a></li>
<li><a href='EXO37.htm'>&gt;</a></li>
</ul>
<div class="main">
 
<div class='chapterlabel' id="V0"> 36</div><div class='p'> <span class="verse" id="V1">1&#160;</span>Besalel, Oholiav və bütün ürəkləri hikmətlə dolu, Rəbbin onlara bu işi bacarmaq üçün hikmət və dərrakə verdiyi adamlar Rəbbin etdiyi hər şeyə görə müqəddəs yerin inşa işini görsünlər».   </div><div class='p'> <span class="verse" id="V2">2&#160;</span>Musa Besaleli, Oholiavı və bütün ürəkləri hikmətlə dolu – Rəbbin onların ürəklərinə hikmət qoyduğu adamları, bu işi ürəkdən görmək istəyənlərin hamısını çağırdı.   <span class="verse" id="V3">3&#160;</span>Onlar müqəddəs yerin inşa işini görmək üçün İsrail övladlarının gətirdiyi bütün ianələri Musanın yanından götürdülər. İsrail övladları hər səhər könüllü təqdimlər gətirməyə davam edirdilər.   <span class="verse" id="V4">4&#160;</span>Onda müqəddəs yerin inşası ilə məşğul olan hikmətli sənətkarlar hər işlərindən ayrılaraq   <span class="verse" id="V5">5&#160;</span>Musanın yanına gəlib dedilər: «Xalq Rəbbin əmr etdiyi inşa işi üçün lazım olandan çox şey gətirir».   <span class="verse" id="V6">6&#160;</span>Musa əmr verdi və düşərgədə elan etdirdi ki, nə kişi, nə də qadın müqəddəs yer üçün daha ianə gətirməsin. Beləcə xalq bir daha ianə gətirmədi.   <span class="verse" id="V7">7&#160;</span>Çünki bütün işi görmək üçün xammal lazımi miqdardan artıq idi.   </div><div class='s'>Müqəddəs məskənin düzəldilməsi </div> <div class='r'>(Çıx. 26:1-37)  </div><div class='p'> <span class="verse" id="V8">8&#160;</span>İşi görmək üçün ürəkləri hikmətlə dolu bütün adamlar müqəddəs məskəni on pərdədən düzəltdilər. Pərdələri nəfis toxunmuş incə kətandan bənövşəyi, tünd qırmızı və al rəngli iplikdən, üstünü isə keruvlar şəklində naxışla düzəltdilər.   <span class="verse" id="V9">9&#160;</span>Hər pərdənin uzunluğu iyirmi səkkiz qulac, eni isə dörd qulac idi. Bütün pərdələr eyni ölçüdə idi.   <span class="verse" id="V10">10&#160;</span>Pərdənin beşini də bir-birinə birləşdirdilər. Digər beşini də bir-birinə birləşdirdilər.   <span class="verse" id="V11">11&#160;</span>Bir birləşmənin qıraq pərdəsinin kənarında bənövşəyi ilgəklər düzəltdilər; o biri birləşmənin qıraq pərdəsinin kənarında da eyni şəkildə ilgəklər düzəltdilər.   <span class="verse" id="V12">12&#160;</span>Bir pərdəyə əlli ilgək, o biri birləşmədəki pərdənin kənarında da onlara uyğun gələn əlli ilgək düzəltdilər.   <span class="verse" id="V13">13&#160;</span>Qızıldan əlli bənd düzəltdilər. Bəndlərlə pərdələri bərkitdilər və çadırı birləşdirdilər. Beləliklə, müqəddəs məskən bütöv oldu.   </div><div class='p'> <span class="verse" id="V14">14&#160;</span>Məskəni örtən çadır üçün keçi yunundan on bir ədəd pərdə düzəltdilər.   <span class="verse" id="V15">15&#160;</span>Hər pərdənin uzunluğu otuz qulac, eni isə dörd qulac idi. On bir pərdə bir ölçüdə idi.   <span class="verse" id="V16">16&#160;</span>Beş pərdəni ayrıca, altı pərdəni də ayrıca bitişdirdilər.   <span class="verse" id="V17">17&#160;</span>Bir birləşmənin qıraq pərdəsinin kənarındakı kimi o biri birləşmənin qıraq pərdəsinin kənarında da əlli ilgək düzəltdilər.   <span class="verse" id="V18">18&#160;</span>Çadırı birləşdirib bütöv etmək üçün tuncdan əlli bənd düzəltdilər.   <span class="verse" id="V19">19&#160;</span>Çadır üçün qırmızı boyanmış qoç dərilərindən bir pərdə və onun üstündə suiti dərilərindən bir pərdə düzəltdilər.   </div><div class='p'> <span class="verse" id="V20">20&#160;</span>Müqəddəs məskən üçün əbrişim ağacından dik duran çərçivələr düzəltdilər.   <span class="verse" id="V21">21&#160;</span>Hər çərçivənin uzunluğu on qulac, eni isə qulac yarım idi.   <span class="verse" id="V22">22&#160;</span>Hər çərçivənin üstündə iki bir-birinə bağlanan zivana var idi; məskənin bütün çərçivələrini belə düzəltdilər.   <span class="verse" id="V23">23&#160;</span>Məskənin cənub tərəfi üçün iyirmi çərçivə düzəltdilər.   <span class="verse" id="V24">24&#160;</span>Onların altına qoyulmaq üçün hər çərçivənin altındakı iki zivana üçün iki altlıq düzəltdilər; beləcə qırx gümüş altlıq düzəldildi.   <span class="verse" id="V25">25&#160;</span>Məskənin şimal tərəfi üçün də iyirmi çərçivə düzəltdilər.   <span class="verse" id="V26">26&#160;</span>Hər çərçivənin altında iki altlıq olmaqla qırx gümüş altlıq düzəltdilər.   <span class="verse" id="V27">27&#160;</span>Məskənin qərbə doğru arxası üçün altı çərçivə düzəltdilər.   <span class="verse" id="V28">28&#160;</span>Məskənin arxa küncləri üçün isə iki çərçivə düzəltdilər;   <span class="verse" id="V29">29&#160;</span>bunlar aşağıda birləşib yuxarıda bir halqaya taxıldı; hər iki künc üçün o cür iki çərçivə düzəltdilər.   <span class="verse" id="V30">30&#160;</span>Bu səkkiz çərçivə üçün on altı gümüş altlıq, hər çərçivənin altında iki altlıq düzəldildi.   </div><div class='p'> <span class="verse" id="V31">31&#160;</span>Əbrişim ağacından şüvüllər düzəltdilər: məskənin hər iki tərəfdəki çərçivələri üçün beş şüvül,   <span class="verse" id="V32">32&#160;</span>məskənin qərbə doğru arxa çərçivələri üçün də beş şüvül düzəldildi.   <span class="verse" id="V33">33&#160;</span>Çərçivələrin ortasında bir ucdan o biri uca qədər uzanan orta şüvül düzəltdilər.   <span class="verse" id="V34">34&#160;</span>Çərçivələri qızılla örtdülər; şüvüllərin keçdiyi halqaları qızıldan düzəltdilər; şüvülləri də qızılla örtdülər.   </div><div class='p'> <span class="verse" id="V35">35&#160;</span>Pərdəni bənövşəyi, tünd qırmızı, al rəngli iplikdən və nəfis toxunmuş incə kətandan, üstünü isə keruvlar şəklində naxışla düzəltdilər.   <span class="verse" id="V36">36&#160;</span>Onun üçün əbrişim ağacından dörd dirək düzəltdilər və onları qızılla örtdülər, üstündə qızıl qarmaqları qoydular; onlar üçün dörd gümüş altlıq tökdülər.   <span class="verse" id="V37">37&#160;</span>Çadırın girişi üçün arakəsməni bənövşəyi, tünd qırmızı və al rəngli iplikdən və nəfis toxunmuş incə kətandan naxış tikməsi ilə düzəltdilər.   <span class="verse" id="V38">38&#160;</span>Onun beş dirək və qarmaqlarını da düzəltdilər. Yuxarılarını və bəndlərini qızılla örtdülər; beş altlığı isə tuncdan düzəltdilər.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO35.htm'>&lt;</a></li>
<li><a href='EXO.htm'>36</a></li>
<li><a href='EXO37.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
