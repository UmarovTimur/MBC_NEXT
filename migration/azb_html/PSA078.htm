<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 78</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA077.htm'>&lt;</a></li>
<li><a href='PSA.htm'>78</a></li>
<li><a href='PSA079.htm'>&gt;</a></li>
</ul>
<div class="main">
 
<div class='chapterlabel' id="V0"> 78</div><div class='s'>Məzmur 78 </div> <div class='d'>Asəfin maskili. </div> <div class='q'> <span class="verse" id="V1">1&#160;</span>Ey xalqım, təlimimi dinləyin,  </div><div class='q'>Dilimdən çıxan sözləri eşidin.   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Mat. 13:35</span></a> Ağzımı bu məsəllə açıb  </div><div class='q'>Keçmişdəki müəmmaları bəyan edəcəyəm.   </div><div class='q'> <span class="verse" id="V3">3&#160;</span>Bunları eşitmişik, bilirik,  </div><div class='q'>Bizə atalarımız nəql edib.   </div><div class='q'> <span class="verse" id="V4">4&#160;</span>Bunu onların nəvələrindən gizlətməyəcəyik;  </div><div class='q'>Rəbbin həmdə layiq işlərini,  </div><div class='q'>Onun qüdrətini, etdiyi xariqələri  </div><div class='q'>Gələcək nəsillərə söyləyəcəyik.   </div><div class='b'> &#160; </div> <div class='q'> <span class="verse" id="V5">5&#160;</span>Rəbb öyüd vermək üçün Yaqub nəslinə –  </div><div class='q'>İsrailə bir təlim qoydu.  </div><div class='q'>Ata-babalarımıza əmr etdi ki,  </div><div class='q'>Bu təlimi övladlarına öyrətsin.   </div><div class='q'> <span class="verse" id="V6">6&#160;</span>Qoy gələcək nəsil də bilsin,  </div><div class='q'>Gələcəkdə doğulacaq övladlar da  </div><div class='q'>Balalarına bu təlimi verə bilsin.   </div><div class='q'> <span class="verse" id="V7">7&#160;</span>Qoy ümidlərini Allaha bağlasınlar,  </div><div class='q'>Allahın işlərini unutmasınlar,  </div><div class='q'>Əmrlərini yerinə yetirsinlər.   </div><div class='q'> <span class="verse" id="V8">8&#160;</span>Qoy ata-babaları kimi olmasınlar,  </div><div class='q'>Çünki onlar dikbaş, üsyankar bir nəsil idi.  </div><div class='q'>Allaha ürəkləri dönük,  </div><div class='q'>Könülləri vəfasız idi.   </div><div class='b'> &#160; </div> <div class='q'> <span class="verse" id="V9">9&#160;</span>Efrayim övladları ox-kamanla silahlandılar,  </div><div class='q'>Amma döyüş günü tez geriyə qayıtdılar.   </div><div class='q'> <span class="verse" id="V10">10&#160;</span>Allahın əhdini pozanlar belə etdilər,  </div><div class='q'>Sənin qanunlarınla yaşamaq istəmədilər.   </div><div class='q'> <span class="verse" id="V11">11&#160;</span>Allahın işlərini,  </div><div class='q'>Göstərdiyi xariqələrini unutdular.   </div><div class='q'> <span class="verse" id="V12">12&#160;</span><a href="#FN2" class="notemark">*<span class="popup">Çıx. 7:8–12:32</span></a> Allah Misir torpağında, Soan bölgəsində,  </div><div class='q'>Ata-babalarının gözləri önündə xariqələr göstərmişdi.   </div><div class='q'> <span class="verse" id="V13">13&#160;</span><a href="#FN3" class="notemark">*<span class="popup">Çıx. 14:21-22</span></a> Dənizi yarıb onları keçirmişdi,  </div><div class='q'>Suları divar kimi saxlamışdı.   </div><div class='q'> <span class="verse" id="V14">14&#160;</span><a href="#FN4" class="notemark">*<span class="popup">Çıx. 13:21-22</span></a> Onlara gündüz buludla,  </div><div class='q'>Bütün gecə şəfəq saçan alovla yol göstərmişdi.   </div><div class='q'> <span class="verse" id="V15">15&#160;</span><a href="#FN5" class="notemark">*<span class="popup">Çıx. 17:1-7; Say. 20:2-13</span></a> Çöldə qayaları yarmışdı,  </div><div class='q'>İçsinlər deyə ümman kimi bol su çıxarmışdı.   </div><div class='q'> <span class="verse" id="V16">16&#160;</span>Qayadan suları sel kimi çıxarmışdı,  </div><div class='q'>Bu suları çaylar kimi axıtmışdı.   </div><div class='b'> &#160; </div> <div class='q'> <span class="verse" id="V17">17&#160;</span>Amma onlar günah etməyi davam etdirdilər,  </div><div class='q'>Səhrada Haqq-Taalaya qarşı üsyankar oldular.   </div><div class='q'> <span class="verse" id="V18">18&#160;</span><a href="#FN6" class="notemark">*<span class="popup">Çıx. 16:2-15; Say. 11:4-23,31-35</span></a> İştahaları artdı, yemək tələb etdilər,  </div><div class='q'>Ürəklərində Allahı sınağa çəkdilər.   </div><div class='q'> <span class="verse" id="V19">19&#160;</span>Allahın əleyhinə belə danışdılar:  </div><div class='q'>«Məgər Allah çöldə süfrə qura bilər?   </div><div class='q'> <span class="verse" id="V20">20&#160;</span>Nə olsun qayaya vuranda sular axdı,  </div><div class='q'>Sellər aşıb-daşdı.  </div><div class='q'>Görəsən O, çörək verə bilərmi?  </div><div class='q'>Xalqına ət verə bilərmi?»   </div><div class='b'> &#160; </div> <div class='q'> <span class="verse" id="V21">21&#160;</span>Rəbb bunu eşidərkən qəzəbləndi,  </div><div class='q'>Yaquba qarşı alovunu yerə tökdü,  </div><div class='q'>İsrailə qarşı hiddəti artdı.   </div><div class='q'> <span class="verse" id="V22">22&#160;</span>Çünki onlar Allaha inanmırdılar,  </div><div class='q'>Onun qurtuluşuna arxalanmırdılar.   </div><div class='q'> <span class="verse" id="V23">23&#160;</span>Bununla belə, uca səmaya əmr etdi,  </div><div class='q'>Göylərin qapılarını açdırdı.   </div><div class='q'> <span class="verse" id="V24">24&#160;</span><a href="#FN7" class="notemark">*<span class="popup">Yəh. 6:31</span></a> Onlara yemək üçün manna yağdırdı,  </div><div class='q'>Göylərin taxılını verdi.   </div><div class='q'> <span class="verse" id="V25">25&#160;</span>İnsan mələklərin çörəyindən yedi,  </div><div class='q'>Onlara doyunca yemək verildi.   </div><div class='q'> <span class="verse" id="V26">26&#160;</span>Göylərdə şərq küləyini əsdirdi,  </div><div class='q'>Qüdrəti ilə cənub küləyini gətirdi.   </div><div class='q'> <span class="verse" id="V27">27&#160;</span>Başlarına toz kimi ət yağdırdı,  </div><div class='q'>Onlara dənizdəki qum qədər quşlar göndərdi.   </div><div class='q'> <span class="verse" id="V28">28&#160;</span>Düşərgələrinin ortasına,  </div><div class='q'>Qaldıqları yerin ətrafına səpələdi.   </div><div class='q'> <span class="verse" id="V29">29&#160;</span>Onlar doyunca, çox yedi,  </div><div class='q'>İştahaları çəkən şeyləri onlara verdi.   </div><div class='q'> <span class="verse" id="V30">30&#160;</span>Lakin iştahaları qurtarmamış,  </div><div class='q'>Yemək ağızlarında olarkən   </div><div class='q'> <span class="verse" id="V31">31&#160;</span>Allah onlara qarşı hiddətini artırdı,  </div><div class='q'>Ətli-canlılarını qırdı,  </div><div class='q'>İsrail igidlərini vurub yerə sərdi.   </div><div class='b'> &#160; </div> <div class='q'> <span class="verse" id="V32">32&#160;</span>Bununla belə, günahlarını davam etdirdilər,  </div><div class='q'>Onun xariqələrinə inanmadılar.   </div><div class='q'> <span class="verse" id="V33">33&#160;</span>Buna görə də günlərini puç etdi,  </div><div class='q'>Dəhşətlə ömürlərini sona yetirdi.   </div><div class='q'> <span class="verse" id="V34">34&#160;</span>Ölənləri görüb Allahı axtardılar,  </div><div class='q'>Geri dönüb Allahı səylə aradılar.   </div><div class='q'> <span class="verse" id="V35">35&#160;</span>Yadlarına düşdü ki, Allah onların Qayası idi,  </div><div class='q'>Allah-Taala onların Satınalanı idi.   </div><div class='q'> <span class="verse" id="V36">36&#160;</span>Lakin ağızları ilə Ona yaltaqlanırdılar,  </div><div class='q'>Dilləri ilə Ona yalan danışırdılar.   </div><div class='q'> <span class="verse" id="V37">37&#160;</span><a href="#FN8" class="notemark">*<span class="popup">Həv. 8:21</span></a> Qəlblərində Ona qarşı dönük olmuşdular,  </div><div class='q'>Əhdinə vəfasız çıxmışdılar.   </div><div class='q'> <span class="verse" id="V38">38&#160;</span>Allah isə rəhmlidir, günahı bağışlayır,  </div><div class='q'>Günahkarı yox etmir.  </div><div class='q'>Dəfələrlə qəzəbini saxlayır,  </div><div class='q'>Hiddətini tamamilə oyanmağa qoymayır.   </div><div class='q'> <span class="verse" id="V39">39&#160;</span>Yada saldı ki, onlar yalnız bəşərdir,  </div><div class='q'>Onlar əsən, geri dönməyən küləyə bənzəyir.   </div><div class='q'> <span class="verse" id="V40">40&#160;</span>Neçə dəfə səhrada Ona qarşı üsyankar oldular,  </div><div class='q'>Neçə dəfə çöllükdə Onu kədərləndirdilər!   </div><div class='q'> <span class="verse" id="V41">41&#160;</span>Allahı dönə-dönə sınadılar,  </div><div class='q'>İsrailin Müqəddəsinin xətrinə dəydilər.   </div><div class='q'> <span class="verse" id="V42">42&#160;</span>Xatırlamadılar Onun qüdrətini,  </div><div class='q'>Düşməndən azad etdiyi günü,   </div><div class='q'> <span class="verse" id="V43">43&#160;</span>Misirdə göstərdiyi əlamətləri,  </div><div class='q'>Soan bölgəsində göstərdiyi möcüzələri.   </div><div class='q'> <span class="verse" id="V44">44&#160;</span><a href="#FN9" class="notemark">*<span class="popup">Çıx. 7:17-21; Vəhy 16:4</span></a> Misirlilər sulardan içə bilməsinlər deyə  </div><div class='q'>Suları qana döndərib çaylardan axıtmışdı.   </div><div class='q'> <span class="verse" id="V45">45&#160;</span><a href="#FN10" class="notemark">*<span class="popup">Çıx. 8:20-24</span></a> <a href="#FN11" class="notemark">*<span class="popup">Çıx. 8:1-6 </span></a> Onları göndərdiyi mozalanlara yem etmişdi,  </div><div class='q'>Göndərdiyi qurbağalar ölkələrini xarabaya çevirmişdi.   </div><div class='q'> <span class="verse" id="V46">46&#160;</span><a href="#FN12" class="notemark">*<span class="popup">Çıx. 10:12-15</span></a> Əkinlərini tırtıllara,  </div><div class='q'>Zəhmətlərinin bəhərini çəyirtkələrə vermişdi.   </div><div class='q'> <span class="verse" id="V47">47&#160;</span><a href="#FN13" class="notemark">*<span class="popup">Çıx. 9:22-25</span></a> Üzümlərini dolu ilə,  </div><div class='q'>Firon ənciri ağaclarını şaxta ilə məhv etmişdi.   </div><div class='q'> <span class="verse" id="V48">48&#160;</span>Naxırlarını dolu ilə,  </div><div class='q'>Sürülərini şimşəklə qırmışdı.   </div><div class='q'> <span class="verse" id="V49">49&#160;</span>Onların üzərinə qızğın qəzəbini,  </div><div class='q'>Hirsini, hiddətini, dərdləri,  </div><div class='q'>Bir qoşun ölüm mələklərini tökmüşdü.   </div><div class='q'> <span class="verse" id="V50">50&#160;</span>Qızğın qəzəbinə yol açmışdı,  </div><div class='q'>Əsirgəmədən canlarına ölüm vermişdi,  </div><div class='q'>Həyatlarına bəla gətirmişdi.   </div><div class='q'> <span class="verse" id="V51">51&#160;</span><a href="#FN14" class="notemark">*<span class="popup">Çıx. 12:29</span></a> Hər Misirlinin ilk oğlunu,  </div><div class='q'>Ham nəslindən hər kişinin belindən gələn ilk oğlunu qırmışdı.   </div><div class='q'> <span class="verse" id="V52">52&#160;</span><a href="#FN15" class="notemark">*<span class="popup">Çıx. 13:17-22</span></a> Öz xalqını isə qoyun kimi oradan çıxarmışdı,  </div><div class='q'>Çöldən onları sürü kimi aparmışdı.   </div><div class='q'> <span class="verse" id="V53">53&#160;</span><a href="#FN16" class="notemark">*<span class="popup">Çıx. 14:26-28</span></a> Onları qorxudan uzaq, asayiş içində aparmışdı,  </div><div class='q'>Düşmənləri isə dənizdə qərq olmuşdu.   </div><div class='q'> <span class="verse" id="V54">54&#160;</span><a href="#FN17" class="notemark">*<span class="popup">Çıx. 15:17; Yeşua 3:15-17</span></a> Onları Öz müqəddəs torpağına,  </div><div class='q'>Sağ əli ilə aldığı dağlar diyarına gətirdi.   </div><div class='q'> <span class="verse" id="V55">55&#160;</span><a href="#FN18" class="notemark">*<span class="popup">Yeşua 11:16-23</span></a> Onların qarşısından başqa millətləri qovdu,  </div><div class='q'>Torpaqlarını da İsrail qəbilələrinə mülk olaraq payladı,  </div><div class='q'>Yaşamaq üçün yurd-yuvalarını onlara verdi.   </div><div class='b'> &#160; </div> <div class='q'> <span class="verse" id="V56">56&#160;</span><a href="#FN19" class="notemark">*<span class="popup">Hak. 2:11-15</span></a> Lakin onlar Allah-Taalanı sınadılar,  </div><div class='q'>Ona qarşı üsyankar oldular,  </div><div class='q'>Göstərişlərinə əməl etmədilər.   </div><div class='q'> <span class="verse" id="V57">57&#160;</span>Ataları kimi dönüklük və xəyanət etdilər,  </div><div class='q'>Xarab kamandan atılan ox kimi əyri getdilər.   </div><div class='q'> <span class="verse" id="V58">58&#160;</span>Onu səcdəgahları ilə qəzəbləndirdilər,  </div><div class='q'>Onu yonma bütləri ilə qısqandırdılar.   </div><div class='q'> <span class="verse" id="V59">59&#160;</span>Bunları eşidən Allah çox hiddətləndi,  </div><div class='q'>İsraili tamamilə rədd etdi.   </div><div class='q'> <span class="verse" id="V60">60&#160;</span><a href="#FN20" class="notemark">*<span class="popup">Yeşua 18:1; Yer. 7:12-14; 26:6</span></a> İnsanlar arasında qaldığı çadırını,  </div><div class='q'>Şilodakı məskənini tərk etdi.   </div><div class='q'> <span class="verse" id="V61">61&#160;</span><a href="#FN21" class="notemark">*<span class="popup">1Şam. 4:4-22</span></a> Qüdrətini<a href="#FN22" class="notemark">*<span class="popup">Qüdrət, şərəf – Əhd sandığının rəmzi. Bax: 1Şam. 4-cü fəsil.</span></a> əsarətə,  </div><div class='q'>Şərəfini düşmən əlinə təslim etdi.   </div><div class='q'> <span class="verse" id="V62">62&#160;</span>Öz xalqını qılıncdan keçirtdi,  </div><div class='q'>Öz irsini qəzəbinə düçar etdi.   </div><div class='q'> <span class="verse" id="V63">63&#160;</span>İgidləri alov uddu,  </div><div class='q'>Nişanlı qızlara toy çalınmadı.   </div><div class='q'> <span class="verse" id="V64">64&#160;</span>Kahinləri qılınclarla qırıldı,  </div><div class='q'>Arvadları dul qaldı, gözlərinin yaşı qurudu.   </div><div class='b'> &#160; </div> <div class='q'> <span class="verse" id="V65">65&#160;</span>O zaman Xudavənd yuxulu insan kimi oyandı,  </div><div class='q'>Sanki şərabın təsirindən ayılan bir pəhləvandır.   </div><div class='q'> <span class="verse" id="V66">66&#160;</span>Düşmənlərini vuraraq geri atdı,  </div><div class='q'>Əbədi olaraq onları rüsvay etdi.   </div><div class='q'> <span class="verse" id="V67">67&#160;</span>Yusifin nəslini rədd etdi,  </div><div class='q'>Efrayim qəbiləsini seçmədi.   </div><div class='q'> <span class="verse" id="V68">68&#160;</span>Yəhuda qəbiləsini,  </div><div class='q'>Sevdiyi Sion dağını seçdi.   </div><div class='q'> <span class="verse" id="V69">69&#160;</span>Öz Müqəddəs məkanını səma kimi,  </div><div class='q'>Əbədi qurduğu dünya kimi tikdi.   </div><div class='q'> <span class="verse" id="V70">70&#160;</span><a href="#FN23" class="notemark">*<span class="popup">1Şam. 16:11-12; 2Şam. 7:8; 1Saln. 17:7</span></a> Çoban olan qulu Davudu seçdi,  </div><div class='q'>Onu qoyun ağıllarından götürdü.   </div><div class='q'> <span class="verse" id="V71">71&#160;</span>Əmlik quzuların qayğısına qalanı gətirdi,  </div><div class='q'>Xalqı Yaqub nəslinin və Öz irsi İsrailin çobanı etdi.   </div><div class='q'> <span class="verse" id="V72">72&#160;</span>Davud onları kamil ürəklə otardı,  </div><div class='q'>Əlindən gələn məharətlə onları irəli apardı.   </div><ul class='tnav'>
<li><a href='index.htm'>ZƏBUR</a></li>
<li><a href='PSA077.htm'>&lt;</a></li>
<li><a href='PSA.htm'>78</a></li>
<li><a href='PSA079.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">78:2</a>
<span class="xt"><a href='MAT13.htm#V35'>Mat. 13:35</a></span></p>
<p class="x" id="FN2"><span class="notemark">*</span><a class="notebackref" href="#V12">78:12</a>
<span class="xt"><a href='EXO07.htm#V8'>Çıx. 7:8</a>–<a href='EXO12.htm#V32'>12:32</a></span></p>
<p class="x" id="FN3"><span class="notemark">*</span><a class="notebackref" href="#V13">78:13</a>
<span class="xt"><a href='EXO14.htm#V21'>Çıx. 14:21-22</a></span></p>
<p class="x" id="FN4"><span class="notemark">*</span><a class="notebackref" href="#V14">78:14</a>
<span class="xt"><a href='EXO13.htm#V21'>Çıx. 13:21-22</a></span></p>
<p class="x" id="FN5"><span class="notemark">*</span><a class="notebackref" href="#V15">78:15</a>
<span class="xt"><a href='EXO17.htm#V1'>Çıx. 17:1-7</a>; <a href='NUM20.htm#V2'>Say. 20:2-13</a></span></p>
<p class="x" id="FN6"><span class="notemark">*</span><a class="notebackref" href="#V18">78:18</a>
<span class="xt"><a href='EXO16.htm#V2'>Çıx. 16:2-15</a>; <a href='NUM11.htm#V4'>Say. 11:4-23,31-35</a></span></p>
<p class="x" id="FN7"><span class="notemark">*</span><a class="notebackref" href="#V24">78:24</a>
<span class="xt"><a href='JHN06.htm#V31'>Yəh. 6:31</a></span></p>
<p class="x" id="FN8"><span class="notemark">*</span><a class="notebackref" href="#V37">78:37</a>
<span class="xt"><a href='ACT08.htm#V21'>Həv. 8:21</a></span></p>
<p class="x" id="FN9"><span class="notemark">*</span><a class="notebackref" href="#V44">78:44</a>
<span class="xt"><a href='EXO07.htm#V17'>Çıx. 7:17-21</a>; <a href='REV16.htm#V4'>Vəhy 16:4</a></span></p>
<p class="x" id="FN10"><span class="notemark">*</span><a class="notebackref" href="#V45">78:45</a>
<span class="xt"><a href='EXO08.htm#V20'>Çıx. 8:20-24</a></span></p>
<p class="x" id="FN11"><span class="notemark">*</span><a class="notebackref" href="#V45">78:45</a>
<span class="xt"><a href='EXO08.htm#V1'>Çıx. 8:1-6</a> </span></p>
<p class="x" id="FN12"><span class="notemark">*</span><a class="notebackref" href="#V46">78:46</a>
<span class="xt"><a href='EXO10.htm#V12'>Çıx. 10:12-15</a></span></p>
<p class="x" id="FN13"><span class="notemark">*</span><a class="notebackref" href="#V47">78:47</a>
<span class="xt"><a href='EXO09.htm#V22'>Çıx. 9:22-25</a></span></p>
<p class="x" id="FN14"><span class="notemark">*</span><a class="notebackref" href="#V51">78:51</a>
<span class="xt"><a href='EXO12.htm#V29'>Çıx. 12:29</a></span></p>
<p class="x" id="FN15"><span class="notemark">*</span><a class="notebackref" href="#V52">78:52</a>
<span class="xt"><a href='EXO13.htm#V17'>Çıx. 13:17-22</a></span></p>
<p class="x" id="FN16"><span class="notemark">*</span><a class="notebackref" href="#V53">78:53</a>
<span class="xt"><a href='EXO14.htm#V26'>Çıx. 14:26-28</a></span></p>
<p class="x" id="FN17"><span class="notemark">*</span><a class="notebackref" href="#V54">78:54</a>
<span class="xt"><a href='EXO15.htm#V17'>Çıx. 15:17</a>; <a href='JOS03.htm#V15'>Yeşua 3:15-17</a></span></p>
<p class="x" id="FN18"><span class="notemark">*</span><a class="notebackref" href="#V55">78:55</a>
<span class="xt"><a href='JOS11.htm#V16'>Yeşua 11:16-23</a></span></p>
<p class="x" id="FN19"><span class="notemark">*</span><a class="notebackref" href="#V56">78:56</a>
<span class="xt"><a href='JDG02.htm#V11'>Hak. 2:11-15</a></span></p>
<p class="x" id="FN20"><span class="notemark">*</span><a class="notebackref" href="#V60">78:60</a>
<span class="xt"><a href='JOS18.htm#V1'>Yeşua 18:1</a>; <a href='JER07.htm#V12'>Yer. 7:12-14</a>; <a href='JER26.htm#V6'>26:6</a></span></p>
<p class="x" id="FN21"><span class="notemark">*</span><a class="notebackref" href="#V61">78:61</a>
<span class="xt"><a href='1SA04.htm#V4'>1Şam. 4:4-22</a></span></p>
<p class="f" id="FN22"><span class="notemark">*</span><a class="notebackref" href="#V61">78:61</a>
<span class="fq">Qüdrət, şərəf </span><span class="ft">– Əhd sandığının rəmzi. Bax: 1Şam. 4-cü fəsil.</span></p>
<p class="x" id="FN23"><span class="notemark">*</span><a class="notebackref" href="#V70">78:70</a>
<span class="xt"><a href='1SA16.htm#V11'>1Şam. 16:11-12</a>; <a href='2SA07.htm#V8'>2Şam. 7:8</a>; <a href='1CH17.htm#V7'>1Saln. 17:7</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
