<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İKİNCİ SALNAMƏLƏR 36</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İKİNCİ SALNAMƏLƏR</a></li>
<li><a href='2CH35.htm'>&lt;</a></li>
<li><a href='2CH.htm'>36</a></li>
<li><a href='EZR01.htm'>&gt;</a></li>
</ul>
<div class="main">
 
<div class='chapterlabel' id="V0"> 36</div><div class='p'> <span class="verse" id="V1">1&#160;</span>Ölkə xalqı Yoşiyanın oğlu Yehoaxazı götürüb atasının yerinə Yerusəlimdə padşah etdi.   </div><div class='s'>Yəhuda padşahı Yehoaxaz </div> <div class='r'>(2Pad. 23:30-35)  </div><div class='p'> <span class="verse" id="V2">2&#160;</span>Yehoaxaz padşah olduğu vaxt iyirmi üç yaşında idi və Yerusəlimdə üç ay padşahlıq etdi.   <span class="verse" id="V3">3&#160;</span><a href="#FN1" class="notemark">*<span class="popup">Yer. 22:11-12</span></a> Misir padşahı onu Yerusəlimdə taxtdan saldı və ölkə üzərinə bir talant qızıl və yüz talant gümüş miqdarında xərac qoydu.   <span class="verse" id="V4">4&#160;</span>Misir padşahı onun qardaşı Elyaqimi Yəhuda və Yerusəlim üzərində padşah etdi və adını dəyişdirib Yehoyaqim qoydu. Neko onun qardaşı Yehoaxazı götürüb Misirə apardı.   </div><div class='s'>Yəhuda padşahı Yehoyaqim </div> <div class='r'>(2Pad. 23:36–24:7)  </div><div class='p'> <span class="verse" id="V5">5&#160;</span><a href="#FN2" class="notemark">*<span class="popup">Yer. 22:18-19; 26:1-6; 35:1-19</span></a> Yehoyaqim padşah olduğu vaxt iyirmi beş yaşında idi və Yerusəlimdə on bir il padşahlıq etdi. O, Allahı Rəbbin gözündə pis olan işlər etdi.   <span class="verse" id="V6">6&#160;</span><a href="#FN3" class="notemark">*<span class="popup">Yer. 25:1-38; 36:1-32; 45:1-5; Dan. 1:1-2</span></a> Babil padşahı Navuxodonosor onun üstünə hücum etdi. Tunc zəncir vurub onu əsir etdi və Babilə apardı.   <span class="verse" id="V7">7&#160;</span>Navuxodonosor Rəbbin məbədinin əşyalarından bəzilərini Babilə apardı və onları Babildəki öz məbədinə qoydu.   </div><div class='p'> <span class="verse" id="V8">8&#160;</span>Yehoyaqimin qalan işləri, etdiyi iyrənc işlər və onun təqsiri İsrail və Yəhuda padşahlarının kitabında yazılmışdır. Onun yerinə oğlu Yehoyakin padşah oldu.   </div><div class='s'>Yəhuda padşahı Yehoyakin </div> <div class='r'>(2Pad. 24:8-17)  </div><div class='p'> <span class="verse" id="V9">9&#160;</span>Yehoyakin padşah olduğu vaxt on səkkiz yaşında idi və Yerusəlimdə üç ay on gün padşahlıq etdi. O, Rəbbin gözündə pis olan işlər etdi.   <span class="verse" id="V10">10&#160;</span><a href="#FN4" class="notemark">*<span class="popup">Yer. 22:24-30; 24:1-10; 29:1-2; Yez. 17:12</span></a> <a href="#FN5" class="notemark">*<span class="popup">Yer. 37:1; Yez. 17:13 </span></a> Bahar gələndə Navuxodonosor onu Rəbbin məbədinin qiymətli əşyaları ilə birgə Babilə gətirtdi və Yehoyakinin qohumu Sidqiyanı Yəhuda və Yerusəlim üzərində padşah etdi.   </div><div class='s'>Yəhudanın son padşahı Sidqiya </div> <div class='r'>(2Pad. 24:18-20; Yer. 52:1-3)  </div><div class='p'> <span class="verse" id="V11">11&#160;</span><a href="#FN6" class="notemark">*<span class="popup">Yer. 27:1-22; 28:1-17</span></a> Sidqiya padşah olduğu vaxt iyirmi bir yaşında idi və Yerusəlimdə on bir il padşahlıq etdi.   <span class="verse" id="V12">12&#160;</span>O, Allahı Rəbbin gözündə pis olan işlər etdi, Rəbbin dili ilə danışan peyğəmbər Yeremyanın önündə özünü aşağı tutmadı.   <span class="verse" id="V13">13&#160;</span><a href="#FN7" class="notemark">*<span class="popup">Yez. 17:15</span></a> Həm də Allahın adı ilə onu and içdirmiş padşah Navuxodonosora qarşı üsyan etdi, dikbaşlıqla İsrailin Allahı Rəbbə tərəf dönmək istəməyib ürəyini inadkar etdi.   <span class="verse" id="V14">14&#160;</span>Kahinlərin bütün rəhbərləri də xalqla birgə başqa millətlərin bütün iyrənc işlərinə görə davranaraq böyük xainlik etdilər və Rəbbin Yerusəlimdə təqdis etdiyi məbədini murdarladılar.   </div><div class='s'>Yerusəlimin süqutu </div> <div class='r'>(2Pad. 25:1-21; Yer. 52:3-27)  </div><div class='p'> <span class="verse" id="V15">15&#160;</span>Atalarının Allahı Rəbb dəfələrlə Öz elçilərinin vasitəsilə onlara xəbər göndərdi, çünki Öz xalqına və məskəninə rəhmi gəlirdi.   <span class="verse" id="V16">16&#160;</span><a href="#FN8" class="notemark">*<span class="popup">Mat. 5:12; Luka 6:23; Həv. 7:52-53</span></a> Ancaq Rəbbin qəzəbi Öz xalqının üzərinə gəldi və onlara heç bir çarə tapılmadı, çünki Allahın elçilərini lağa qoydular, Onun sözlərinə xor baxdılar və peyğəmbərlərini təhqir etdilər.   </div><div class='p'> <span class="verse" id="V17">17&#160;</span><a href="#FN9" class="notemark">*<span class="popup">Yer. 21:1-10; 34:1-5</span></a> Rəbb onların üzərinə Xaldeylilərin padşahını göndərdi. O da Müqəddəs məkanlarında onların cavanlarını qılıncla öldürdü, yeniyetməyə və bakirə qıza, qocaya və zəifə rəhm etmədi, Rəbb hamısını ona təslim etdi.   <span class="verse" id="V18">18&#160;</span>O, Allahın məbədinin bütün böyük və kiçik əşyalarını, Rəbbin məbədinin xəzinələrini, padşahın və onun rəislərinin xəzinələrini – hər şeyi Babilə apardı.   <span class="verse" id="V19">19&#160;</span>Xaldeylilər Allahın məbədini yandırdılar, Yerusəlimin divarını uçurdular, onun bütün saraylarına od vurdular və orada olan qiymətli əşyaların hamısını məhv etdilər.   <span class="verse" id="V20">20&#160;</span>Xaldeylilərin padşahı qılıncdan qurtaranları Babilə sürgünlüyə apardı. Onlar Fars padşahlarının hökmranlığına qədər ona və onun oğullarına qul oldu.   <span class="verse" id="V21">21&#160;</span><a href="#FN10" class="notemark">*<span class="popup">Yer. 25:11; 29:10</span></a> Yeremyanın dili ilə deyilən Rəbbin sözü yerinə yetsin deyə yetmiş il bitənə qədər torpaq öz Şənbə vaxtlarını qeyd edərək bütün bu viranəlik müddəti dincəldi.   </div><div class='s'>Kir Yəhudilərə öz ölkələrinə qayıtmağa icazə verir </div> <div class='r'>(Ezra 1:1-4)  </div><div class='p'> <span class="verse" id="V22">22&#160;</span>Rəbb Fars padşahı Kirin hökmranlığının birinci ilində Yeremyanın dili ilə dediyi sözü yerinə yetirmək üçün Kiri ruhlandırdı. Ona görə Kir padşahlığının bütün ərazisində yazılı və şifahi şəkildə elan etdi:   </div><div class='pi'> <span class="verse" id="V23">23&#160;</span><a href="#FN11" class="notemark">*<span class="popup">Yeş. 44:28</span></a> «Budur, Fars padşahı Kir belə deyir: “Göylərin Allahı Rəbb dünyanın bütün padşahlıqlarını mənə verdi və Yəhudanın Yerusəlim şəhərində Öz məbədini tikməyi mənə əmr etdi. Aranızda Onun xalqına mənsub olanların hamısına qoy Allahı Rəbb yar olsun və oraya getsinlər”».   </div><ul class='tnav'>
<li><a href='index.htm'>İKİNCİ SALNAMƏLƏR</a></li>
<li><a href='2CH35.htm'>&lt;</a></li>
<li><a href='2CH.htm'>36</a></li>
<li><a href='EZR01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">36:3</a>
<span class="xt"><a href='JER22.htm#V11'>Yer. 22:11-12</a></span></p>
<p class="x" id="FN2"><span class="notemark">*</span><a class="notebackref" href="#V5">36:5</a>
<span class="xt"><a href='JER22.htm#V18'>Yer. 22:18-19</a>; <a href='JER26.htm#V1'>26:1-6</a>; <a href='JER35.htm#V1'>35:1-19</a></span></p>
<p class="x" id="FN3"><span class="notemark">*</span><a class="notebackref" href="#V6">36:6</a>
<span class="xt"><a href='JER25.htm#V1'>Yer. 25:1-38</a>; <a href='JER36.htm#V1'>36:1-32</a>; <a href='JER45.htm#V1'>45:1-5</a>; <a href='DAN01.htm#V1'>Dan. 1:1-2</a></span></p>
<p class="x" id="FN4"><span class="notemark">*</span><a class="notebackref" href="#V10">36:10</a>
<span class="xt"><a href='JER22.htm#V24'>Yer. 22:24-30</a>; <a href='JER24.htm#V1'>24:1-10</a>; <a href='JER29.htm#V1'>29:1-2</a>; <a href='EZK17.htm#V12'>Yez. 17:12</a></span></p>
<p class="x" id="FN5"><span class="notemark">*</span><a class="notebackref" href="#V10">36:10</a>
<span class="xt"><a href='JER37.htm#V1'>Yer. 37:1</a>; <a href='EZK17.htm#V13'>Yez. 17:13</a> </span></p>
<p class="x" id="FN6"><span class="notemark">*</span><a class="notebackref" href="#V11">36:11</a>
<span class="xt"><a href='JER27.htm#V1'>Yer. 27:1-22</a>; <a href='JER28.htm#V1'>28:1-17</a></span></p>
<p class="x" id="FN7"><span class="notemark">*</span><a class="notebackref" href="#V13">36:13</a>
<span class="xt"><a href='EZK17.htm#V15'>Yez. 17:15</a></span></p>
<p class="x" id="FN8"><span class="notemark">*</span><a class="notebackref" href="#V16">36:16</a>
<span class="xt"><a href='MAT05.htm#V12'>Mat. 5:12</a>; <a href='LUK06.htm#V23'>Luka 6:23</a>; <a href='ACT07.htm#V52'>Həv. 7:52-53</a></span></p>
<p class="x" id="FN9"><span class="notemark">*</span><a class="notebackref" href="#V17">36:17</a>
<span class="xt"><a href='JER21.htm#V1'>Yer. 21:1-10</a>; <a href='JER34.htm#V1'>34:1-5</a></span></p>
<p class="x" id="FN10"><span class="notemark">*</span><a class="notebackref" href="#V21">36:21</a>
<span class="xt"><a href='JER25.htm#V11'>Yer. 25:11</a>; <a href='JER29.htm#V10'>29:10</a></span></p>
<p class="x" id="FN11"><span class="notemark">*</span><a class="notebackref" href="#V23">36:23</a>
<span class="xt"><a href='ISA44.htm#V28'>Yeş. 44:28</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
