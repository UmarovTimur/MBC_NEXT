<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 88</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA087.htm'>&lt;</a></li>
<li><a href='PSA.htm'>88</a></li>
<li><a href='PSA089.htm'>&gt;</a></li>
</ul>
<div class="main">
 
<div class='chapterlabel' id="V0"> 88</div><div class='s'>Məzmur 88 </div> <div class='d'>Bir ilahi. </div> <div class='d'>Qorah övladlarının məzmuru. </div> <div class='d'>Musiqi rəhbəri üçün Ezrahlı Hemanın «Maxalat leannot» üstə oxunan maskili. </div> <div class='q'> <span class="verse" id="V1">1&#160;</span>Ya Rəbb, ey məni qurtaran Allah,  </div><div class='q'>Gecə-gündüz Sənə yalvarıram!   </div><div class='q'> <span class="verse" id="V2">2&#160;</span>Qoy duam Sənə çatsın,  </div><div class='q'>Qulaq as naləmə.   </div><div class='b'> &#160; </div> <div class='q'> <span class="verse" id="V3">3&#160;</span>Bəlalardan canım boğazıma gəldi,  </div><div class='q'>Həyatım ölülər diyarına yaxınlaşır.   </div><div class='q'> <span class="verse" id="V4">4&#160;</span>Qəbirə düşənlərin içində sayılıram,  </div><div class='q'>Sanki məndə taqət qalmayıb.   </div><div class='q'> <span class="verse" id="V5">5&#160;</span>Elə bil ölülər içinə düşmüşəm,  </div><div class='q'>Yaddaşından silinmişəm,  </div><div class='q'>Köməyindən əlimi üzmüşəm,  </div><div class='q'>Məzarda yatan meyitlər kimiyəm.   </div><div class='q'> <span class="verse" id="V6">6&#160;</span>Məni dərin qəbirə,  </div><div class='q'>Dərin, qaranlıq bir yerə saldın.   </div><div class='q'> <span class="verse" id="V7">7&#160;</span>Qəzəbin üstümə gəldi,  </div><div class='q'>Təlatümün tamamilə məni əzdi. </div><div class='qs'>Sela</div>   <div class='b'> &#160; </div> <div class='q'> <span class="verse" id="V8">8&#160;</span>Tanışlarımı məndən uzaqlaşdırdın,  </div><div class='q'>Onlarda mənə qarşı ikrah yaratdın.  </div><div class='q'>Qapalı qalmışam, çıxa bilmirəm,   </div><div class='q'> <span class="verse" id="V9">9&#160;</span>Bu zülmümdən gözlərimin nuru sönür.  </div><div class='q'>Ya Rəbb, hər gün Səni çağırıram,  </div><div class='q'>Sənə əl açıram.   </div><div class='b'> &#160; </div> <div class='q'> <span class="verse" id="V10">10&#160;</span>Xariqələrini ölülərəmi göstərəcəksən?  </div><div class='q'>Kölgələrmi qalxıb Sənə şükür edəcək? </div><div class='qs'>Sela</div>   <div class='q'> <span class="verse" id="V11">11&#160;</span>Məhəbbətin məzardamı,  </div><div class='q'>Sədaqətin Həlak yerindəmi bəyan olunacaq?   </div><div class='q'> <span class="verse" id="V12">12&#160;</span>Xariqələrin qaranlıqdamı,  </div><div class='q'>Ədalətin unudulma diyarındamı tanınacaq?   </div><div class='b'> &#160; </div> <div class='q'> <span class="verse" id="V13">13&#160;</span>Mən isə, ya Rəbb, Səni imdada çağırıram,  </div><div class='q'>Duam hər səhər hüzuruna qalxır.   </div><div class='q'> <span class="verse" id="V14">14&#160;</span>Ya Rəbb, niyə məni rədd edirsən?  </div><div class='q'>Niyə məndən üzünü gizlədirsən?   </div><div class='q'> <span class="verse" id="V15">15&#160;</span>Mən uşaqlıqdan məzlumam, ölümcül haldayam,  </div><div class='q'>Göstərdiyin dəhşətlərdən çarəsiz qalmışam.   </div><div class='q'> <span class="verse" id="V16">16&#160;</span>Qəzəbin üzərimdən basır,  </div><div class='q'>Verdiyin vahimələrdən məhv oluram.   </div><div class='q'> <span class="verse" id="V17">17&#160;</span>Bunlar sel kimi məni dövrəyə salır,  </div><div class='q'>Bunlar birgə həmişə başımın üstünü alır.   </div><div class='q'> <span class="verse" id="V18">18&#160;</span>Yarımı, yoldaşımı məndən uzaqlaşdırmısan,  </div><div class='q'>Yalnız qaranlıqla həmdəm olmuşam.   </div><ul class='tnav'>
<li><a href='index.htm'>ZƏBUR</a></li>
<li><a href='PSA087.htm'>&lt;</a></li>
<li><a href='PSA.htm'>88</a></li>
<li><a href='PSA089.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
