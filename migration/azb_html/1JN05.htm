<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 YƏHYA 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 YƏHYA</a></li>
<li><a href='1JN04.htm'>&lt;</a></li>
<li><a href='1JN.htm'>5</a></li>
<li><a href='2JN01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Allahın Oğluna iman </div> <div class='p'> <span class="verse" id="V1">1&#160;</span>İsanın Məsih olduğuna inanan hər kəs Allahdan doğulub. Doğanı sevən ondan doğulanı da sevir.   <span class="verse" id="V2">2&#160;</span>Biz Allahın övladlarını sevdiyimizi bundan anlayırıq ki, Allahı sevib Onun əmrlərinə əməl edirik.   <span class="verse" id="V3">3&#160;</span><a href="#FN1" class="notemark">*<span class="popup">Yəh. 14:15</span></a>Çünki Allah məhəbbəti Onun əmrlərinə riayət etməyimizi tələb edir. Onun əmrləri isə ağır deyil.   <span class="verse" id="V4">4&#160;</span>Çünki Allahdan doğulan hər kəs dünyaya qalib gəlir. Bizə dünya üzərində zəfər qazandıran öz imanımızdır.   <span class="verse" id="V5">5&#160;</span>Dünyaya qalib gələn kimdir? Əlbəttə ki, İsanın Allahın Oğlu olmasına inanan!   </div><div class='p'> <span class="verse" id="V6">6&#160;</span>Su və qanla gələn Şəxs həmin İsa Məsihdir. O yalnız su ilə deyil, su və qanla gəldi. Buna şəhadət edən Ruhdur, çünki Ruh həqiqətdir.   <span class="verse" id="V7">7&#160;</span>Bəli, üç şahid var:   <span class="verse" id="V8">8&#160;</span>Ruh, su və qan.<a href="#FN2" class="notemark">*<span class="popup">Bəli, üç şahid var: 8 Ruh, su və qan – yunan dilində ilk nəşr olunan mətndə və bəzi tərcümələrdə Bəli, göydə üç şahid var: Ata, Kəlam və Müqəddəs Ruh; bunların üçü də birdir. 8 Yerdə də üç şahid var: Ruh, su və qan.</span></a> Bunların üçü də bir-birinə uyğun gəlir.   <span class="verse" id="V9">9&#160;</span>Biz insanların şəhadətini qəbul edirik, amma Allahın şəhadəti bundan üstündür. Çünki bu, Allahın şəhadətidir; O Öz Oğlu barədə şəhadət edib.   <span class="verse" id="V10">10&#160;</span>Allahın Oğluna iman edən kəs öz daxilində bu şəhadətə malikdir. Amma Allaha inanmayan Onu yalançı yerinə qoyub. Çünki Allahın Öz Oğlu barədə verdiyi şəhadətə inanmayıb.   <span class="verse" id="V11">11&#160;</span><a href="#FN3" class="notemark">*<span class="popup">Yəh. 3:36</span></a>Bu şəhadət ondan ibarətdir ki, Allah bizə əbədi həyat verib və bu həyat Onun Oğlundadır.   <span class="verse" id="V12">12&#160;</span>Oğula malik olan şəxsin həyatı var, Allahın Oğluna malik olmayan şəxsin isə həyatı yoxdur.   </div><div class='s'>Əbədi həyat </div> <div class='p'> <span class="verse" id="V13">13&#160;</span>Bunları sizə – Allahın Oğlunun adına iman edənlərə yazdım ki, əbədi həyata malik olduğunuzu biləsiniz.<a href="#FN4" class="notemark">†<span class="popup">Biləsiniz – bəzi əlyazmalarda biləsiniz və Allahın Oğlunun adına inanasınız.</span></a>   <span class="verse" id="V14">14&#160;</span>Biz Onun hüzurunda ona görə cəsarətlə danışa bilirik ki, Onun iradəsinə uyğun nəsə dilədikdə O bizi eşidir.   <span class="verse" id="V15">15&#160;</span>Bilirik ki, nə diləyiriksə, O bizi eşidir; beləcə də bilirik ki, Ondan dilədiklərimizi alırıq.   </div><div class='p'> <span class="verse" id="V16">16&#160;</span>Əgər bir kəs qardaşının ölümə aparmayan günah etdiyini görsə, qoy Allahdan onun sağ qalmasını diləsin və beləcə ona – ölümə aparmayan günah edən kəsə həyat versin. Ölümə aparan günah da var. Demirəm ki, bu barədə Allahdan istəsin.   <span class="verse" id="V17">17&#160;</span>Hər cür haqsızlıq günahdır, amma ölümə aparmayan günah da var.   </div><div class='p'> <span class="verse" id="V18">18&#160;</span>Bilirik ki, Allahdan doğulan hər kəs günahını davam etdirməz. Əksinə, Allahdan doğulan Oğul onu qoruyur və şər olan ona toxuna bilmir.   <span class="verse" id="V19">19&#160;</span>Bilirik ki, biz Allahdanıq, amma bütün dünya şər olanın hakimiyyəti altındadır.   <span class="verse" id="V20">20&#160;</span>Bunu da bilirik ki, Allahın Oğlu gəlib bizə Haqq Olanı tanımaq üçün dərrakə verdi. Biz də Haqq Olanda, Onun Oğlu İsa Məsihdəyik. Həqiqi Allah və əbədi həyat Odur.   </div><div class='p'> <span class="verse" id="V21">21&#160;</span>Ey övladlar, özünüzü bütlərdən qoruyun!   </div><ul class='tnav'>
<li><a href='index.htm'>1 YƏHYA</a></li>
<li><a href='1JN04.htm'>&lt;</a></li>
<li><a href='1JN.htm'>5</a></li>
<li><a href='2JN01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">5:3</a>
<span class="xt"><a href='JHN14.htm#V15'>Yəh. 14:15</a></span></p>
<p class="f" id="FN2"><span class="notemark">*</span><a class="notebackref" href="#V8">5:8</a>
<span class="fq">Bəli, üç şahid var: </span><span class="fv">8 </span><span class="fq">Ruh, su və qan </span><span class="ft">– yunan dilində ilk nəşr olunan mətndə və bəzi tərcümələrdə </span><span class="fq">Bəli, göydə üç şahid var: Ata, Kəlam və Müqəddəs Ruh; bunların üçü də birdir. </span><span class="fv">8 </span><span class="fq">Yerdə də üç şahid var: Ruh, su və qan.</span></p>
<p class="x" id="FN3"><span class="notemark">*</span><a class="notebackref" href="#V11">5:11</a>
<span class="xt"><a href='JHN03.htm#V36'>Yəh. 3:36</a></span></p>
<p class="f" id="FN4"><span class="notemark">†</span><a class="notebackref" href="#V13">5:13</a>
<span class="fq">Biləsiniz </span><span class="ft">– bəzi əlyazmalarda </span><span class="fq">biləsiniz və Allahın Oğlunun adına inanasınız.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
