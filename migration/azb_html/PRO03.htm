<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO02.htm'>&lt;</a></li>
<li><a href='PRO.htm'>3</a></li>
<li><a href='PRO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Rəbbə güvən </div> <div class='q'> <span class="verse" id="V1">1&#160;</span>Oğlum, təlimimi unutma,  </div><div class='q'>Qoy qəlbin əmrlərimə bağlansın.   </div><div class='q'> <span class="verse" id="V2">2&#160;</span>Onlar ömrünü uzadar,  </div><div class='q'>Həyatına illər, firavanlıq artırar.   </div><div class='q'> <span class="verse" id="V3">3&#160;</span>Qoy səni xeyirxahlıq və sədaqət tərk etməsin,  </div><div class='q'>Onları boynuna bağla, ürəyinin lövhəsinə yaz.   </div><div class='q'> <span class="verse" id="V4">4&#160;</span><a href="#FN1" class="notemark">*<span class="popup">1Şam. 2:26; Sül. 3:4; Luka 2:52 </span></a> Onda Allahın və insanların gözündə  </div><div class='q'>Lütf tapıb şərəfə çatarsan.   </div><div class='b'> &#160; </div> <div class='q'> <span class="verse" id="V5">5&#160;</span>Bütün qəlbinlə Rəbbə güvən,  </div><div class='q'>Öz idrakına etibar etmə.   </div><div class='q'> <span class="verse" id="V6">6&#160;</span>Bütün yollarında Onu tanı,  </div><div class='q'>O sənin yollarını düzəldər.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Rom. 12:16 </span></a> Öz gözündə özünü hikmətli sanma,  </div><div class='q'>Rəbdən qorx, şərdən çəkin.   </div><div class='q'> <span class="verse" id="V8">8&#160;</span>Bu, bədəninə şəfa verər,  </div><div class='q'>Sümüklərinə ilik olar.   </div><div class='b'> &#160; </div> <div class='q'> <span class="verse" id="V9">9&#160;</span>Rəbbi var-dövlətinlə,  </div><div class='q'>Məhsulunun nübarı ilə şərəfləndir.   </div><div class='q'> <span class="verse" id="V10">10&#160;</span>Onda anbarların nemətlə dolar,  </div><div class='q'>Şərab çənlərin təzə şərabla daşar.   </div><div class='b'> &#160; </div> <div class='q'> <span class="verse" id="V11">11&#160;</span><a href="#FN3" class="notemark">*<span class="popup">İbr. 12:5-6 </span></a> <a href="#FN4" class="notemark">*<span class="popup">Əyy. 5:17 </span></a> Oğlum, Rəbbin verdiyi tərbiyəyə xor baxma,  </div><div class='q'>Onun məzəmmətinə nifrət etmə.   </div><div class='q'> <span class="verse" id="V12">12&#160;</span><a href="#FN5" class="notemark">*<span class="popup">Vəhy 3:19 </span></a> Ata sevdiyi oğlunu necə məzəmmət edərsə,  </div><div class='q'>Rəbb də sevdiyini elə məzəmmət edər.   </div><div class='s'>Hikmətin mədhi </div> <div class='q'> <span class="verse" id="V13">13&#160;</span>Hikmətə çatan,  </div><div class='q'>Dərrakə tapan insan nə bəxtiyardır!   </div><div class='q'> <span class="verse" id="V14">14&#160;</span>Bunları qazanmaq gümüş qazanmaqdan yaxşıdır,  </div><div class='q'>Bu qazanc saf qızıldan dəyərlidir.   </div><div class='q'> <span class="verse" id="V15">15&#160;</span>Hikmət yaqutlardan qiymətlidir,  </div><div class='q'>Xoşladığın bütün şeylər ona tay deyil.   </div><div class='q'> <span class="verse" id="V16">16&#160;</span>Onun sağ əlində uzun ömür,  </div><div class='q'>Sol əlində sərvət və şərəf var.   </div><div class='q'> <span class="verse" id="V17">17&#160;</span>Onun yolları bəyənilir,  </div><div class='q'>Bütün yolları əmin-amandır.   </div><div class='q'> <span class="verse" id="V18">18&#160;</span>Ona bağlananlar üçün o, həyat ağacıdır,  </div><div class='q'>Ondan möhkəm yapışanlar nə bəxtiyardır!   </div><div class='b'> &#160; </div> <div class='q'> <span class="verse" id="V19">19&#160;</span>Rəbb dünyanın təməlini hikmətlə qurub,  </div><div class='q'>Dərrakə vasitəsilə göyləri bərqərar edib.   </div><div class='q'> <span class="verse" id="V20">20&#160;</span>Biliyi ilə dərinliklər yarılıb,  </div><div class='q'>Göylərdən şeh çilənir.   </div><div class='s'>Qonşularla davranış </div> <div class='q'> <span class="verse" id="V21">21&#160;</span>Oğlum, sağlam şüura, dərrakəyə bağlan,  </div><div class='q'>Bunlardan gözünü çəkmə.   </div><div class='q'> <span class="verse" id="V22">22&#160;</span>Onlar sənin həyatın olar,  </div><div class='q'>Gözəl naxış kimi boynuna bağlanar.   </div><div class='q'> <span class="verse" id="V23">23&#160;</span>O zaman rahat gəzərsən,  </div><div class='q'>Ayaqların büdrəməz.   </div><div class='q'> <span class="verse" id="V24">24&#160;</span>Qorxusuz, rahat yatarsan,  </div><div class='q'>Şirin yuxu taparsan.   </div><div class='q'> <span class="verse" id="V25">25&#160;</span>Qəfil fəlakətdən,  </div><div class='q'>Pislərə gələn bəladan qorxma.   </div><div class='q'> <span class="verse" id="V26">26&#160;</span>Çünki güvəndiyin Rəbdir,  </div><div class='q'>O qoymaz ki, sən tələyə düşəsən.   </div><div class='b'> &#160; </div> <div class='q'> <span class="verse" id="V27">27&#160;</span>Əlindən yaxşılıq gəlirsə,  </div><div class='q'>Buna layiq insanlardan əsirgəmə.   </div><div class='q'> <span class="verse" id="V28">28&#160;</span>İmkanın varsa, qonşuna demə:  </div><div class='q'>«Sonra gələrsən, sabah verərəm».   </div><div class='q'> <span class="verse" id="V29">29&#160;</span>Yanında sakit yaşayan qonşun üçün  </div><div class='q'>Şər qurma.   </div><div class='q'> <span class="verse" id="V30">30&#160;</span>Sənə pislik etməyənlə  </div><div class='q'>Nahaq yerə çəkişmə.   </div><div class='b'> &#160; </div> <div class='q'> <span class="verse" id="V31">31&#160;</span>Zorakıya qibtə etmə,  </div><div class='q'>O gedən yolların heç birini seçmə.   </div><div class='q'> <span class="verse" id="V32">32&#160;</span>Çünki azğınlar Rəbdə ikrah yaradar,  </div><div class='q'>Rəbb əməlisalehlərlə dost olar.   </div><div class='q'> <span class="verse" id="V33">33&#160;</span>Rəbb pislərin ocağına lənət edər,  </div><div class='q'>Salehlərin yurduna xeyir-dua verər.   </div><div class='q'> <span class="verse" id="V34">34&#160;</span><a href="#FN6" class="notemark">*<span class="popup">Yaq. 4:6; 1Pet. 5:5 </span></a> Rəbb rişxəndçilərə istehza edər,  </div><div class='q'>İtaətkarlara isə lütf göstərər.   </div><div class='q'> <span class="verse" id="V35">35&#160;</span>Hikmətlilər şərəfi irs alacaq,  </div><div class='q'>Axmağın nəsibi şərəfsizlik olacaq.   </div><ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO02.htm'>&lt;</a></li>
<li><a href='PRO.htm'>3</a></li>
<li><a href='PRO04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">3:4</a>
<span class="xt"><a href='1SA02.htm#V26'>1Şam. 2:26</a>; <a href='PRO03.htm#V4'>Sül. 3:4</a>; <a href='LUK02.htm#V52'>Luka 2:52</a> </span></p>
<p class="x" id="FN2"><span class="notemark">*</span><a class="notebackref" href="#V7">3:7</a>
<span class="xt"><a href='ROM12.htm#V16'>Rom. 12:16</a> </span></p>
<p class="x" id="FN3"><span class="notemark">*</span><a class="notebackref" href="#V11">3:11</a>
<span class="xt"><a href='HEB12.htm#V5'>İbr. 12:5-6</a> </span></p>
<p class="x" id="FN4"><span class="notemark">*</span><a class="notebackref" href="#V11">3:11</a>
<span class="xt"><a href='JOB05.htm#V17'>Əyy. 5:17</a> </span></p>
<p class="x" id="FN5"><span class="notemark">*</span><a class="notebackref" href="#V12">3:12</a>
<span class="xt"><a href='REV03.htm#V19'>Vəhy 3:19</a> </span></p>
<p class="x" id="FN6"><span class="notemark">*</span><a class="notebackref" href="#V34">3:34</a>
<span class="xt"><a href='JAS04.htm#V6'>Yaq. 4:6</a>; <a href='1PE05.htm#V5'>1Pet. 5:5</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
