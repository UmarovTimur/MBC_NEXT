<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 40</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB39.htm'>&lt;</a></li>
<li><a href='JOB.htm'>40</a></li>
<li><a href='JOB41.htm'>&gt;</a></li>
</ul>
<div class="main">
 
<div class='chapterlabel' id="V0"> 40</div><div class='p'> <span class="verse" id="V1">1&#160;</span>Rəbb Əyyuba belə dedi:   </div><div class='q'> <span class="verse" id="V2">2&#160;</span>«Kim ki tənbehə layiq görülür,  </div><div class='q'>O, Külli-İxtiyarla mübahisə edə bilərmi?  </div><div class='q'>Qoy buna Allahı ittiham edən cavab versin».   </div><div class='b'> &#160; </div> <div class='p'> <span class="verse" id="V3">3&#160;</span>Onda Əyyub Rəbbə belə cavab verdi:   </div><div class='q'> <span class="verse" id="V4">4&#160;</span>«Mənim gərəksizliyimə bax,  </div><div class='q'>Sənə necə cavab verim,  </div><div class='q'>Ağzımı əlimlə tutmuşam.   </div><div class='q'> <span class="verse" id="V5">5&#160;</span>Bir dəfə danışdım, daha cavabım yoxdur,  </div><div class='q'>Artıq ikinci dəfə nə danışım».   </div><div class='p'> <span class="verse" id="V6">6&#160;</span>Rəbb qasırğanın içindən Əyyuba cavab verdi:   </div><div class='q'> <span class="verse" id="V7">7&#160;</span>«İndi kişi kimi belinə qurşaq bağla,  </div><div class='q'>Sual verəcəyəm, Mənə cavab ver.   </div><div class='q'> <span class="verse" id="V8">8&#160;</span>Sənmi ədalətimi boşa çıxaracaqsan?  </div><div class='q'>Özünə haqq qazandırmaq üçün sənmi Məni günahlandıracaqsan?   </div><div class='q'> <span class="verse" id="V9">9&#160;</span>Allahın qolu kimi qolun varmı?  </div><div class='q'>Səsin Onunku kimi gurlayarmı?   </div><div class='b'> &#160; </div> <div class='q'> <span class="verse" id="V10">10&#160;</span>Əgər belədirsə, şərəfə, şana bürün,  </div><div class='q'>Ehtişamı, əzəməti geyin.   </div><div class='q'> <span class="verse" id="V11">11&#160;</span>Qoy qəzəbinin alovu saçsın,  </div><div class='q'>Hər qürurluya baxıb onları alçalt.   </div><div class='q'> <span class="verse" id="V12">12&#160;</span>Qürurluların hamısına baxıb aşağı endir,  </div><div class='q'>Pisləri yerindəcə təpiyinin altına sal.   </div><div class='q'> <span class="verse" id="V13">13&#160;</span>Hamısını birlikdə torpaq altında basdır,  </div><div class='q'>Məzarda üzləri kəfənə bürünsün.   </div><div class='q'> <span class="verse" id="V14">14&#160;</span>O zaman Mən də bunu qəbul edərəm,  </div><div class='q'>Belə ki sağ qolun səni qurtarır.   </div><div class='b'> &#160; </div> <div class='q'> <span class="verse" id="V15">15&#160;</span>Behemota <a href="#FN1" class="notemark">*<span class="popup">Behemot – bu gün bizə məlum olmayan nəhəng su heyvanı.</span></a> bax, öküz kimi ot yeyir,  </div><div class='q'>Səni yaratdığım kimi onu da Mən yaratmışam,   </div><div class='q'> <span class="verse" id="V16">16&#160;</span>Gör belində nə qədər güc var,  </div><div class='q'>Qarın əzələləri necə möhkəmdir.   </div><div class='q'> <span class="verse" id="V17">17&#160;</span>Sallanan quyruğu sidr ağacına bənzəyir,  </div><div class='q'>Budlarındakı vətərlər bir-birinə hörülüb.   </div><div class='q'> <span class="verse" id="V18">18&#160;</span>Sümükləri sanki tunc borudur,  </div><div class='q'>Qabırğaları elə bil dəmir çubuqdur.   </div><div class='b'> &#160; </div> <div class='q'> <span class="verse" id="V19">19&#160;</span>Allahın işləri arasında şah əsərdir,  </div><div class='q'>Yalnız Yaradan ona qılıncla yaxınlaşa bilir.   </div><div class='q'> <span class="verse" id="V20">20&#160;</span>Təpələr məhsullarını ona verir,  </div><div class='q'>Bütün çöl heyvanları yanında oynaşır.   </div><div class='q'> <span class="verse" id="V21">21&#160;</span>Nilufərlərin altında,  </div><div class='q'>Qamışla örtülü bataqlıqlarda yatır.   </div><div class='q'> <span class="verse" id="V22">22&#160;</span>Nilufərlər üstünə kölgə salır,  </div><div class='q'>Dərənin söyüdləri onu əhatəyə alır.   </div><div class='q'> <span class="verse" id="V23">23&#160;</span>Coşğun çaylardan qorxmur,  </div><div class='q'>Sellər boğazına çatsa da, arxayındır.   </div><div class='q'> <span class="verse" id="V24">24&#160;</span>Gözləri açıq ikən kim onu tuta bilər?  </div><div class='q'>Kim qıra ilə onun burnunu deşər?   </div><div class='b'> &#160; </div> <ul class='tnav'>
<li><a href='index.htm'>ƏYYUB</a></li>
<li><a href='JOB39.htm'>&lt;</a></li>
<li><a href='JOB.htm'>40</a></li>
<li><a href='JOB41.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V15">40:15</a>
<span class="fq">Behemot </span><span class="ft">– bu gün bizə məlum olmayan nəhəng su heyvanı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
