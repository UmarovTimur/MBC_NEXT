<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA021.htm'>&lt;</a></li>
<li><a href='PSA.htm'>22</a></li>
<li><a href='PSA023.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>Məzmur 22 </div> <div class='d'>Musiqi rəhbəri üçün. Davudun «Ayyelet haşşaxar» üstə oxunan məzmuru. </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Mat. 27:46; Mark 15:34</span></a> Ey Allahım, Allahım, niyə məni tərk etdin?  </div><div class='q'>Niyə ah-zarımdan uzaq durursan, mənə imdad etmirsən?   </div><div class='q'> <span class="verse" id="V2">2&#160;</span>Ey Allahım, gündüz çağıranda mənə cavab vermirsən,  </div><div class='q'>Gecə rahatlığım yoxdur.   </div><div class='b'> &#160; </div> <div class='q'> <span class="verse" id="V3">3&#160;</span>Nə qədər müqəddəssən!  </div><div class='q'>İsrailin həmdləri üzərində taxt quran Sənsən!   </div><div class='q'> <span class="verse" id="V4">4&#160;</span>Ata-babalarımız Sənə güvənmişdi,  </div><div class='q'>Sənə güvənəndə onları xilas etdin.   </div><div class='q'> <span class="verse" id="V5">5&#160;</span>Sənə yalvararkən qurtuldular,  </div><div class='q'>Sənə güvənərkən rüsvay olmadılar.   </div><div class='b'> &#160; </div> <div class='q'> <span class="verse" id="V6">6&#160;</span>Lakin mən torpaq qurduyam, insan deyiləm,  </div><div class='q'>Adamların tənə hədəfiyəm,  </div><div class='q'>Xalq mənə xor baxır.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Mat. 27:39-40; Mark 15:29-30; Luka 23:35</span></a> Məni hər görən lağ edir,  </div><div class='q'>Dodaq büzüb, başını yırğalayıb belə deyir:   </div><div class='q'> <span class="verse" id="V8">8&#160;</span><a href="#FN3" class="notemark">*<span class="popup">Mat. 27:43</span></a> «Qoy güvəndiyi Rəbb onu azad etsin,  </div><div class='q'>Rəbb ondan razı qalıb, qoy onu xilas etsin».   </div><div class='b'> &#160; </div> <div class='q'> <span class="verse" id="V9">9&#160;</span>Lakin bətndən dünyaya məni gətirən,  </div><div class='q'>Ana qucağında ikən mənə əminlik verən Sənsən.   </div><div class='q'> <span class="verse" id="V10">10&#160;</span>Doğulandan bəri Səndən asılıyam,  </div><div class='q'>Ana bətnindən bəri Allahım Sənsən.   </div><div class='q'> <span class="verse" id="V11">11&#160;</span>Məndən uzaq durma, çünki əzab yaxındır,  </div><div class='q'>Köməyimə çatan yoxdur.   </div><div class='b'> &#160; </div> <div class='q'> <span class="verse" id="V12">12&#160;</span>Nə qədər buğa məni dövrəyə salıb,  </div><div class='q'>Güclü Başan buğaları yan-yörəmi bürüyüb.   </div><div class='q'> <span class="verse" id="V13">13&#160;</span>Yırtıcı aslanlar kimi nərə çəkirlər,  </div><div class='q'>Məni parçalamaq üçün ağızlarını açırlar.   </div><div class='q'> <span class="verse" id="V14">14&#160;</span>Mən su kimi töküldüm,  </div><div class='q'>Bütün sümüklərim oynaqlarından çıxdı,  </div><div class='q'>Köksümdəki ürəyim mum kimi əridi.   </div><div class='q'> <span class="verse" id="V15">15&#160;</span><a href="#FN4" class="notemark">*<span class="popup">Zəb. 69:21; Yəh. 19:28</span></a> Saxsı parçası kimi gücüm qurudu,  </div><div class='q'>Dilim damağıma yapışdı,  </div><div class='q'>Sən məni torpağa salıb ölüm verdin.   </div><div class='q'> <span class="verse" id="V16">16&#160;</span>Şər insanlar dəstəsi məni dövrəyə aldı,  </div><div class='q'>İt sürüsü kimi yan-yörəmi bürüdülər,  </div><div class='q'>Ayaqlarımı, əllərimi deşdilər.   </div><div class='q'> <span class="verse" id="V17">17&#160;</span>Sümüklərimi saya bilirəm,  </div><div class='q'>Onlar baxırlar, gözlərini mənə zilləyirlər!   </div><div class='q'> <span class="verse" id="V18">18&#160;</span><a href="#FN5" class="notemark">*<span class="popup">Mat. 27:35; Mark 15:24; Luka 23:34; Yəh. 19:24</span></a> Aralarında paltarlarımı bölüşdürürlər,  </div><div class='q'>Geyimim üçün püşk atırlar.   </div><div class='b'> &#160; </div> <div class='q'> <span class="verse" id="V19">19&#160;</span>Ya Rəbb, uzaq durma,  </div><div class='q'>Ey mənim Qüdrətlim, dadıma tez çat!   </div><div class='q'> <span class="verse" id="V20">20&#160;</span>Həyatımı qılıncdan qurtar,  </div><div class='q'>Canımı itlərin caynağından qurtar,   </div><div class='q'> <span class="verse" id="V21">21&#160;</span>Məni aslanın ağzından xilas et!  </div><div class='q'>Çöl öküzləri məni buynuzlayarkən mənə cavab ver.   </div><div class='b'> &#160; </div> <div class='q'> <span class="verse" id="V22">22&#160;</span><a href="#FN6" class="notemark">*<span class="popup">İbr. 2:12</span></a> İsmini qardaşlarıma elan edəcəyəm,  </div><div class='q'>Camaat arasında Sənə həmd söyləyəcəyəm:   </div><div class='q'> <span class="verse" id="V23">23&#160;</span>«Siz ey Rəbdən qorxanlar, Ona həmd edin,  </div><div class='q'>Ey bütün Yaqub nəsli, Onu şərəfləndirin,  </div><div class='q'>Siz ey İsrail nəsli, Ona ehtiram edin!   </div><div class='q'> <span class="verse" id="V24">24&#160;</span>Çünki Rəbb bu məzlumun dərdinə xor baxmadı,  </div><div class='q'>Ondan ikrah edərək üzünü gizlətmədi,  </div><div class='q'>İmdada çağıranda səsinə cavab verdi».   </div><div class='b'> &#160; </div> <div class='q'> <span class="verse" id="V25">25&#160;</span>Çoxlu camaat arasında həmd etdiyim Sənsən!  </div><div class='q'>Səndən qorxanların önündə əhd etdiyim təqdimləri verəcəyəm.   </div><div class='q'> <span class="verse" id="V26">26&#160;</span>Qoy məzlumlar doyunca yesin,  </div><div class='q'>Rəbbi axtaranlar Ona həmd etsin!  </div><div class='q'>Qoy canınız həmişə sağ olsun!   </div><div class='b'> &#160; </div> <div class='q'> <span class="verse" id="V27">27&#160;</span>Yer üzünün qurtaracağınadək hər yerdə yaşayanlar  </div><div class='q'>Rəbbi xatırlayacaq, Ona tərəf dönəcəklər.  </div><div class='q'>Bütün millətlərin soyları  </div><div class='q'>Onun hüzurunda səcdə qılacaq.   </div><div class='q'> <span class="verse" id="V28">28&#160;</span>Çünki hökmranlıq Rəbbindir,  </div><div class='q'>Millətlər üzərində səltənət sürən Odur!   </div><div class='q'> <span class="verse" id="V29">29&#160;</span>Bütün dünya zənginləri yeyib-doyacaq,  </div><div class='q'>Rəbbin hüzurunda səcdə qılacaq.  </div><div class='q'>Torpağa düşənlərin hamısı –  </div><div class='q'>Özlərini ölümdən saxlaya bilməyənlər  </div><div class='q'>Onun hüzurunda diz çökəcəklər.   </div><div class='q'> <span class="verse" id="V30">30&#160;</span>Gələcək nəsillər Ona qulluq edəcək,  </div><div class='q'>Xudavənd haqqında övladlarına deyəcək;   </div><div class='q'> <span class="verse" id="V31">31&#160;</span>Onun ədalətini, Onun əməllərini  </div><div class='q'>Gələcəkdə doğulan xalqa bildirəcək.   </div><ul class='tnav'>
<li><a href='index.htm'>ZƏBUR</a></li>
<li><a href='PSA021.htm'>&lt;</a></li>
<li><a href='PSA.htm'>22</a></li>
<li><a href='PSA023.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">22:1</a>
<span class="xt"><a href='MAT27.htm#V46'>Mat. 27:46</a>; <a href='MRK15.htm#V34'>Mark 15:34</a></span></p>
<p class="x" id="FN2"><span class="notemark">*</span><a class="notebackref" href="#V7">22:7</a>
<span class="xt"><a href='MAT27.htm#V39'>Mat. 27:39-40</a>; <a href='MRK15.htm#V29'>Mark 15:29-30</a>; <a href='LUK23.htm#V35'>Luka 23:35</a></span></p>
<p class="x" id="FN3"><span class="notemark">*</span><a class="notebackref" href="#V8">22:8</a>
<span class="xt"><a href='MAT27.htm#V43'>Mat. 27:43</a></span></p>
<p class="x" id="FN4"><span class="notemark">*</span><a class="notebackref" href="#V15">22:15</a>
<span class="xt"><a href='PSA069.htm#V21'>Zəb. 69:21</a>; <a href='JHN19.htm#V28'>Yəh. 19:28</a></span></p>
<p class="x" id="FN5"><span class="notemark">*</span><a class="notebackref" href="#V18">22:18</a>
<span class="xt"><a href='MAT27.htm#V35'>Mat. 27:35</a>; <a href='MRK15.htm#V24'>Mark 15:24</a>; <a href='LUK23.htm#V34'>Luka 23:34</a>; <a href='JHN19.htm#V24'>Yəh. 19:24</a></span></p>
<p class="x" id="FN6"><span class="notemark">*</span><a class="notebackref" href="#V22">22:22</a>
<span class="xt"><a href='HEB02.htm#V12'>İbr. 2:12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
