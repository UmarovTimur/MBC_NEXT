<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 79</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA078.htm'>&lt;</a></li>
<li><a href='PSA.htm'>79</a></li>
<li><a href='PSA080.htm'>&gt;</a></li>
</ul>
<div class="main">
 
<div class='chapterlabel' id="V0"> 79</div><div class='s'>Məzmur 79 </div> <div class='d'>Asəfin məzmuru. </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">2Pad. 25:8-10; 2Saln. 36:17-19; Yer. 52:12-14</span></a> Ey Allah, millətlər Sənin mülkünə giriblər,  </div><div class='q'>Müqəddəs məbədini murdar ediblər,  </div><div class='q'>Yerusəlimi viranəliyə çeviriblər.   </div><div class='q'> <span class="verse" id="V2">2&#160;</span>Qullarının cəsədini göydəki quşlara yem ediblər,  </div><div class='q'>Möminlərinin ətini yerdəki heyvanlara veriblər.   </div><div class='q'> <span class="verse" id="V3">3&#160;</span>Yerusəlimin hər tərəfində onların qanı axıdılıb,  </div><div class='q'>Onları dəfn edən yoxdur.   </div><div class='q'> <span class="verse" id="V4">4&#160;</span>Qonşularımızın tənə hədəfinə döndük,  </div><div class='q'>Ətrafdakılarımız tərəfindən ələ salınıb lağ edildik.   </div><div class='b'> &#160; </div> <div class='q'> <span class="verse" id="V5">5&#160;</span>Ya Rəbb, nə vaxtacan,  </div><div class='q'>Yoxsa əbədilikmi bu qəzəbindən dönməyəcəksən,  </div><div class='q'>Qısqanclıqdan od tutub yanacaqsan?   </div><div class='q'> <span class="verse" id="V6">6&#160;</span><a href="#FN2" class="notemark">*<span class="popup">Yer. 10:25</span></a> Səni tanımayan millətlərin,  </div><div class='q'>İsmini çağırmayan ölkələrin üstünə hiddətini tök.   </div><div class='q'> <span class="verse" id="V7">7&#160;</span>Çünki onlar Yaqub nəslinin başını yeyiblər,  </div><div class='q'>Yurd-yuvasını viranəyə çeviriblər.   </div><div class='b'> &#160; </div> <div class='q'> <span class="verse" id="V8">8&#160;</span>Ata-babalarımızın günahını boynumuza qoyma,  </div><div class='q'>Nə qədər alçalmışıq, mərhəmətini bizə tez göstər.   </div><div class='q'> <span class="verse" id="V9">9&#160;</span>Ey bizi qurtaran Allah,  </div><div class='q'>İsmin şərəfinə Sən bizə yardım et,  </div><div class='q'>Günahlarımızı kəffarə edərək  </div><div class='q'>İsmin naminə Sən bizi xilas et.   </div><div class='q'> <span class="verse" id="V10">10&#160;</span>Niyə millətlər «Hanı onların Allahı?» desinlər?  </div><div class='q'>Qullarının tökülən qan qisasının alınmasını  </div><div class='q'>Qoy gözümüz görsün, millətlər də bilsinlər.   </div><div class='b'> &#160; </div> <div class='q'> <span class="verse" id="V11">11&#160;</span>Qoy əsirlərin ah-naləsi hüzuruna çatsın,  </div><div class='q'>Ölümə aparılanları böyük qüdrətinlə qoru.   </div><div class='q'> <span class="verse" id="V12">12&#160;</span>Ey Xudavənd, Sənə tənə vuran bizim qonşuların  </div><div class='q'>Tənələrini yeddi qat artıq kökslərinə qaytar.   </div><div class='q'> <span class="verse" id="V13">13&#160;</span>Biz Sənin xalqın, otlağının sürüsüyük,  </div><div class='q'>Əbədilik Sənə şükür edərik,  </div><div class='q'>Nəsildən-nəslə qədər həmdlərini bəyan edərik!   </div><ul class='tnav'>
<li><a href='index.htm'>ZƏBUR</a></li>
<li><a href='PSA078.htm'>&lt;</a></li>
<li><a href='PSA.htm'>79</a></li>
<li><a href='PSA080.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">79:1</a>
<span class="xt"><a href='2KI25.htm#V8'>2Pad. 25:8-10</a>; <a href='2CH36.htm#V17'>2Saln. 36:17-19</a>; <a href='JER52.htm#V12'>Yer. 52:12-14</a></span></p>
<p class="x" id="FN2"><span class="notemark">*</span><a class="notebackref" href="#V6">79:6</a>
<span class="xt"><a href='JER10.htm#V25'>Yer. 10:25</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
