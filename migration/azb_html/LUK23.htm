<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 23</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK22.htm'>&lt;</a></li>
<li><a href='LUK.htm'>23</a></li>
<li><a href='LUK24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>İsa Romalı vali Pilatın və Qalileya hökmdarı Hirodun önündə </div> <div class='r'>(Mat. 27:1-2,11-26; Mark 15:1-15; Yəh. 18:28–19:16)  </div><div class='p'> <span class="verse" id="V1">1&#160;</span>Ali Şura üzvlərinin hamısı ayağa durub İsanı Pilatın yanına apardı.   <span class="verse" id="V2">2&#160;</span>Onu ittiham etməyə başlayaraq dedilər: «Biz gördük ki, bu adam millətimizi yoldan çıxarır. Qeysərə vergi verməyə mane olur və Özünü Məsih, Padşah adlandırır».   <span class="verse" id="V3">3&#160;</span>Pilat Ondan «Yəhudilərin Padşahı Sənsənmi?» deyə soruşdu. İsa cavabında ona dedi: «Sənin dediyin kimidir».   <span class="verse" id="V4">4&#160;</span>Pilat başçı kahinlərə və xalqa dedi: «Mən bu Adamda heç bir təqsir görmürəm».   <span class="verse" id="V5">5&#160;</span>Amma onlar təkid edərək deyirdilər: «Bu Adam Qalileyadan tutmuş bu yerə qədər bütün Yəhudeyada təlim öyrədərək xalqı təşvişə salır».   </div><div class='p'> <span class="verse" id="V6">6&#160;</span>Pilat Qalileya barədə eşidib soruşdu: «Məgər bu Adam Qalileyalıdır?»   <span class="verse" id="V7">7&#160;</span>İsanın Hirodun idarə etdiyi vilayətdən olduğunu bildikdə Onu Hirodun yanına göndərdi. Çünki o günlər Hirod da Yerusəlimdə idi.   </div><div class='p'> <span class="verse" id="V8">8&#160;</span>Hirod İsanı gördükdə çox sevindi. Onun haqqında eşitdiyi şeylərə görə Onu çoxdan görmək istəyirdi. Ondan bir əlamət görməyi umurdu.   <span class="verse" id="V9">9&#160;</span>Hirod Ona çox suallar verdi, amma İsa ona heç bir cavab vermədi.   <span class="verse" id="V10">10&#160;</span>Başçı kahinlər və ilahiyyatçılar durub Onu şiddətlə ittiham edirdilər.   <span class="verse" id="V11">11&#160;</span>Hirod öz əsgərləri ilə Onu təhqir edib ələ saldı. Onun əyninə bir gözəl paltar geyindirib Pilatın yanına qaytardı.   <span class="verse" id="V12">12&#160;</span>Əvvəllər düşmən olan Pilatla Hirod o gün bir-biri ilə dostlaşdı.   </div><div class='p'> <span class="verse" id="V13">13&#160;</span>O zaman Pilat başçı kahinləri, rəhbərləri və xalqı toplayıb   <span class="verse" id="V14">14&#160;</span>onlara dedi: «Siz bu Adamı mənim yanıma buna görə gətirdiniz ki, O, xalqı yoldan çıxarır. Budur, mən sizin qarşınızda məsələni araşdırıb bu Adamı sizin irəli sürdüyünüz ittihamların heç birində təqsirkar görmədim.   <span class="verse" id="V15">15&#160;</span>Hirod da bir şey tapmadı. Çünki bu Adamı bizə geri göndərdi.<a href="#FN1" class="notemark">*<span class="popup">Bu Adamı bizə geri göndərdi – bəzi əlyazmalarda sizi onun yanına göndərmişdim, bəzilərində isə bu Adamı onun yanına göndərmişdim.</span></a> Budur, O, ölüm cəzasına layiq heç bir şey etməyib.   <span class="verse" id="V16">16&#160;</span>Buna görə də mən Onu cəzalandırıb azad edəcəyəm».   <span class="verse" id="V17">17&#160;</span><a href="#FN2" class="notemark">†<span class="popup">Edəcəyəm – bəzi əlyazmalarda edəcəyəm». 17 Pilat bayrama görə bir əsiri azad etməli idi.</span></a>  </div><div class='p'> <span class="verse" id="V18">18&#160;</span>Amma bütün xalq birlikdə çığırırdı: «Bu Adam öldürülsün! Bizə Barabbanı azad et!»   <span class="verse" id="V19">19&#160;</span>Barabba şəhərdə üsyan qaldırmaq və adam öldürmək üstündə zindana atılmışdı.   <span class="verse" id="V20">20&#160;</span>Pilat İsanı azad etmək istəyərək yenə də səsini ucaltdı.   <span class="verse" id="V21">21&#160;</span>Amma onlar «Onu çarmıxa çək, çarmıxa çək!» deyə bağırırdılar.   <span class="verse" id="V22">22&#160;</span>Pilat üçüncü dəfə onlara dedi: «Axı O nə pislik edib? Mən Onda ölüm cəzasına layiq heç bir təqsir görmədim. Buna görə də Onu cəzalandırıb azad edəcəyəm».   <span class="verse" id="V23">23&#160;</span>Amma onlar təkid edərək uca səslə tələb edirdilər ki, O, çarmıxa çəkilsin. Onların<a href="#FN3" class="notemark">‡<span class="popup">Onların – bəzi əlyazmalarda Onların və başçı kahinlərin.</span></a> səsi hamıdan bərk gəlirdi.   </div><div class='p'> <span class="verse" id="V24">24&#160;</span>Pilat onların tələbini yerinə yetirmək qərarına gəldi.   <span class="verse" id="V25">25&#160;</span>Üsyan qaldırıb adam öldürdüyünə görə zindana atılmış adamı onların tələbinə görə azad etdi. İsanı isə onların ixtiyarına təslim etdi.   </div><div class='s'>İsa çarmıxa çəkilir </div> <div class='r'>(Mat. 27:32-44; Mark 15:21-32; Yəh. 19:17-25)  </div><div class='p'> <span class="verse" id="V26">26&#160;</span>Əsgərlər İsanı apararkən kənd yerindən gələn Şimon adlı Kirenalı bir nəfəri yaxaladılar. Çarmıxı onun boynuna yükləyib İsanın ardınca daşımağa məcbur etdilər.   </div><div class='p'> <span class="verse" id="V27">27&#160;</span>İsanın ardınca böyük bir izdiham və Onun üçün ağlayıb nalə çəkən qadınlar gedirdi.   <span class="verse" id="V28">28&#160;</span>İsa onlara tərəf dönüb dedi: «Ey Yerusəlim qızları, Mənim üçün ağlamayın. Özünüz və övladlarınız üçün ağlayın.   <span class="verse" id="V29">29&#160;</span>Çünki elə günlər gəlir ki “Nə bəxtiyardır sonsuz, doğmamış bətnlər və əmizdirməmiş döşləri olan qadınlar!” deyəcəklər.   <span class="verse" id="V30">30&#160;</span><a href="#FN4" class="notemark">*<span class="popup">Huşə 10:8; Vəhy 6:16</span></a>“O zaman dağlara ‹Üstümüzə yıxılın!›, təpələrə ‹Bizi örtün!› deməyə başlayacaqlar”.   <span class="verse" id="V31">31&#160;</span>Çünki yaşıl ağacın başına bunları gətirirlərsə, bəs qurumuş ağaca nə olacaq?»   </div><div class='p'> <span class="verse" id="V32">32&#160;</span>İsa ilə birlikdə iki cinayətkar da edama aparılırdı.   <span class="verse" id="V33">33&#160;</span>Kəllə adlanan yerə gələndə orada Onu və cinayətkarları – birini sağında, birini də solunda çarmıxa çəkdilər.   <span class="verse" id="V34">34&#160;</span><a href="#FN5" class="notemark">*<span class="popup">Zəb. 22:18</span></a>Amma İsa deyirdi: «Ata! Onları bağışla, çünki nə etdiklərini bilmirlər».<a href="#FN6" class="notemark">§<span class="popup">Amma İsa … bilmirlər» – bu sözlər ən qədim yunan əlyazmalarında yoxdur.</span></a> Onlar püşk ataraq paltarlarını aralarında bölüşdürdülər.   </div><div class='p'> <span class="verse" id="V35">35&#160;</span>Camaat durub tamaşa edirdi. Onlarla birlikdə rəhbərlər də İsaya istehza edib deyirdilər: «Başqalarını xilas edirdi. Əgər O, Allahın seçdiyi Məsihdirsə, qoy Özünü də xilas etsin!»   <span class="verse" id="V36">36&#160;</span>Əsgərlər də yaxınlaşıb Onu ələ saldılar. Ona şərab sirkəsi təqdim edib   <span class="verse" id="V37">37&#160;</span>belə dedilər: «Əgər Sən Yəhudilərin Padşahısansa, Özünü xilas et!»   <span class="verse" id="V38">38&#160;</span>Onun üzərində «Yəhudilərin Padşahı budur» yazısı yazılmışdı.<a href="#FN7" class="notemark">**<span class="popup">Yazılmışdı – bəzi əlyazmalarda yunan, latın və ibrani hərfləri ilə yazılmışdı.</span></a>   </div><div class='p'> <span class="verse" id="V39">39&#160;</span>Çarmıxa asılmış cinayətkarlardan biri Ona böhtan ataraq deyirdi: «Məgər Sən Məsih deyilsən? Özünü də, bizi də xilas et!»   <span class="verse" id="V40">40&#160;</span>O biri cinayətkarsa ona qadağan edərək deyirdi: «Sən heç Allahdan qorxmursan? Sən özün də eyni cəzaya məhkum olmusan!   <span class="verse" id="V41">41&#160;</span>Biz ədalətlə məhkum olunmuşuq, çünki əməllərimizə layiq olan əvəzi alırıq. Bu Adamsa heç bir haqsızlıq etməmişdi».   <span class="verse" id="V42">42&#160;</span>Sonra İsaya dedi: «Ey İsa, Öz Padşahlığına gələndə məni xatırla!»   <span class="verse" id="V43">43&#160;</span>İsa ona dedi: «Sənə doğrusunu deyirəm: bu gün sən Mənimlə birlikdə cənnətdə olacaqsan».   </div><div class='s'>İsanın ölümü </div> <div class='r'>(Mat. 27:45-56; Mark 15:33-41; Yəh. 19:25-30)  </div><div class='p'> <span class="verse" id="V44">44&#160;</span><a href="#FN8" class="notemark">*<span class="popup">Çıx. 26:31-33</span></a>Gündüz altıncı saat<a href="#FN9" class="notemark">††<span class="popup">Altıncı saat – hazırkı vaxtla günorta saat on iki.</span></a> idi. Doqquzuncu saata qədər<a href="#FN10" class="notemark">‡‡<span class="popup">Doqquzuncu saat – hazırkı vaxtla günortadan sonra saat üç.</span></a> bütün yer üzünə qaranlıq çökdü,   <span class="verse" id="V45">45&#160;</span>günəş işığını saçmırdı. Məbədin pərdəsi ortadan parçalandı.   <span class="verse" id="V46">46&#160;</span><a href="#FN11" class="notemark">*<span class="popup">Zəb. 31:5</span></a>İsa uca səslə nida edərək dedi: «Ey Ata! Ruhumu Sənin əlinə verirəm». İsa bunu deyib son nəfəsini verdi.   </div><div class='p'> <span class="verse" id="V47">47&#160;</span>Bunları görən yüzbaşı «doğrudan da, bu Adam saleh idi» deyərək Allahı izzətləndirdi.   <span class="verse" id="V48">48&#160;</span>Bunlara tamaşa etmək üçün yığılan bütün camaat baş verən hadisəni gördükdə sinəsinə döyə-döyə geri döndü.   </div><div class='p'> <span class="verse" id="V49">49&#160;</span><a href="#FN12" class="notemark">*<span class="popup">Luka 8:2-3</span></a>İsanı tanıyan adamların hamısı və Onun ardınca Qalileyadan gəlmiş qadınlar uzaqda durub olub-keçənlərə baxırdılar.   </div><div class='s'>İsanın dəfni </div> <div class='r'>(Mat. 27:57-61; Mark 15:42-47; Yəh. 19:38-42)  </div><div class='p'> <span class="verse" id="V50">50&#160;</span>Ali Şuranın üzvü olan Yusif adlı xeyirxah və saleh bir kişi var idi.   <span class="verse" id="V51">51&#160;</span>O, Ali Şuranın qərarı və əməli ilə razı olmamışdı. Bu adam Yəhudeyanın Arimateya şəhərindən idi və o da Allahın Padşahlığını gözləyirdi.   <span class="verse" id="V52">52&#160;</span>O, Pilatın yanına gedib İsanın cəsədini istədi.   <span class="verse" id="V53">53&#160;</span>Cəsədi çarmıxdan endirib kəfənə bükdü və qayada qazılmış, hələ indiyədək heç kimin dəfn edilmədiyi bir qəbirə qoydu.   <span class="verse" id="V54">54&#160;</span>O gün Hazırlıq günü<a href="#FN13" class="notemark">§§<span class="popup">Hazırlıq günü – yəni Yəhudilərdə müqəddəs sayılan Şənbə günü üçün hazırlıq görülən cümə günü.</span></a> idi və Şənbə günü yaxınlaşırdı.   </div><div class='p'> <span class="verse" id="V55">55&#160;</span>İsa ilə Qalileyadan gəlmiş qadınlar da Yusifin ardınca gedib qəbiri və Onun cəsədinin necə qoyulduğunu gördülər.   <span class="verse" id="V56">56&#160;</span><a href="#FN14" class="notemark">*<span class="popup">Çıx. 20:10; Qanun. 5:14</span></a>Onlar evlərinə qayıdıb ətirli maddələr və qiymətli yağlar hazırladılar. Şənbə günü Allahın əmri ilə istirahət etdilər.   </div><ul class='tnav'>
<li><a href='index.htm'>LUKA</a></li>
<li><a href='LUK22.htm'>&lt;</a></li>
<li><a href='LUK.htm'>23</a></li>
<li><a href='LUK24.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V15">23:15</a>
<span class="fq">Bu Adamı bizə geri göndərdi </span><span class="ft">– bəzi əlyazmalarda </span><span class="fq">sizi onun yanına göndərmişdim, </span><span class="ft">bəzilərində isə </span><span class="fq">bu Adamı onun yanına göndərmişdim.</span></p>
<p class="f" id="FN2"><span class="notemark">†</span><a class="notebackref" href="#V17">23:17</a>
<span class="fq">Edəcəyəm </span><span class="ft">– bəzi əlyazmalarda </span><span class="fq">edəcəyəm». </span><span class="fv">17 </span><span class="fq">Pilat bayrama görə bir əsiri azad etməli idi.</span></p>
<p class="f" id="FN3"><span class="notemark">‡</span><a class="notebackref" href="#V23">23:23</a>
<span class="fq">Onların </span><span class="ft">– bəzi əlyazmalarda </span><span class="fq">Onların və başçı kahinlərin.</span></p>
<p class="x" id="FN4"><span class="notemark">*</span><a class="notebackref" href="#V30">23:30</a>
<span class="xt"><a href='HOS10.htm#V8'>Huşə 10:8</a>; <a href='REV06.htm#V16'>Vəhy 6:16</a></span></p>
<p class="x" id="FN5"><span class="notemark">*</span><a class="notebackref" href="#V34">23:34</a>
<span class="xt"><a href='PSA022.htm#V18'>Zəb. 22:18</a></span></p>
<p class="f" id="FN6"><span class="notemark">§</span><a class="notebackref" href="#V34">23:34</a>
<span class="fq">Amma İsa … bilmirlər» </span><span class="ft">– bu sözlər ən qədim yunan əlyazmalarında yoxdur.</span></p>
<p class="f" id="FN7"><span class="notemark">**</span><a class="notebackref" href="#V38">23:38</a>
<span class="fq">Yazılmışdı </span><span class="ft">– bəzi əlyazmalarda </span><span class="fq">yunan, latın və ibrani hərfləri ilə yazılmışdı.</span></p>
<p class="x" id="FN8"><span class="notemark">*</span><a class="notebackref" href="#V44">23:44</a>
<span class="xt"><a href='EXO26.htm#V31'>Çıx. 26:31-33</a></span></p>
<p class="f" id="FN9"><span class="notemark">††</span><a class="notebackref" href="#V44">23:44</a>
<span class="fq">Altıncı saat </span><span class="ft">– hazırkı vaxtla günorta saat on iki.</span></p>
<p class="f" id="FN10"><span class="notemark">‡‡</span><a class="notebackref" href="#V44">23:44</a>
<span class="fq">Doqquzuncu saat </span><span class="ft">– hazırkı vaxtla günortadan sonra saat üç.</span></p>
<p class="x" id="FN11"><span class="notemark">*</span><a class="notebackref" href="#V46">23:46</a>
<span class="xt"><a href='PSA031.htm#V5'>Zəb. 31:5</a></span></p>
<p class="x" id="FN12"><span class="notemark">*</span><a class="notebackref" href="#V49">23:49</a>
<span class="xt"><a href='LUK08.htm#V2'>Luka 8:2-3</a></span></p>
<p class="f" id="FN13"><span class="notemark">§§</span><a class="notebackref" href="#V54">23:54</a>
<span class="fq">Hazırlıq günü </span><span class="ft">– yəni Yəhudilərdə müqəddəs sayılan Şənbə günü üçün hazırlıq görülən cümə günü.</span></p>
<p class="x" id="FN14"><span class="notemark">*</span><a class="notebackref" href="#V56">23:56</a>
<span class="xt"><a href='EXO20.htm#V10'>Çıx. 20:10</a>; <a href='DEU05.htm#V14'>Qanun. 5:14</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
