<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 20</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO19.htm'>&lt;</a></li>
<li><a href='PRO.htm'>20</a></li>
<li><a href='PRO21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='q'> <span class="verse" id="V1">1&#160;</span>Şərab insanları ələ salar,  </div><div class='q'>Kefləndirici içki onları dalaşdırar,  </div><div class='q'>Sərxoş olan müdrik olmaz.   </div><div class='b'> &#160; </div> <div class='q'> <span class="verse" id="V2">2&#160;</span>Padşahın vahiməsi aslan nərəsinə bənzər,  </div><div class='q'>Onu əsəbləşdirən canını itirər.   </div><div class='b'> &#160; </div> <div class='q'> <span class="verse" id="V3">3&#160;</span>Münaqişədən çəkinmək insana şərəf gətirər,  </div><div class='q'>Hər səfeh davaya girişər.   </div><div class='b'> &#160; </div> <div class='q'> <span class="verse" id="V4">4&#160;</span>Mövsümündə kotan sürməyən tənbəl əkinçi  </div><div class='q'>Biçin vaxtı heç nə tapmaz.   </div><div class='b'> &#160; </div> <div class='q'> <span class="verse" id="V5">5&#160;</span>Ürəyin düşüncələri dərin sulara oxşar,  </div><div class='q'>Dərrakəli adam onu çəkib çıxarar.   </div><div class='b'> &#160; </div> <div class='q'> <span class="verse" id="V6">6&#160;</span>İnsanların çoxu sədaqətindən dəm vurar.  </div><div class='q'>Amma sadiq adamı haradan tapmaq olar?   </div><div class='b'> &#160; </div> <div class='q'> <span class="verse" id="V7">7&#160;</span>Saleh kamalı ilə yaşar,  </div><div class='q'>Özündən sonra gələn nəsli bəxtiyar olar.   </div><div class='b'> &#160; </div> <div class='q'> <span class="verse" id="V8">8&#160;</span>Nə zaman ki padşah hökm üçün taxta çıxar,  </div><div class='q'>Gözləri ilə bütün pisliyi sovurar.   </div><div class='b'> &#160; </div> <div class='q'> <span class="verse" id="V9">9&#160;</span>Kim deyər ki, qəlbimi təmizləmişəm,  </div><div class='q'>Günahımı silmişəm?   </div><div class='b'> &#160; </div> <div class='q'> <span class="verse" id="V10">10&#160;</span>Aldadıcı ölçü, aldadıcı çəki –  </div><div class='q'>Hər ikisi Rəbdə ikrah yaradar.   </div><div class='b'> &#160; </div> <div class='q'> <span class="verse" id="V11">11&#160;</span>Hətta uşaq da əməlləri ilə,  </div><div class='q'>İşlərinin saf, doğru, yoxsa əksinə olması ilə tanınar.   </div><div class='b'> &#160; </div> <div class='q'> <span class="verse" id="V12">12&#160;</span>Eşidən qulaq, görən gözlər –  </div><div class='q'>Bunların hər ikisini yaradan Rəbdir.   </div><div class='b'> &#160; </div> <div class='q'> <span class="verse" id="V13">13&#160;</span>Sevmə yatmağı, yoxsullaşarsan,  </div><div class='q'>Ayıq ol, onda bol çörəyə çatarsan.   </div><div class='b'> &#160; </div> <div class='q'> <span class="verse" id="V14">14&#160;</span>Müştəri deyər: «Pisdir, pis maldır»,  </div><div class='q'>Amma alıb gedəndə özünü öyər.   </div><div class='b'> &#160; </div> <div class='q'> <span class="verse" id="V15">15&#160;</span>Qızıl və çox yaqut var,  </div><div class='q'>Amma ağıllı söz danışan dil qiymətli cəvahirdir.   </div><div class='b'> &#160; </div> <div class='q'> <span class="verse" id="V16">16&#160;</span>Özgəyə zamin duranın libasını al,  </div><div class='q'>Onu qəriblər üçün girov saxla.   </div><div class='b'> &#160; </div> <div class='q'> <span class="verse" id="V17">17&#160;</span>Kələklə əldə edilən çörək əvvəlcə şirin olar,  </div><div class='q'>Axırda ağzı çınqılla doldurar.   </div><div class='b'> &#160; </div> <div class='q'> <span class="verse" id="V18">18&#160;</span>Nəsihət alaraq möhkəm qərar çıxar,  </div><div class='q'>Müharibəni sağlam məsləhətlə apar.   </div><div class='b'> &#160; </div> <div class='q'> <span class="verse" id="V19">19&#160;</span>Sözgəzdirən sirləri açıb yayar,  </div><div class='q'>Gərək boşboğaza qoşulmayasan.   </div><div class='b'> &#160; </div> <div class='q'> <span class="verse" id="V20">20&#160;</span>Kim ki atasına, anasına qarğış edər,  </div><div class='q'>Zülmətə düşərkən çırağı sönər.   </div><div class='b'> &#160; </div> <div class='q'> <span class="verse" id="V21">21&#160;</span>Tələsik alınan mülk  </div><div class='q'>Axırda xeyir gətirməz.   </div><div class='b'> &#160; </div> <div class='q'> <span class="verse" id="V22">22&#160;</span>Demə «bu pisliyin əvəzini çıxacağam»  </div><div class='q'>Rəbbi gözlə, qoy O səni xilas etsin.   </div><div class='b'> &#160; </div> <div class='q'> <span class="verse" id="V23">23&#160;</span>Fərqli çəki daşları Rəbdə ikrah yaradar,  </div><div class='q'>O, aldadıcı tərəzidən xoşlanmaz.   </div><div class='b'> &#160; </div> <div class='q'> <span class="verse" id="V24">24&#160;</span>Kişiyə addım atdıran Rəbdir.  </div><div class='q'>Bəs tutduğu yolu insan necə anlasın?   </div><div class='b'> &#160; </div> <div class='q'> <span class="verse" id="V25">25&#160;</span>Düşünmədən nəzir edən özünü tələyə salar,  </div><div class='q'>Sonra öz əhdi barədə çox fikirləşməli olar.   </div><div class='b'> &#160; </div> <div class='q'> <span class="verse" id="V26">26&#160;</span>Hikmətli padşah pisləri sovurar,  </div><div class='q'>Onlar dəyirman daşında üyüdülər.   </div><div class='b'> &#160; </div> <div class='q'> <span class="verse" id="V27">27&#160;</span>İnsanın ruhu Rəbbin çırağıdır,  </div><div class='q'>Daxilinin dərin yerlərini araşdırar.   </div><div class='b'> &#160; </div> <div class='q'> <span class="verse" id="V28">28&#160;</span>Padşahı məhəbbət və sədaqət qoruyar,  </div><div class='q'>Taxtını xeyirxahlıq möhkəm saxlar.   </div><div class='b'> &#160; </div> <div class='q'> <span class="verse" id="V29">29&#160;</span>Gəncləri qüvvəti şərəfləndirər,  </div><div class='q'>Ağ saçlar qocalara zinət verər.   </div><div class='b'> &#160; </div> <div class='q'> <span class="verse" id="V30">30&#160;</span>Yaralayıcı zərbələr pis insanı düzəldə bilər,  </div><div class='q'>Kötəkləmək daxilin dərin yerlərinə təsir edə bilər.   </div><div class='b'> &#160; </div> <ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO19.htm'>&lt;</a></li>
<li><a href='PRO.htm'>20</a></li>
<li><a href='PRO21.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
