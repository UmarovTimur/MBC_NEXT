<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS12.htm'>&lt;</a></li>
<li><a href='HOS.htm'>13</a></li>
<li><a href='HOS14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Rəbbin İsrailə qəzəbi </div> <div class='q'> <span class="verse" id="V1">1&#160;</span>Efrayim danışanda hamı titrəyirdi.  </div><div class='q'>İsraildə ucalmışdı,  </div><div class='q'>Amma Baala tapınıb təqsir edəndə məhv oldu.   </div><div class='q'> <span class="verse" id="V2">2&#160;</span>İndi günah üstünə günah edirlər,  </div><div class='q'>Gümüşlərindən özlərinə tökmə bütlər,  </div><div class='q'>Məharətlə düşünülmüş bütlər düzəldirlər.  </div><div class='q'>Hamısı usta işidir.  </div><div class='q'>«Qurban gətirən adamlar  </div><div class='q'>Danaları öpsün!» deyirlər.   </div><div class='q'> <span class="verse" id="V3">3&#160;</span>Buna görə də səhər dumanı,  </div><div class='q'>Erkən uçub gedən şeh,  </div><div class='q'>Xırmanda sovrulan saman çöpü,  </div><div class='q'>Bacadan çıxan tüstü kimi olacaqlar.   </div><div class='b'> &#160; </div> <div class='q'> <span class="verse" id="V4">4&#160;</span>«Ancaq Səni Misir torpağından çıxaran  </div><div class='q'>Allahın Rəbb Mənəm.  </div><div class='q'>Sən Məndən başqa allah tanımamalısan,  </div><div class='q'>Çünki Məndən başqa xilaskar yoxdur.   </div><div class='q'> <span class="verse" id="V5">5&#160;</span><a href="#FN1" class="notemark">*<span class="popup">Qanun. 8:11-17 </span></a> Mən sənə çöldə, quraq torpaqlarda göz-qulaq oldum.   </div><div class='q'> <span class="verse" id="V6">6&#160;</span>Onları bəslədiyimə görə doydular,  </div><div class='q'>Doyandan sonra onların ürəyi qürurlandı,  </div><div class='q'>Buna görə də Məni unutdular.   </div><div class='q'> <span class="verse" id="V7">7&#160;</span>Mən onlara bir aslan olacağam,  </div><div class='q'>Bəbir kimi yol kənarında  </div><div class='q'>Pusquda duracağam.   </div><div class='q'> <span class="verse" id="V8">8&#160;</span>Balalarından məhrum olmuş ayı kimi  </div><div class='q'>Onlara hücum çəkəcəyəm,  </div><div class='q'>Ürəklərinin pərdəsini yırtacağam.  </div><div class='q'>Dişi aslan kimi onları yeyib-qurtaracağam,  </div><div class='q'>Vəhşi canavar onları parçalayacaq.   </div><div class='b'> &#160; </div> <div class='q'> <span class="verse" id="V9">9&#160;</span>Ey İsrail, Mənə – Köməkçinə qarşı çıxmağın  </div><div class='q'>Səni ölümə aparır.   </div><div class='q'> <span class="verse" id="V10">10&#160;</span><a href="#FN2" class="notemark">*<span class="popup">1Şam. 8:5-6 </span></a> İndi padşahın haradadır ki,  </div><div class='q'>Bütün şəhərlərində səni xilas etsin?  </div><div class='q'>Hakimlərin haradadır?  </div><div class='q'>Sən ki onlar barədə  </div><div class='q'>“Mənə bir padşah və başçılar ver” deyirdin.   </div><div class='q'> <span class="verse" id="V11">11&#160;</span><a href="#FN3" class="notemark">*<span class="popup">1Şam. 10:17-24 </span></a> <a href="#FN4" class="notemark">*<span class="popup">1Şam. 15:26 </span></a> Qəzəb içində sənə padşah verdim,  </div><div class='q'>Hiddətlənəndə onu apardım.   </div><div class='b'> &#160; </div> <div class='q'> <span class="verse" id="V12">12&#160;</span>Efrayimin qəbahəti yığılıb,  </div><div class='q'>Günahı qeydə alınıb.   </div><div class='q'> <span class="verse" id="V13">13&#160;</span>Doğan qadının ağrıları ona çatır,  </div><div class='q'>Amma o, ağılsız oğuldur.  </div><div class='q'>Çünki vaxtı çatanda  </div><div class='q'>Bətndən çıxmağa ləngiyir.   </div><div class='b'> &#160; </div> <div class='q'> <span class="verse" id="V14">14&#160;</span><a href="#FN5" class="notemark">*<span class="popup">1Kor. 15:55 </span></a> Mən onları ölülər diyarının  </div><div class='q'>Əlindən satın alacağam,  </div><div class='q'>Onları ölümdən xilas edəcəyəm.  </div><div class='q'>Ey ölüm, bəlaların hanı?  </div><div class='q'>Ey ölülər diyarı, həlakın hanı?  </div><div class='b'> &#160; </div> <div class='q'>Gözümdə mərhəmət görünməyəcək.   </div><div class='q'> <span class="verse" id="V15">15&#160;</span>Efrayim öz qardaşları arasında  </div><div class='q'>Barlı-bəhərli olsa da,  </div><div class='q'>Şərq yeli, səhradan qalxan  </div><div class='q'>Rəbbin küləyi gələcək,  </div><div class='q'>Onun bulağı quruyacaq,  </div><div class='q'>Çeşməsinin suyu kəsiləcək.  </div><div class='q'>Bütün qiymətli şeylər xəzinəsi qarət olunacaq.   </div><div class='q'> <span class="verse" id="V16">16&#160;</span>Samariya günahının cəzasını çəkəcək,  </div><div class='q'>Çünki Allahına qarşı üsyankar oldu.  </div><div class='q'>Onlar qılıncdan həlak olacaq.  </div><div class='q'>Balaları yerə çırpılıb parçalanacaq,  </div><div class='q'>Hamilə qadınlarının qarnı yarılacaq».   </div><ul class='tnav'>
<li><a href='index.htm'>HUŞƏ</a></li>
<li><a href='HOS12.htm'>&lt;</a></li>
<li><a href='HOS.htm'>13</a></li>
<li><a href='HOS14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">13:5</a>
<span class="xt"><a href='DEU08.htm#V11'>Qanun. 8:11-17</a> </span></p>
<p class="x" id="FN2"><span class="notemark">*</span><a class="notebackref" href="#V10">13:10</a>
<span class="xt"><a href='1SA08.htm#V5'>1Şam. 8:5-6</a> </span></p>
<p class="x" id="FN3"><span class="notemark">*</span><a class="notebackref" href="#V11">13:11</a>
<span class="xt"><a href='1SA10.htm#V17'>1Şam. 10:17-24</a> </span></p>
<p class="x" id="FN4"><span class="notemark">*</span><a class="notebackref" href="#V11">13:11</a>
<span class="xt"><a href='1SA15.htm#V26'>1Şam. 15:26</a> </span></p>
<p class="x" id="FN5"><span class="notemark">*</span><a class="notebackref" href="#V14">13:14</a>
<span class="xt"><a href='1CO15.htm#V55'>1Kor. 15:55</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
