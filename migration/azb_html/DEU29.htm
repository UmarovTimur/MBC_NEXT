<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 29</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU28.htm'>&lt;</a></li>
<li><a href='DEU.htm'>29</a></li>
<li><a href='DEU30.htm'>&gt;</a></li>
</ul>
<div class="main">
 
<div class='chapterlabel' id="V0"> 29</div><div class='s'>Əhdin yeniləşməsi </div> <div class='p'> <span class="verse" id="V1">1&#160;</span>Rəbb İsrail övladları ilə Xorev dağında əhd etmişdir. Moavda isə Musaya əmr etdi ki, yenidən əhd kəssin. Əhdin şərtləri bunlardır:   </div><div class='p'> <span class="verse" id="V2">2&#160;</span>Musa bütün İsrailliləri bir yerə yığıb belə dedi: «Rəbbin Misirdə gözləriniz önündə firona, əyanlarına və ölkəsinə etdiyi hər şeyi gördünüz.   <span class="verse" id="V3">3&#160;</span>Böyük sınaqları, bu böyük əlamətləri və möcüzələri öz gözünüzlə gördünüz.   <span class="verse" id="V4">4&#160;</span>Lakin Rəbb bu günədək sizə anlamaq üçün ağıl, görmək üçün göz, eşitmək üçün qulaq vermədi.   <span class="verse" id="V5">5&#160;</span>Rəbb deyir: “Sizi qırx il səhrada gəzdirdim. Əyninizdəki paltar, ayağınızdakı çarıq yırtılıb-dağılmadı.   <span class="verse" id="V6">6&#160;</span>Çörək yemədiniz, şərab ya da başqa kefləndirici içki içmədiniz. Bunları ona görə etmişəm ki, Mənim Allahınız Rəbb olduğumu biləsiniz”.   </div><div class='p'> <span class="verse" id="V7">7&#160;</span><a href="#FN1" class="notemark">*<span class="popup">Say. 21:21-35 </span></a> Buraya çatanda Xeşbon padşahı Sixon ilə Başan padşahı Oq bizimlə döyüşə başladılar. Amma onları məğlub etdik.   <span class="verse" id="V8">8&#160;</span><a href="#FN2" class="notemark">*<span class="popup">Say. 32:33 </span></a> Torpaqlarını ələ keçirib irs olaraq Ruvenlilərə, Qadlılara, Menaşşe qəbiləsinin yarısına verdik.   <span class="verse" id="V9">9&#160;</span>Ələ götürdüyünüz hər işdə uğur qazanmaq üçün bu əhdin hər sözünə diqqətlə əməl edin.   </div><div class='p'> <span class="verse" id="V10">10&#160;</span>Bu gün siz hamınız – qəbilə başçılarınız, ağsaqqallarınız, məmurlarınız, İsraillilərin hamısı,   <span class="verse" id="V11">11&#160;</span>uşaqlarınız, arvadlarınız, aranızda yaşayıb odununuzu doğrayan, suyunuzu daşıyan yadellilər Allahınız Rəbbin qarşısında dayanmısınız ki,   <span class="verse" id="V12">12&#160;</span>bu gün Allahınız Rəbbin and edərək sizinlə bağladığı bu əhdi həyata keçirəsiniz.   <span class="verse" id="V13">13&#160;</span>Qoy bu gün O sizi Öz xalqı kimi təsdiq etsin, sizə söz verdiyi kimi atalarınız İbrahimə, İshaqa, Yaquba etdiyi anda görə sizin Allahınız olsun.   <span class="verse" id="V14">14&#160;</span>Mən bu əhdi və andı yalnız sizinlə,   <span class="verse" id="V15">15&#160;</span>Allahımız Rəbbin hüzurunda bizimlə bərabər duranlarla deyil, bu gün yanımızda olmayanlarla da edirəm.   </div><div class='p'> <span class="verse" id="V16">16&#160;</span>Misirdə necə yaşadığınızı, o biri millətlərin içərisindən keçərək buraya necə gəldiyinizi özünüz də bilirsiniz.   <span class="verse" id="V17">17&#160;</span>Onların arasında iyrənc şeyləri – ağacdan, daşdan, qızıldan, gümüşdən düzəldilən iyrənc bütləri gördünüz.   <span class="verse" id="V18">18&#160;</span><a href="#FN3" class="notemark">*<span class="popup">İbr. 12:15 </span></a> Ehtiyatlı olun, bu gün aranızda bu millətlərin allahlarına sitayiş etmək üçün Allahınız Rəbdən dönən nə kişi, nə qadın, nə nəsil, nə də qəbilə olsun. Aranızda belə acı pöhrəli, zəhərli kök olmasın.   <span class="verse" id="V19">19&#160;</span>Bu andın sözlərini eşidən zaman kimsə öz-özünə gözaydınlığı verib belə bir fikrə düşməsin: “Onsuz da salamat qalacağam, qoy kefim istəyən kimi yaşayım”. Bu fikir həm münbit torpağa, həm də quru torpağa bəla gətirər.   <span class="verse" id="V20">20&#160;</span>Belə adamı Rəbb bağışlamaq istəməz. O adama qarşı qısqanc Rəbbin qəzəbi alovlanacaq. Bu kitabda yazılan bütün lənətlər başına töküləcək və Rəbb onun adını göyün altından siləcək.   <span class="verse" id="V21">21&#160;</span>Rəbb bu Qanun kitabında yazılan əhdin içərisində yer tutan lənətlərin hamısına görə fəlakətə uğratmaq üçün onu İsrailin bütün qəbilələrinin içərisindən çıxaracaq.   </div><div class='p'> <span class="verse" id="V22">22&#160;</span>Gələcək nəsil, sizdən sonra gələn övladlarınız və uzaq diyardan gələn yadellilər bu ölkənin bəlalarını, Rəbbin oraya göndərdiyi xəstəlikləri görəcək.   <span class="verse" id="V23">23&#160;</span><a href="#FN4" class="notemark">*<span class="popup">Yar. 19:24-25 </span></a> Bütün torpaq yanacaq, kükürd və duzla örtüləcək, toxum əkilməyəcək, cücərti görünməyəcək, ot bitməyəcək. Ölkə Rəbbin qızğın qəzəbi ilə yerlə yeksan etdiyi Sodom, Homorra, Adma və Sevoyim kimi viran olacaq.   <span class="verse" id="V24">24&#160;</span><a href="#FN5" class="notemark">*<span class="popup">Yer. 22:8-9 </span></a> Bütün millətlər “Rəbb bu ölkəyə niyə belə etdi? Bu böyük qəzəb niyə alovlandı?” deyə soruşacaqlar.   <span class="verse" id="V25">25&#160;</span>O zaman deyəcəklər: “Çünki onları Misir torpağından çıxararkən atalarının Allahı Rəbbin onlarla bağladığı əhdi atdılar.   <span class="verse" id="V26">26&#160;</span>Gedib tanımadıqları allahlara, Rəbbin onlara bəxş etmədiyi yad allahlara sitayiş və səcdə etdilər.   <span class="verse" id="V27">27&#160;</span>Ona görə Rəbbin qəzəbi bu ölkəyə qarşı alovlandı, oranı bu kitabda yazılan bütün lənətlərə düçar etdi.   <span class="verse" id="V28">28&#160;</span>Rəbb qəzəb, hirs və böyük hiddətlə onları ölkələrindən qopardı. Bu gün olduğu kimi onları başqa bir torpağa atdı”.   </div><div class='p'> <span class="verse" id="V29">29&#160;</span>Allahımız Rəbbin sirləri var, lakin bəzi şeyləri bizə və övladlarımıza əbədilik aşkar etdi ki, bu qanunun bütün sözlərinə əməl edək.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU28.htm'>&lt;</a></li>
<li><a href='DEU.htm'>29</a></li>
<li><a href='DEU30.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">29:7</a>
<span class="xt"><a href='NUM21.htm#V21'>Say. 21:21-35</a> </span></p>
<p class="x" id="FN2"><span class="notemark">*</span><a class="notebackref" href="#V8">29:8</a>
<span class="xt"><a href='NUM32.htm#V33'>Say. 32:33</a> </span></p>
<p class="x" id="FN3"><span class="notemark">*</span><a class="notebackref" href="#V18">29:18</a>
<span class="xt"><a href='HEB12.htm#V15'>İbr. 12:15</a> </span></p>
<p class="x" id="FN4"><span class="notemark">*</span><a class="notebackref" href="#V23">29:23</a>
<span class="xt"><a href='GEN19.htm#V24'>Yar. 19:24-25</a> </span></p>
<p class="x" id="FN5"><span class="notemark">*</span><a class="notebackref" href="#V24">29:24</a>
<span class="xt"><a href='JER22.htm#V8'>Yer. 22:8-9</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
