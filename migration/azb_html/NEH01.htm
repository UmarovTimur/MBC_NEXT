<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab NEHEMYA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>NEHEMYA</a></li>
<li><a href='EZR10.htm'>&lt;</a></li>
<li><a href='NEH.htm'>1</a></li>
<li><a href='NEH02.htm'>&gt;</a></li>
</ul>
<div class="main">
 <div class='mt'>NEHEMYA  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«Nehemya»</span> Kitabı <span class='bk'>«Salnamələr»</span> və <span class='bk'>«Ezra»</span> Kitabları ilə sıx əlaqədədir. Kitabda yəhudilərin üçüncü hissəsinin sürgündən Yerusəlim şəhərinə qayıtmasından bəhs olunur. Kitabın baş qəhrəmanı olan Nehemya Fars padşahının sarayında yüksək vəzifə sahibi, həm də Allaha səmimi qəlblə bağlı bir şəxs idi. Nehemyanın qiymətli keyfiyyətlərindən biri də vaxtaşırı Allaha dua etməsi idi. O, çox fəal adam olduğuna görə sürgündən qayıdan həmvətənlərini ruhlandırıb onların ruhani həyatlarına istiqamət verirdi. Allah da vədlərinə sadiq qalıb Öz xalqına kömək edirdi.  </div><div class='iot'>Kitabın məzmunu:  </div><div class='io2'>1:1–2:20 Yerusəlimə səyahət  </div><div class='io2'>3:1–6:19 Divarın tikilməsi  </div><div class='io2'>7:1-73 Siyahıyaalma  </div><div class='io2'>8:1–11:36 Xalqın ruhani oyanması  </div><div class='io2'>12:1-26 Kahinlərin və Levililərin siyahıya alınması  </div><div class='io2'>12:27-43 Divarın təqdis edilməsi  </div><div class='io2'>12:44-47 Məbəddə ibadətin bərpa olunması  </div><div class='io2'>13:1-31 Nehemyanın qayda-qanunu bərpa etməsi   
</div><div class='chapterlabel' id="V0"> 1</div><div class='s'>Nehemyanın Yerusəlim üçün qayğısı </div> <div class='p'> <span class="verse" id="V1">1&#160;</span>Xakalya oğlu Nehemyanın sözləri:  </div><div class='p'>Mən iyirminci ildə <a href="#FN1" class="notemark">*<span class="popup">Fars padşahı Artaxşastanın hakimiyyətinin iyirminci ili nəzərdə tutulur.</span></a> Kislev ayında Şuşan qalasında olarkən   <span class="verse" id="V2">2&#160;</span>qardaşlarımdan biri Xanani və Yəhudadan bəzi adamlar gəldi. Mən onlardan əsirlikdən qurtulub qayıdan Yəhudilərlə Yerusəlim şəhəri barəsində soruşdum.   <span class="verse" id="V3">3&#160;</span>Mənə belə dedilər: «Əsirlikdən qurtulub qayıdanlar orada – vilayətdə böyük məşəqqət və xəcalət içində yaşayır. Yerusəlimin divarı dağıdılıb, darvazaları isə yandırılmışdır».   <span class="verse" id="V4">4&#160;</span>Bu sözləri eşitdikdə oturub ağladım. Günlərlə yas tutdum və göylər Allahının önündə oruc tutaraq dua edib belə dedim:   </div><div class='s'>Nehemyanın duası </div> <div class='p'> <span class="verse" id="V5">5&#160;</span>«Ey göylərin Allahı Rəbb! Səni sevənlərlə, əmrlərinə əməl edənlərlə Öz əhdinə sadiq qalıb lütf göstərirsən. Ey böyük və zəhmli Allah!   <span class="verse" id="V6">6&#160;</span>Yalvarıram, mənə diqqətlə qulaq as. Qulların olan İsrail övladları üçün gözlərini aç, Sənin önündə gecə-gündüz bu qulunun etdiyi duanı dinlə. Mən, biz İsrail övladlarının Sənə qarşı etdiyimiz günahları etiraf edirəm. Mən də, atalarım da günah etmişik.   <span class="verse" id="V7">7&#160;</span>Hüzurunda təqsirimiz çoxdur. Qulun Musaya buyurduğun əmrlərə, qaydalara və hökmlərə əməl etmədik.   <span class="verse" id="V8">8&#160;</span><a href="#FN2" class="notemark">*<span class="popup">Lev. 26:33</span></a> Yalvarıram, qulun Musaya “əgər xəyanət etsəniz, sizi xalqlar arasına səpələyəcəyəm.   <span class="verse" id="V9">9&#160;</span><a href="#FN3" class="notemark">*<span class="popup">Qanun. 30:4</span></a> Amma Mənə tərəf dönsəniz və əmrlərimi tutub onlara əməl etsəniz, göylərin o başına qovulsanız belə, oradan sizi toplayacağam. Adımı yaşatmaq üçün seçdiyim yerə gətirəcəyəm” deyə buyurduğun sözlərini xatırla.   <span class="verse" id="V10">10&#160;</span>Onlar Sənin qulların və xalqındır. Böyük qüvvətinlə və qüdrətli əlinlə onları Sən qurtardın.   <span class="verse" id="V11">11&#160;</span>Ya Xudavənd, yalvarıram, bu qulunun duasına və Sənin adına ehtiram etməkdən zövq alan qullarının duasına diqqətlə qulaq as! Yalvarıram, bu gün qulunun işini uğurlu et, qoy padşahın gözündə lütf tapsın».  </div><div class='p'>Mən o vaxt padşahın saqisi idim.   </div><ul class='tnav'>
<li><a href='index.htm'>NEHEMYA</a></li>
<li><a href='EZR10.htm'>&lt;</a></li>
<li><a href='NEH.htm'>1</a></li>
<li><a href='NEH02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">1:1</a>
<span class="ft">Fars padşahı Artaxşastanın hakimiyyətinin iyirminci ili nəzərdə tutulur.</span></p>
<p class="x" id="FN2"><span class="notemark">*</span><a class="notebackref" href="#V8">1:8</a>
<span class="xt"><a href='LEV26.htm#V33'>Lev. 26:33</a></span></p>
<p class="x" id="FN3"><span class="notemark">*</span><a class="notebackref" href="#V9">1:9</a>
<span class="xt"><a href='DEU30.htm#V4'>Qanun. 30:4</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
