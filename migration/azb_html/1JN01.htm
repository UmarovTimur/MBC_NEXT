<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 YƏHYA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 YƏHYA</a></li>
<li><a href='2PE03.htm'>&lt;</a></li>
<li><a href='1JN.htm'>1</a></li>
<li><a href='1JN02.htm'>&gt;</a></li>
</ul>
<div class="main">
 <div class='mt'>YƏHYANIN BİRİNCİ MƏKTUBU  </div><div class='imt'>GİRİŞ  </div><div class='im'><span class='bk'>«Yəhyanın Birinci Məktubu»</span>nun yazılmasında iki məqsəd var: imanlıları Allahla və Onun Oğlu İsa Məsihlə sıx ünsiyyətdə yaşamağa çağırmaq; bu ünsiyyəti məhv edə bilən yanlış təlim yayanlara qarşı xəbərdarlıq.  </div><div class='ip'>Bu yanlış təlimdə bildirilirdi ki, şər cismani dünya ilə təmasdan yaranır və Allahın Oğlu İsa Məsih insan təbiətinə malik deyil. Bu müəllimlər öyrədirdi ki, insan xilas tapmaq üçün bu dünyanın qayğılarından tam azad olmalıdır. Onlar həm də məsihçi imanlısı üçün mənəviyyatın və yaxınını sevməyin mühüm olduğunu inkar edirdilər.  </div><div class='ip'>Yəhya bütün bunlara qarşı durub aydın öyrədir ki, İsa, həqiqətən, insan idi. O həm də bəyan edir ki, İsa Məsihə iman edib Allahı sevənlər bir-birini də sevməlidir.  </div><div class='iot'>Kitabın məzmunu:  </div><div class='io2'>1:1-4 Həyat Kəlamı  </div><div class='io2'>1:5–2:17 Nur və qaranlıq  </div><div class='io2'>2:18-29 Məsihin əleyhdarı  </div><div class='io2'>3:1-24 Allahın övladları  </div><div class='io2'>4:1-6 Ruhları tanımaq barəsində  </div><div class='io2'>4:7-21 Allah məhəbbətdir  </div><div class='io2'>5:1-21 Qalib gələn iman və əbədi həyat   
</div><div class='chapterlabel' id="V0"> 1</div><div class='s'>Həyat Kəlamı </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yəh. 1:1</span></a>Biz Həyat Kəlamını elan edirik; bu həmin Kəlamdır ki, başlanğıcdan var idi və biz Onu eşitdik, gözlərimizlə gördük, seyr etdik və əllərimizlə hiss etdik.   <span class="verse" id="V2">2&#160;</span><a href="#FN2" class="notemark">*<span class="popup">Yəh. 1:14</span></a>Həyat zahir oldu, biz də onu görüb şahidlik edirik və Ata ilə birlikdə olub bizə zahir olan əbədi həyatı sizə elan edirik.   <span class="verse" id="V3">3&#160;</span>Biz sizə gördüyümüzü və eşitdiyimizi elan edirik ki, sizin də bizimlə şərikliyiniz olsun; bizim şərikliyimiz də Ata və Onun Oğlu İsa Məsihlədir.   <span class="verse" id="V4">4&#160;</span>Biz bunları yazırıq ki, sevincimiz<a href="#FN3" class="notemark">*<span class="popup">Sevincimiz – bəzi əlyazmalarda sevinciniz.</span></a> kamil olsun.   </div><div class='s'>Nurda yaşayın </div> <div class='p'> <span class="verse" id="V5">5&#160;</span>Məsihdən eşitdiyimiz və sizə elan etdiyimiz xəbər budur: Allah nurdur və Onda zərrə qədər də qaranlıq yoxdur.   <span class="verse" id="V6">6&#160;</span>Əgər biz «Allahla şərikliyimiz var» dediyimiz halda qaranlıqda gəziriksə, demək, yalan danışırıq və həqiqətə əməl etmirik.   <span class="verse" id="V7">7&#160;</span>Amma O, nurda olduğu kimi biz də nurda gəziriksə, onda bir-birimizlə şərikliyimiz var və Onun Oğlu İsanın qanı bizi hər günahdan təmizləyir.   <span class="verse" id="V8">8&#160;</span>Əgər günahsız olduğumuzu iddia ediriksə, özümüzü aldadırıq və daxilimizdə həqiqət yoxdur.   <span class="verse" id="V9">9&#160;</span>Amma günahlarımızı etiraf ediriksə, Allah sadiq və ədalətli olduğu üçün günahlarımızı bağışlayacaq və bizi hər haqsızlıqdan təmizləyəcək.   <span class="verse" id="V10">10&#160;</span>Əgər günahkar olmadığımızı iddia ediriksə, onda Onu yalançı yerinə qoyuruq və daxilimizdə Onun sözü olmur.   </div><ul class='tnav'>
<li><a href='index.htm'>1 YƏHYA</a></li>
<li><a href='2PE03.htm'>&lt;</a></li>
<li><a href='1JN.htm'>1</a></li>
<li><a href='1JN02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='JHN01.htm#V1'>Yəh. 1:1</a></span></p>
<p class="x" id="FN2"><span class="notemark">*</span><a class="notebackref" href="#V2">1:2</a>
<span class="xt"><a href='JHN01.htm#V14'>Yəh. 1:14</a></span></p>
<p class="f" id="FN3"><span class="notemark">*</span><a class="notebackref" href="#V4">1:4</a>
<span class="fq">Sevincimiz </span><span class="ft">– bəzi əlyazmalarda </span><span class="fq">sevinciniz.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
