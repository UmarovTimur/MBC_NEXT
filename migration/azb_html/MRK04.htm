<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK03.htm'>&lt;</a></li>
<li><a href='MRK.htm'>4</a></li>
<li><a href='MRK05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Səpilən toxum məsəli </div> <div class='r'>(Mat. 13:1-23; Luka 8:4-15)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Luka 5:1-3</span></a>İsa gölün sahilində yenə xalqa təlim öyrətməyə başladı. Yanına elə böyük izdiham toplaşdı ki, Özü bir qayığa minib gölün içərisində oturdu. Bütün izdiham isə gölün sahilində dayanmışdı.   <span class="verse" id="V2">2&#160;</span>İsa onlara məsəllərlə bir çox şey öyrədərək Öz təlimində belə dedi:   <span class="verse" id="V3">3&#160;</span>«Qulaq asın: bir əkinçi toxum səpməyə çıxdı.   <span class="verse" id="V4">4&#160;</span>Səpin zamanı toxumlardan bəzisi yol kənarına düşdü və quşlar gəlib onları dənlədi.   <span class="verse" id="V5">5&#160;</span>Bəzisi torpağı çox olmayan daş-kəsəkli yerə düşdü. Torpağı dərin olmadığına görə tez cücərdi.   <span class="verse" id="V6">6&#160;</span>Lakin günəş doğanda qarsalandı və kökü olmadığına görə qurudu.   <span class="verse" id="V7">7&#160;</span>Bəzisi tikanlar arasına düşdü. Tikanlar böyüyüb onları boğdu və bu toxumlar bar vermədi.   <span class="verse" id="V8">8&#160;</span>Başqaları isə münbit torpağa düşdü. Ona görə də böyüyüb artdı və bəzisi otuz, bəzisi altmış, bəzisi də yüz qat səmərə verdi».   <span class="verse" id="V9">9&#160;</span>Daha sonra İsa dedi: «Eşitməyə qulağı olan eşitsin!»   </div><div class='p'> <span class="verse" id="V10">10&#160;</span>İsa tək qalanda On İki şagird və ətrafında olanlar məsəllərin izahını soruşdular.   <span class="verse" id="V11">11&#160;</span>O onlara dedi: «Allahın Padşahlığının sirri sizə açılmışdır, amma kənarda olanlara hər şey məsəllərlə deyilir.   <span class="verse" id="V12">12&#160;</span><a href="#FN2" class="notemark">*<span class="popup">Yeş. 6:9-10; Yəh. 12:39-40; Həv. 28:26-27</span></a>Belə ki  </div><div class='q'>“Gördükcə görsünlər, amma qanmasınlar,  </div><div class='q'>Eşitdikcə eşitsinlər, amma anlamasınlar,  </div><div class='q'>Yoxsa onlar dönüb bağışlanar”».   </div><div class='p'> <span class="verse" id="V13">13&#160;</span>İsa onlara dedi: «Siz bu məsəli anlamırsınızmı? Bəs bütün məsəlləri necə başa düşəcəksiniz?   <span class="verse" id="V14">14&#160;</span>Əkinçi Allahın kəlamını əkir.   <span class="verse" id="V15">15&#160;</span>Daxilinə kəlam əkilən bəzi insanlar yol kənarına düşən toxumlara bənzəyir. Bunlar kəlamı eşidəndə dərhal Şeytan gəlib əkilən kəlamı götürüb aparır.   <span class="verse" id="V16">16&#160;</span>Daş-kəsəkli yerlərə səpilən bunlardır: kəlamı eşidəndə dərhal sevinclə qəbul edirlər.   <span class="verse" id="V17">17&#160;</span>Lakin onlarda kök olmadığına görə dözümləri az olur, kəlama görə əziyyət və təqibə məruz qalan kimi yıxılırlar.   <span class="verse" id="V18">18&#160;</span>Tikanlar arasına səpilən başqaları isə bunlardır: kəlamı eşidirlər,   <span class="verse" id="V19">19&#160;</span>lakin bu dövrün qayğıları, var-dövlətin aldadıcılığı və başqa şeylərə olan ehtiraslar araya girib kəlamı boğur və kəlam barsız olur.   <span class="verse" id="V20">20&#160;</span>Münbit torpağa səpilənlərsə bunlardır: onlar kəlamı eşidib qəbul edir, bəzisi otuz, bəzisi altmış, bəzisi isə yüz qat səmərə verir».   </div><div class='s'>Çıraq məsəli </div> <div class='r'>(Luka 8:16-18)  </div><div class='p'> <span class="verse" id="V21">21&#160;</span><a href="#FN3" class="notemark">*<span class="popup">Mat. 5:15; Luka 11:33</span></a>İsa onlara dedi: «Çırağı qabın yaxud yatağın altına qoymaq üçünmü gətirirsiniz? O, çıraqdana qoymaq üçün deyilmi?   <span class="verse" id="V22">22&#160;</span><a href="#FN4" class="notemark">*<span class="popup">Mat. 10:26; Luka 12:2</span></a>Elə gizli bir şey yoxdur ki, aşkara çıxmasın və elə örtülü bir şey yoxdur ki, aydın olmasın.   <span class="verse" id="V23">23&#160;</span>Eşitməyə qulağı olan eşitsin!»   </div><div class='p'> <span class="verse" id="V24">24&#160;</span><a href="#FN5" class="notemark">*<span class="popup">Mat. 7:2; Luka 6:38</span></a>İsa yenə onlara dedi: «Eşitdiyinizə diqqət edin: hansı ölçü ilə ölçsəniz, sizin üçün də eyni ölçü ilə ölçüləcək və daha artıq veriləcək.   <span class="verse" id="V25">25&#160;</span><a href="#FN6" class="notemark">*<span class="popup">Mat. 13:12; 25:29; Luka 19:26</span></a>Çünki kimin varıdırsa, ona daha çox veriləcək. Amma kimin yoxudursa, əlində olan da ondan alınacaq».   </div><div class='s'>Cücərmiş toxum məsəli </div> <div class='p'> <span class="verse" id="V26">26&#160;</span>Sonra İsa dedi: «Allahın Padşahlığı torpağa toxum səpən əkinçiyə bənzəyir.   <span class="verse" id="V27">27&#160;</span>O, gecə yatır, gündüz qalxır. Toxum cücərib boy atır, amma əkinçi bunun necə baş verdiyini bilmir.   <span class="verse" id="V28">28&#160;</span>Torpaq özü bar gətirir. Əvvəl cücərti çıxır, sonra sünbül, daha sonra sünbülün dənləri iriləşib yetişir.   <span class="verse" id="V29">29&#160;</span><a href="#FN7" class="notemark">*<span class="popup">Yoel 3:13; Yəh. 4:44</span></a>Məhsul yetişəndə əkinçi dərhal oraq vurur, çünki biçin vaxtı gəlmişdir».   </div><div class='s'>Xardal toxumu məsəli </div> <div class='r'>(Mat. 13:31-32,34; Luka 13:18-19)  </div><div class='p'> <span class="verse" id="V30">30&#160;</span>Sonra İsa belə dedi: «Allahın Padşahlığını nəyə bənzədək? Onu hansı məsəllə göstərək?   <span class="verse" id="V31">31&#160;</span>O, xardal toxumuna bənzəyir ki, yer üzündə torpağa əkilən toxumların ən kiçiyi olsa da,   <span class="verse" id="V32">32&#160;</span>əkiləndən sonra böyüyüb bütün bostan bitkilərindən hündür olur. O qədər böyük qol-budaq atır ki, göydə uçan quşlar onun kölgəsində yuva qura bilər».   </div><div class='p'> <span class="verse" id="V33">33&#160;</span>İsa xalqın başa düşəcəyi dərəcədə buna bənzər çoxlu məsəllərlə kəlam söyləyirdi;   <span class="verse" id="V34">34&#160;</span>onlara məsəlsiz söz deməzdi. Amma Öz şagirdləri ilə tək qalanda hər şeyi izah edirdi.   </div><div class='s'>İsa tufanı yatırır </div> <div class='r'>(Mat. 8:23-27; Luka 8:22-25)  </div><div class='p'> <span class="verse" id="V35">35&#160;</span>Həmin gün axşam düşəndə İsa şagirdlərinə dedi: «Gəlin o biri sahilə keçək».   <span class="verse" id="V36">36&#160;</span>Şagirdlər camaatdan ayrılaraq İsanı mindiyi qayıqla birgə apardılar; onun yanında başqa qayıqlar da var idi.   <span class="verse" id="V37">37&#160;</span>Bu vaxt böyük bir tufan qopdu. Dalğalar qayığa elə hücum çəkdi ki, su artıq onun içinə doldu.   <span class="verse" id="V38">38&#160;</span>İsa qayığın arxa tərəfində başını yastığa qoyub yatırdı. Şagirdlər Onu oyadaraq dedilər: «Müəllim! Axı biz həlak oluruq! Bu Səni narahat etmirmi?»   <span class="verse" id="V39">39&#160;</span>İsa durub küləyə qadağan etdi və gölə dedi: «Sus, sakit ol!» Külək dayandı və dərin sükut çökdü.   <span class="verse" id="V40">40&#160;</span>İsa onlara dedi: «Niyə qorxursunuz? Hələ imanınız yoxdurmu?»   <span class="verse" id="V41">41&#160;</span>Onlar dəhşətə düşüb bir-birindən soruşdular: «Bu Adam kimdir ki, külək də, göl də Ona itaət edir?»   </div><ul class='tnav'>
<li><a href='index.htm'>MARK</a></li>
<li><a href='MRK03.htm'>&lt;</a></li>
<li><a href='MRK.htm'>4</a></li>
<li><a href='MRK05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">4:1</a>
<span class="xt"><a href='LUK05.htm#V1'>Luka 5:1-3</a></span></p>
<p class="x" id="FN2"><span class="notemark">*</span><a class="notebackref" href="#V12">4:12</a>
<span class="xt"><a href='ISA06.htm#V9'>Yeş. 6:9-10</a>; <a href='JHN12.htm#V39'>Yəh. 12:39-40</a>; <a href='ACT28.htm#V26'>Həv. 28:26-27</a></span></p>
<p class="x" id="FN3"><span class="notemark">*</span><a class="notebackref" href="#V21">4:21</a>
<span class="xt"><a href='MAT05.htm#V15'>Mat. 5:15</a>; <a href='LUK11.htm#V33'>Luka 11:33</a></span></p>
<p class="x" id="FN4"><span class="notemark">*</span><a class="notebackref" href="#V22">4:22</a>
<span class="xt"><a href='MAT10.htm#V26'>Mat. 10:26</a>; <a href='LUK12.htm#V2'>Luka 12:2</a></span></p>
<p class="x" id="FN5"><span class="notemark">*</span><a class="notebackref" href="#V24">4:24</a>
<span class="xt"><a href='MAT07.htm#V2'>Mat. 7:2</a>; <a href='LUK06.htm#V38'>Luka 6:38</a></span></p>
<p class="x" id="FN6"><span class="notemark">*</span><a class="notebackref" href="#V25">4:25</a>
<span class="xt"><a href='MAT13.htm#V12'>Mat. 13:12</a>; <a href='MAT25.htm#V29'>25:29</a>; <a href='LUK19.htm#V26'>Luka 19:26</a></span></p>
<p class="x" id="FN7"><span class="notemark">*</span><a class="notebackref" href="#V29">4:29</a>
<span class="xt"><a href='JOL03.htm#V13'>Yoel 3:13</a>; <a href='JHN04.htm#V44'>Yəh. 4:44</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
