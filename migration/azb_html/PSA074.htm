<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 74</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA073.htm'>&lt;</a></li>
<li><a href='PSA.htm'>74</a></li>
<li><a href='PSA075.htm'>&gt;</a></li>
</ul>
<div class="main">
 
<div class='chapterlabel' id="V0"> 74</div><div class='s'>Məzmur 74 </div> <div class='d'>Asəfin maskili. </div> <div class='q'> <span class="verse" id="V1">1&#160;</span>Ey Allah, niyə bizi əbədilik tərk etmisən?  </div><div class='q'>Otlağının sürüsünə niyə qəzəbin alovlanıb?   </div><div class='q'> <span class="verse" id="V2">2&#160;</span>Yada sal keçmişdə satın aldığın icmanı,  </div><div class='q'>Özünə xalq etmək üçün azad etdiyin tayfanı,  </div><div class='q'>Həm də məskənin olan Sion dağını.   </div><div class='q'> <span class="verse" id="V3">3&#160;</span>Əbədi viranələrə doğru get,  </div><div class='q'>Müqəddəs yerdə hər şeyi düşmən dağıdıb.   </div><div class='b'> &#160; </div> <div class='q'> <span class="verse" id="V4">4&#160;</span>Səcdəgahının ortasında düşmənlər nərə çəkdilər,  </div><div class='q'>Bu yerə zəfər bayraqlarını keçirtdilər.   </div><div class='q'> <span class="verse" id="V5">5&#160;</span>Sıx meşəni budamaq üçün  </div><div class='q'>Balta qaldıran adamlara bənzəyirlər.   </div><div class='q'> <span class="verse" id="V6">6&#160;</span>Müqəddəs yerin bütün oyma işlərini  </div><div class='q'>Baltalar və çəkiclərlə qırıb tökdülər.   </div><div class='q'> <span class="verse" id="V7">7&#160;</span>Sənin Müqəddəs məkanına od vurdular,  </div><div class='q'>Adının sakin olduğu yeri uçurub murdarladılar.   </div><div class='q'> <span class="verse" id="V8">8&#160;</span>«Bu xalqı biz birgə əzməliyik» deyə düşünərək  </div><div class='q'>Ölkədəki bütün səcdəgahları yandırdılar.   </div><div class='b'> &#160; </div> <div class='q'> <span class="verse" id="V9">9&#160;</span>Heç bir rəmzimiz görünmür,  </div><div class='q'>Daha peyğəmbərimiz yoxdur.  </div><div class='q'>Kimsə bilmir, biz nə vaxtadək belə qalacağıq.   </div><div class='q'> <span class="verse" id="V10">10&#160;</span>Ey Allah, nə vaxtadək düşmən Səni söyəcək?  </div><div class='q'>Yağı əbədilikmi Sənin adına küfr edəcək?   </div><div class='q'> <span class="verse" id="V11">11&#160;</span>Axı nə üçün əlini geri çəkirsən?  </div><div class='q'>Çıxart qoynundan sağ əlini, onları məhv et.   </div><div class='b'> &#160; </div> <div class='q'> <span class="verse" id="V12">12&#160;</span>Ey Allah, əzəldən Padşahımsan,  </div><div class='q'>Yer üzünə qurtuluşlar verirsən.   </div><div class='q'> <span class="verse" id="V13">13&#160;</span><a href="#FN1" class="notemark">*<span class="popup">Çıx. 14:21</span></a> Sən dənizi Öz qüdrətinlə böldün,  </div><div class='q'>Dəniz əjdahalarının başlarını əzdin.   </div><div class='q'> <span class="verse" id="V14">14&#160;</span>Sən Livyatanın<a href="#FN2" class="notemark">*<span class="popup">Livyatan – bu gün bizə məlum olmayan nəhəng su heyvanı.</span></a> başlarını əzdin,  </div><div class='q'>Onu çöl heyvanlarına yem etdin.   </div><div class='q'> <span class="verse" id="V15">15&#160;</span>Sən bulaqlar açıb sellər axıtdın,  </div><div class='q'>Həmişəaxar çayları isə qurutdun.   </div><div class='q'> <span class="verse" id="V16">16&#160;</span>Gündüz də Sənindir, gecə də Sənin,  </div><div class='q'>Ayı və günəşi Sən yaratmısan.   </div><div class='q'> <span class="verse" id="V17">17&#160;</span>Sən quru yerin bütün sərhədlərini qoydun,  </div><div class='q'>Həm yayı, həm qışı yaratdın.   </div><div class='b'> &#160; </div> <div class='q'> <span class="verse" id="V18">18&#160;</span>Ya Rəbb, unutma, düşmən Səni söyür,  </div><div class='q'>Sənin adına axmaq bir xalq küfr edir.   </div><div class='q'> <span class="verse" id="V19">19&#160;</span>Öz qumrunun canını yırtıcılara vermə,  </div><div class='q'>Məzlumlarının həyatını əsla unutma.   </div><div class='q'> <span class="verse" id="V20">20&#160;</span>Özün bizimlə bağladığın əhdə bax!  </div><div class='q'>Zorakılıq yuvaları ölkənin hər zülmət yerinə dolub.   </div><div class='q'> <span class="verse" id="V21">21&#160;</span>Qoyma əzabkeş yenə də rüsvay olsun,  </div><div class='q'>Qoy sənin adına məzlumlar və fəqirlər həmd oxusun.   </div><div class='b'> &#160; </div> <div class='q'> <span class="verse" id="V22">22&#160;</span>Qalx, ey Allah, mübarizəni apar,  </div><div class='q'>Unutma ki, axmaqlar həmişə Səni söyür.   </div><div class='q'> <span class="verse" id="V23">23&#160;</span>Düşmənlərinin səsini,  </div><div class='q'>Əleyhdarlarının daim yüksələn vəlvələsini unutma.   </div><ul class='tnav'>
<li><a href='index.htm'>ZƏBUR</a></li>
<li><a href='PSA073.htm'>&lt;</a></li>
<li><a href='PSA.htm'>74</a></li>
<li><a href='PSA075.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V13">74:13</a>
<span class="xt"><a href='EXO14.htm#V21'>Çıx. 14:21</a></span></p>
<p class="f" id="FN2"><span class="notemark">*</span><a class="notebackref" href="#V14">74:14</a>
<span class="fq">Livyatan </span><span class="ft">– bu gün bizə məlum olmayan nəhəng su heyvanı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
