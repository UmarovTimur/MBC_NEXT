<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HABAQQUQ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HABAQQUQ</a></li>
<li><a href='NAM03.htm'>&lt;</a></li>
<li><a href='HAB.htm'>1</a></li>
<li><a href='HAB02.htm'>&gt;</a></li>
</ul>
<div class="main">
 <div class='mt'>HABAQQUQ  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'><span class='bk'>«Habaqquq»</span> Kitabı miladdan əvvəl <span class='sc'>VII</span> əsrin axırına – Babillilərin hökmranlıq etdiyi dövrə aiddir.  </div><div class='ip'>Bu qəddar xalqın törətdiyi zorakılıqdan narahat olan peyğəmbər Rəbbə sual verir:  </div><div class='iq'>«Pis özündən daha salehin başını yeyəndə  </div><div class='iq'>Axı niyə susursan?» (1:13).  </div><div class='ip'>Rəbb buna belə cavab verir:  </div><div class='iq'>«Budur, məğrurların niyyətləri düzgün deyil,  </div><div class='iq'>Amma saleh adam imanı ilə yaşayacaq» (2:4).  </div><div class='ip'>Kitabın qalan hissəsi pis adamların dəhşətli aqibətindən xəbər verir və Allahın böyüklüyünü izzətləndirən, Habaqququn güclü imanını bəyan edən şairanə ilahi ilə bitir.  </div><div class='iot'>Kitabın məzmunu  </div><div class='io2'>1:1–2:5 Habaqququn şikayəti və Rəbbin cavabı  </div><div class='io2'>2:6-20 Pis adamların aqibəti  </div><div class='io2'>3:1-19 Habaqququn duası   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Habaqquq peyğəmbərə görüntü ilə nazil olan xəbərdarlıq.   </div><div class='s'>Habaqququn şikayəti </div> <div class='q'> <span class="verse" id="V2">2&#160;</span>Ya Rəbb, nə vaxta qədər Səni imdada çağıracağam?  </div><div class='q'>Sənsə eşitmirsən.  </div><div class='q'>«Zorakılıq var!» deyə Sənə fəryad edirəm,  </div><div class='q'>Lakin bizi qurtarmırsan.   </div><div class='q'> <span class="verse" id="V3">3&#160;</span>Niyə mənə şər göstərirsən,  </div><div class='q'>Özün də haqsızlığa baxırsan?  </div><div class='q'>Hara nəzər salsam,  </div><div class='q'>Orada soyğunçuluq və zorakılıq var,  </div><div class='q'>Davaların, çəkişmələrin sonu yoxdur.   </div><div class='q'> <span class="verse" id="V4">4&#160;</span>Buna görə qanun qüvvədən düşdü,  </div><div class='q'>Ədalətə üstünlük verilmir.  </div><div class='q'>Pis adamlar salehləri dövrəyə alır,  </div><div class='q'>Ona görə ədalət təhrif olunur.   </div><div class='s'>Rəbbin cavabı </div> <div class='q'> <span class="verse" id="V5">5&#160;</span><a href="#FN1" class="notemark">*<span class="popup">Həv. 13:40-41</span></a> Baxın o biri millətlərə,  </div><div class='q'>Gördüklərinizə təəccüblənərək mat qalın.  </div><div class='q'>Sizin vaxtınızda elə işlər görəcəyəm ki,  </div><div class='q'>Bunu sizə danışsalar, inanmazsınız.   </div><div class='q'> <span class="verse" id="V6">6&#160;</span><a href="#FN2" class="notemark">*<span class="popup">2Pad. 24:2</span></a> Budur, Mən amansız və qəddar milləti –  </div><div class='q'>Dünyanın dörd tərəfinə yüyürən,  </div><div class='q'>Özgə məskənləri zəbt edən  </div><div class='q'>Xaldeyliləri qaldırıram.   </div><div class='q'> <span class="verse" id="V7">7&#160;</span>Onlar dəhşətli və qorxuncdur,  </div><div class='q'>Ədalət və şərəf yalnız onlar deyəndir.   </div><div class='b'> &#160; </div> <div class='q'> <span class="verse" id="V8">8&#160;</span>Atları bəbirdən çevik,  </div><div class='q'>Özləri isə ac qurddan daha azğındır,  </div><div class='q'>Süvariləri yeri deşərək uzaqdan gəlir,  </div><div class='q'>Şikarını yeməyə cuman qartal kimi şığıyır.   </div><div class='q'> <span class="verse" id="V9">9&#160;</span>Onların hamısı zorakılıq üçün gəlir,  </div><div class='q'>Hamısı bir nəfər kimi irəliyə üz tutur,  </div><div class='q'>Əsirləri qum kimi yığırlar.   </div><div class='q'> <span class="verse" id="V10">10&#160;</span>Padşahlara rişxənd edirlər,  </div><div class='q'>Hökmdarlara gülürlər.  </div><div class='q'>Hər qalalı şəhərə lağ edirlər,  </div><div class='q'>Oraya torpaq qalağı töküb ələ keçirirlər.   </div><div class='q'> <span class="verse" id="V11">11&#160;</span>Onlar yel kimi keçib-gedir.  </div><div class='q'>Qüvvələrini özlərinə allah edən bu adamlar  </div><div class='q'>Təqsirkar sayılacaq.   </div><div class='s'>Habaqquq yenə də Rəbbə şikayət edir </div> <div class='q'> <span class="verse" id="V12">12&#160;</span>Əzəldən bəri var olan Sən deyilsənmi?  </div><div class='q'>Ya Rəbb, Allahım, Müqəddəs Olanım,  </div><div class='q'>Biz ölməyəcəyik.  </div><div class='q'>Ya Rəbb, məhkum etmək üçün onları təyin etdin.  </div><div class='q'>Ey Qayamız, bizi cəzalandırma hökmünü onlara verdin.   </div><div class='q'> <span class="verse" id="V13">13&#160;</span>Sənin gözlərin çox təmizdir,  </div><div class='q'>Şəri görən gözün yoxdur,  </div><div class='q'>Pis əməllərə dözə bilmirsən.  </div><div class='q'>Bəs xəyanətkarlara necə baxa bilirsən?  </div><div class='q'>Pis özündən daha salehin başını yeyəndə  </div><div class='q'>Axı niyə susursan?   </div><div class='q'> <span class="verse" id="V14">14&#160;</span>Sən insanları sanki dəniz balıqlarına,  </div><div class='q'>Başçıları olmayan sürünən canlılara çevirdin.   </div><div class='q'> <span class="verse" id="V15">15&#160;</span>O onların hamısını qarmaqla çəkir,  </div><div class='q'>Torla çıxarır, ağlarına<a href="#FN3" class="notemark">*<span class="popup">Ağ – torun bir növü.</span></a> yığır,  </div><div class='q'>Buna sevinib-şadlanır.   </div><div class='q'> <span class="verse" id="V16">16&#160;</span>Buna görə torları üçün qurban kəsir,  </div><div class='q'>Ağları üçün buxur yandırır,  </div><div class='q'>Axı o bu torlarla  </div><div class='q'>Bol və ləzzətli yemək əldə edir.   </div><div class='q'> <span class="verse" id="V17">17&#160;</span>Torunu durmadan boşaltmağa,  </div><div class='q'>Millətləri amansızcasına qırmağa davam edəcəkmi?   </div><ul class='tnav'>
<li><a href='index.htm'>HABAQQUQ</a></li>
<li><a href='NAM03.htm'>&lt;</a></li>
<li><a href='HAB.htm'>1</a></li>
<li><a href='HAB02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">1:5</a>
<span class="xt"><a href='ACT13.htm#V40'>Həv. 13:40-41</a></span></p>
<p class="x" id="FN2"><span class="notemark">*</span><a class="notebackref" href="#V6">1:6</a>
<span class="xt"><a href='2KI24.htm#V2'>2Pad. 24:2</a></span></p>
<p class="f" id="FN3"><span class="notemark">*</span><a class="notebackref" href="#V15">1:15</a>
<span class="fq">Ağ </span><span class="ft">– torun bir növü.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
