<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 25</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT24.htm'>&lt;</a></li>
<li><a href='MAT.htm'>25</a></li>
<li><a href='MAT26.htm'>&gt;</a></li>
</ul>
<div class="main">
 
<div class='chapterlabel' id="V0"> 25</div><div class='s'>On qız məsəli </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Luka 12:35</span></a>O zaman Səmavi Padşahlıq çıraqlarını götürüb bəyin qarşısına çıxan on qıza bənzəyəcək.   <span class="verse" id="V2">2&#160;</span>Onlardan beşi ağıllı, beşi isə ağılsız idi.   <span class="verse" id="V3">3&#160;</span>Ağılsızlar özləri ilə çıraqlarını götürmüşdü, amma yağ götürməmişdi.   <span class="verse" id="V4">4&#160;</span>Ağıllılarsa çıraqları ilə birgə qablarda yağ da götürmüşdü.   <span class="verse" id="V5">5&#160;</span>Lakin bəy gecikdiyindən hamısını yuxu basdı və onlar yatdı.   <span class="verse" id="V6">6&#160;</span>Amma gecə yarısı bir qışqırıq qopdu: “Budur, bəy gəlir, onu qarşılamağa çıxın!”   <span class="verse" id="V7">7&#160;</span>O zaman o qızların hamısı durub öz çıraqlarını düzəltdilər.   <span class="verse" id="V8">8&#160;</span>Ağılsızlar ağıllılara dedi: “Yağınızdan bizə də verin, çünki çıraqlarımız sönür”.   <span class="verse" id="V9">9&#160;</span>Ağıllılarsa cavab verib dedilər: “Belə olmasın ki, yağ nə bizə çatsın, nə sizə. Yaxşısı budur ki, gedib satıcılardan alasınız”.   <span class="verse" id="V10">10&#160;</span>Onlar yağ satın almağa getdikləri zaman bəy gəldi. Hazır olanlar onunla toy məclisinə girdilər və qapı bağlandı.   <span class="verse" id="V11">11&#160;</span><a href="#FN2" class="notemark">*<span class="popup">Luka 13:25</span></a>O biri qızlar da sonradan gəlib “Ağa! Ağa! Qapını bizə aç!” dedilər.   <span class="verse" id="V12">12&#160;</span>O isə cavab verib dedi: “Sizə doğrusunu deyirəm: sizi tanımıram”.   <span class="verse" id="V13">13&#160;</span><a href="#FN3" class="notemark">*<span class="popup">Mark 13:33</span></a>Beləliklə, oyaq olun. Çünki siz nə günü,<a href="#FN4" class="notemark">*<span class="popup">Nə günü – bəzi əlyazmalarda Bəşər Oğlunun gələcəyi nə günü.</span></a> nə də saatı bilirsiniz.   </div><div class='s'>Əmanət pul məsəli </div> <div class='r'>(Luka 19:11-27)  </div><div class='p'> <span class="verse" id="V14">14&#160;</span><a href="#FN5" class="notemark">*<span class="popup">Mark 13:34</span></a>Səmavi Padşahlıq səyahətə çıxan bir adama bənzəyir. O, qullarını çağırıb əmlakını onlara əmanət etdi.   <span class="verse" id="V15">15&#160;</span>O hər birinə öz qabiliyyətinə görə – birinə beş, birinə iki, birinə də bir talant verdi və yola düşdü.   <span class="verse" id="V16">16&#160;</span>Beş talant alan dərhal gedib bunları sərmayəyə qoydu, daha beş talant qazandı.   <span class="verse" id="V17">17&#160;</span>İki talant alan da beləcə daha iki talant qazandı.   <span class="verse" id="V18">18&#160;</span>Bir talant alansa gedib torpağı qazdı və ağasının pulunu gizlətdi.   </div><div class='p'> <span class="verse" id="V19">19&#160;</span>Uzun zamandan sonra həmin qulların ağası gəldi və onlardan hesabat tələb etdi.   <span class="verse" id="V20">20&#160;</span>Beş talant alan gəlib daha beş talant gətirərək dedi: “Ağa, sən mənə beş talant əmanət etdin. Budur, mən daha beş talant qazandım”.   <span class="verse" id="V21">21&#160;</span>Ağası ona dedi: “Afərin, yaxşı və sadiq qulum! Sən xırda işlərdə sadiq oldun, səni böyük işlər üzərinə qoyacağam. Ağanın sevincinə şərik ol!”   </div><div class='p'> <span class="verse" id="V22">22&#160;</span>İki talant alan da gəlib dedi: “Ağa, mənə iki talant əmanət etdin. Budur, mən daha iki talant qazandım”.   <span class="verse" id="V23">23&#160;</span>Ağası ona dedi: “Afərin, yaxşı və sadiq qulum! Sən xırda işlərdə sadiq oldun, səni böyük işlər üzərinə qoyacağam. Ağanın sevincinə şərik ol!”   </div><div class='p'> <span class="verse" id="V24">24&#160;</span>Bir talant alan da gəlib dedi: “Ağa, sənin sərt bir adam olduğunu bilirdim. Əkmədiyin yerdən biçərsən, səpmədiyin yerdən yığarsan.   <span class="verse" id="V25">25&#160;</span>Ona görə qorxdum, gedib sənin talantını torpaqda gizlətdim. Buyur, öz malını geri götür!”   <span class="verse" id="V26">26&#160;</span>Ağası isə cavab verib ona dedi: “Pis və tənbəl qul! Mənim əkmədiyim yerdən biçdiyimi və səpmədiyim yerdən yığdığımı bilirdinmi?   <span class="verse" id="V27">27&#160;</span>Onda gərək mənim pulumu sərraflara verəydin ki, mən qayıdanda onu faizlə geri alım.   <span class="verse" id="V28">28&#160;</span>İndi əlindəki talantı ondan alın və on talantı olana verin!   <span class="verse" id="V29">29&#160;</span><a href="#FN6" class="notemark">*<span class="popup">Mat. 13:12; Mark 4:25; Luka 8:18</span></a>Çünki kimin varıdırsa, daha çox veriləcək və o, bolluq içində olacaq, kimin yoxudursa, əlində olan da ondan alınacaq.   <span class="verse" id="V30">30&#160;</span><a href="#FN7" class="notemark">*<span class="popup">Mat. 8:12; 22:13; Luka 13:28</span></a>Yaramaz qulu isə qaranlıq çölə atın. Orada ağlaşma və diş qıcırtısı olacaq”.   </div><div class='s'>Qoyunlar və keçilər </div> <div class='p'> <span class="verse" id="V31">31&#160;</span><a href="#FN8" class="notemark">*<span class="popup">Mat. 16:27; 19:28</span></a>Bəşər Oğlu bütün mələklərlə birlikdə izzəti ilə gələn zaman Öz izzətli taxtına oturacaq.   <span class="verse" id="V32">32&#160;</span>Bütün millətlər Onun önündə toplaşacaq, O da qoyunları keçilərdən ayıran bir çoban kimi onları bir-birindən ayıracaq.   <span class="verse" id="V33">33&#160;</span>Qoyunları sağına, keçiləri isə soluna qoyacaq.   </div><div class='p'> <span class="verse" id="V34">34&#160;</span>O zaman Padşah sağındakılara deyəcək: “Ey sizlər, Atamın xeyir-dua verdiyi adamlar! Gəlin, dünya yaranandan bəri sizin üçün hazırlanmış olan Padşahlığı irs alın.   <span class="verse" id="V35">35&#160;</span>Çünki ac idim, Mənə yemək verdiniz; susamışdım, Mənə su verdiniz; qərib idim, Məni qəbul etdiniz;   <span class="verse" id="V36">36&#160;</span>çılpaq idim, Məni geyindirdiniz; xəstə idim, qayğımı çəkdiniz; zindanda idim, yanıma gəldiniz”.   <span class="verse" id="V37">37&#160;</span>Onda salehlər Ona cavab verib deyəcəklər: “Ya Rəbb, biz Səni nə vaxt ac görüb yemək verdik və ya susamış görüb su verdik?   <span class="verse" id="V38">38&#160;</span>Nə vaxt Səni qərib görüb qəbul etdik və ya çılpaq görüb geyindirdik?   <span class="verse" id="V39">39&#160;</span>Nə vaxt Səni xəstə və ya zindanda görüb yanına gəldik?”   <span class="verse" id="V40">40&#160;</span>Padşah da cavab verib onlara deyəcək: “Sizə doğrusunu deyirəm: siz bu ən kiçik qardaşlarımdan birinə etdiyinizi Mənə etmiş oldunuz”.   </div><div class='p'> <span class="verse" id="V41">41&#160;</span>O zaman solundakılara deyəcək: “Ey lənətə gəlmişlər, çəkilin önümdən! İblislə onun mələklərinə hazırlanmış olan əbədi oda yollanın!   <span class="verse" id="V42">42&#160;</span>Çünki ac idim, Mənə yemək vermədiniz; susamışdım, Mənə su vermədiniz;   <span class="verse" id="V43">43&#160;</span>qərib idim, Məni qəbul etmədiniz; çılpaq idim, Məni geyindirmədiniz; xəstə və zindanda idim, qayğımı çəkmədiniz”.   <span class="verse" id="V44">44&#160;</span>Onda onlar da cavab verib deyəcəklər: “Ya Rəbb, Səni nə vaxt ac, susamış, qərib, çılpaq, xəstə və yaxud zindanda gördük ki, Sənə xidmət etmədik?”   <span class="verse" id="V45">45&#160;</span>O zaman onlara cavab verib deyəcək: “Sizə doğrusunu deyirəm: siz bu ən kiçiklərdən birinə etmədiyinizi Mənə etməmiş oldunuz”.   <span class="verse" id="V46">46&#160;</span><a href="#FN9" class="notemark">*<span class="popup">Dan. 12:2</span></a>Bunlar əbədi əzaba, salehlərsə əbədi həyata gedəcək».   </div><ul class='tnav'>
<li><a href='index.htm'>MATTA</a></li>
<li><a href='MAT24.htm'>&lt;</a></li>
<li><a href='MAT.htm'>25</a></li>
<li><a href='MAT26.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">25:1</a>
<span class="xt"><a href='LUK12.htm#V35'>Luka 12:35</a></span></p>
<p class="x" id="FN2"><span class="notemark">*</span><a class="notebackref" href="#V11">25:11</a>
<span class="xt"><a href='LUK13.htm#V25'>Luka 13:25</a></span></p>
<p class="x" id="FN3"><span class="notemark">*</span><a class="notebackref" href="#V13">25:13</a>
<span class="xt"><a href='MRK13.htm#V33'>Mark 13:33</a></span></p>
<p class="f" id="FN4"><span class="notemark">*</span><a class="notebackref" href="#V13">25:13</a>
<span class="fq">Nə günü </span><span class="ft">– bəzi əlyazmalarda </span><span class="fq">Bəşər Oğlunun gələcəyi nə günü.</span></p>
<p class="x" id="FN5"><span class="notemark">*</span><a class="notebackref" href="#V14">25:14</a>
<span class="xt"><a href='MRK13.htm#V34'>Mark 13:34</a></span></p>
<p class="x" id="FN6"><span class="notemark">*</span><a class="notebackref" href="#V29">25:29</a>
<span class="xt"><a href='MAT13.htm#V12'>Mat. 13:12</a>; <a href='MRK04.htm#V25'>Mark 4:25</a>; <a href='LUK08.htm#V18'>Luka 8:18</a></span></p>
<p class="x" id="FN7"><span class="notemark">*</span><a class="notebackref" href="#V30">25:30</a>
<span class="xt"><a href='MAT08.htm#V12'>Mat. 8:12</a>; <a href='MAT22.htm#V13'>22:13</a>; <a href='LUK13.htm#V28'>Luka 13:28</a></span></p>
<p class="x" id="FN8"><span class="notemark">*</span><a class="notebackref" href="#V31">25:31</a>
<span class="xt"><a href='MAT16.htm#V27'>Mat. 16:27</a>; <a href='MAT19.htm#V28'>19:28</a></span></p>
<p class="x" id="FN9"><span class="notemark">*</span><a class="notebackref" href="#V46">25:46</a>
<span class="xt"><a href='DAN12.htm#V2'>Dan. 12:2</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
