<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 33</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA032.htm'>&lt;</a></li>
<li><a href='PSA.htm'>33</a></li>
<li><a href='PSA034.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>Məzmur 33 </div> <div class='q'> <span class="verse" id="V1">1&#160;</span>Ey salehlər, Rəbbi mədh edin,  </div><div class='q'>Ürəyidüz olanlara həmd söyləmək yaraşır.   </div><div class='q'> <span class="verse" id="V2">2&#160;</span>Lira çalın, Rəbbə şükür edin,  </div><div class='q'>On telli çənglə Onu tərənnüm edin,   </div><div class='q'> <span class="verse" id="V3">3&#160;</span><a href="#FN1" class="notemark">*<span class="popup">Zəb. 98:1; Yeş. 42:10; Vəhy 5:9-10 </span></a> Ona yeni bir nəğmə oxuyun,  </div><div class='q'>Sevinc nidaları ilə çalın.   </div><div class='q'> <span class="verse" id="V4">4&#160;</span>Çünki Rəbbin sözü haqdır,  </div><div class='q'>Hər işini sədaqətlə aparır.   </div><div class='q'> <span class="verse" id="V5">5&#160;</span>Rəbb salehliyi və ədaləti sevir,  </div><div class='q'>Yer üzü Onun məhəbbəti ilə dolur.   </div><div class='b'> &#160; </div> <div class='q'> <span class="verse" id="V6">6&#160;</span>Göylər Rəbbin sözü ilə,  </div><div class='q'>Səma cisimləri Onun hökmü ilə yarandı.   </div><div class='q'> <span class="verse" id="V7">7&#160;</span>Dənizin sularını bir yerə yığdı,  </div><div class='q'>Dərin suları anbarlarda saxladı.   </div><div class='q'> <span class="verse" id="V8">8&#160;</span>Qoy bütün dünya Rəbdən qorxsun,  </div><div class='q'>Bütün yer üzünün əhalisi Onu şərəfləndirsin.   </div><div class='q'> <span class="verse" id="V9">9&#160;</span>Çünki nə söylədi, mövcud oldu,  </div><div class='q'>Nə əmr etdi, quruldu.   </div><div class='q'> <span class="verse" id="V10">10&#160;</span>Rəbb millətlərin məsləhətini puç edər,  </div><div class='q'>Xalqların məqsədini heç edər.   </div><div class='q'> <span class="verse" id="V11">11&#160;</span>Lakin Rəbbin məsləhəti əbədi olar,  </div><div class='q'>Ürəyinin məqsədi nəsillər ötsə də, qalar.   </div><div class='b'> &#160; </div> <div class='q'> <span class="verse" id="V12">12&#160;</span>Nə bəxtiyardır o millət ki Allahı Rəbdir,  </div><div class='q'>O xalq ki Rəbb onu irs olaraq seçmişdir.   </div><div class='q'> <span class="verse" id="V13">13&#160;</span>Rəbb göylərdən baxır,  </div><div class='q'>Bütün bəşər övladlarını görür,   </div><div class='q'> <span class="verse" id="V14">14&#160;</span>Taxtında oturduğu yerdən  </div><div class='q'>Bütün dünya əhalisini görür.   </div><div class='q'> <span class="verse" id="V15">15&#160;</span>Odur hər bir insanın ürəyini yaradan,  </div><div class='q'>Əməllərini anlayan.   </div><div class='b'> &#160; </div> <div class='q'> <span class="verse" id="V16">16&#160;</span>Qoşunun çoxluğu ilə heç bir padşah qurtulmaz,  </div><div class='q'>Qolunun gücü ilə heç bir cəngavər zəfər çalmaz.   </div><div class='q'> <span class="verse" id="V17">17&#160;</span>Qələbə üçün at boş şeydir,  </div><div class='q'>Qüvvətinin çoxluğu ilə bir kimsə xilas olmaz.   </div><div class='q'> <span class="verse" id="V18">18&#160;</span>Rəbbin gözü Ondan qorxanlara,  </div><div class='q'>Onun məhəbbətinə ümid bağlayanlara baxar.   </div><div class='q'> <span class="verse" id="V19">19&#160;</span>İstəyir ki, onları ölümdən qurtarsın,  </div><div class='q'>Qıtlıqda belə, onlar sağ qalsın.   </div><div class='b'> &#160; </div> <div class='q'> <span class="verse" id="V20">20&#160;</span>Könlümüz Rəbbin yolunu gözlər,  </div><div class='q'>Odur köməyimiz və sipərimiz.   </div><div class='q'> <span class="verse" id="V21">21&#160;</span>Bizim qəlbimiz Onda sevinc tapır,  </div><div class='q'>Müqəddəs isminə arxalanmışıq.   </div><div class='q'> <span class="verse" id="V22">22&#160;</span>Ya Rəbb, ümidimizi Sənə bağlamışıq,  </div><div class='q'>Məhəbbətin üzərimizdən tükənməsin.   </div><ul class='tnav'>
<li><a href='index.htm'>ZƏBUR</a></li>
<li><a href='PSA032.htm'>&lt;</a></li>
<li><a href='PSA.htm'>33</a></li>
<li><a href='PSA034.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">33:3</a>
<span class="xt"><a href='PSA098.htm#V1'>Zəb. 98:1</a>; <a href='ISA42.htm#V10'>Yeş. 42:10</a>; <a href='REV05.htm#V9'>Vəhy 5:9-10</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
