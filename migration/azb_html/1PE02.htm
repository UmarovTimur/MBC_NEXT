<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 PETER 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 PETER</a></li>
<li><a href='1PE01.htm'>&lt;</a></li>
<li><a href='1PE.htm'>2</a></li>
<li><a href='1PE03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>Beləliklə, hər cür pisliyi, hiyləni, ikiüzlülüyü, paxıllığı və hər cür böhtançılığı üzərinizdən atın.   <span class="verse" id="V2">2&#160;</span>Anadan təzə olmuş çağalar kimi pak ruhani südə susayın ki, bununla bəslənib böyüyərək xilasa nail olasınız.   <span class="verse" id="V3">3&#160;</span><a href="#FN1" class="notemark">*<span class="popup">Zəb. 34:8</span></a>Çünki siz daddınız ki, Rəbb nə qədər xeyirxahdır.   </div><div class='s'>Diri daş və seçilmiş xalq </div> <div class='p'> <span class="verse" id="V4">4&#160;</span>İnsanların rədd etdiyi, amma Allahın qiymətli sayıb-seçdiyi diri Daşa, Rəbbə yaxınlaşaraq   <span class="verse" id="V5">5&#160;</span>özünüz də diri daşlar kimi hörülün ki, ruhani ev qurulsun. Orada müqəddəs kahin dəstəsi olasınız və İsa Məsih vasitəsilə Allaha məqbul olan ruhani qurbanlar təqdim edəsiniz.   <span class="verse" id="V6">6&#160;</span><a href="#FN2" class="notemark">*<span class="popup">Yeş. 28:16</span></a>Çünki Müqəddəs Yazıda yazılıb:  </div><div class='q'>«Budur, Sionda bir daş,  </div><div class='q'>Seçilmiş, qiymətli bir guşədaşı qoyuram.  </div><div class='q'>Ona iman edən kəs əsla utandırılmaz».   </div><div class='m'> <span class="verse" id="V7">7&#160;</span><a href="#FN3" class="notemark">*<span class="popup">Zəb. 118:22</span></a>Beləliklə, iman edən sizlər üçün bu daş qiymətlidir, amma iman etməyənlər üçün «bənnaların rədd etdiyi daş guşədaşı olub»,   <span class="verse" id="V8">8&#160;</span><a href="#FN4" class="notemark">*<span class="popup">Yeş. 8:14-15</span></a>«büdrəmə daşı və yıxma qayası» da oldu. Onlar kəlama itaət etmədikləri üçün büdrəyir və onların təyinatı budur.   </div><div class='p'> <span class="verse" id="V9">9&#160;</span><a href="#FN5" class="notemark">*<span class="popup">Çıx. 19:5-6; Qanun. 4:20; 7:6; 14:2; Yeş. 43:20-21; Titə 2:14</span></a>Amma siz seçilmiş nəsil, Padşahın kahin dəstəsi, müqəddəs millət, Allaha məxsus olan xalqsınız. Sizi qaranlıqdan Öz heyrətamiz nuruna çağıran Allahın çox gözəl işlərini elan etmək üçün seçilmisiniz.   <span class="verse" id="V10">10&#160;</span><a href="#FN6" class="notemark">*<span class="popup">Huşə 2:23</span></a>Bir zamanlar xalq deyildiniz, amma indi Allahın xalqısınız. Bir zamanlar mərhəmət tapmamışdınız, indi isə mərhəmət almısınız.   </div><div class='p'> <span class="verse" id="V11">11&#160;</span>Sevimlilər, sizə yalvarıram, cana qarşı mübarizə aparan cismani ehtiraslardan uzaqlaşın. Çünki siz bu dünyada qərib və gəlməsiniz.   <span class="verse" id="V12">12&#160;</span>İmanlı olmayanların arasında yaxşı həyat tərzi sürün ki, sizi pislik edən adamlar kimi təqsirləndirib böhtan atsalar da, yaxşı işlərinizi müşahidə edib Allahın onlara yaxınlaşdığı gündə Onu izzətləndirsinlər.   </div><div class='s'>Rəhbərlərə tabe olun </div> <div class='p'> <span class="verse" id="V13">13&#160;</span><a href="#FN7" class="notemark">*<span class="popup">Rom. 13:1</span></a>İnsanın yaratdığı hər quruma Rəbb naminə tabe olun; həm ali hakimiyyət olduğuna görə padşaha,   <span class="verse" id="V14">14&#160;</span>həm də pislik edənləri cəzalandırmaq, yaxşılıq edənləri də tərifləmək üçün onun tərəfindən göndərilən valilərə tabe olun.   <span class="verse" id="V15">15&#160;</span>Çünki Allahın iradəsi yaxşılıq edərək axmaqların cahilliyini susdurmanızdır.   <span class="verse" id="V16">16&#160;</span>Azad insanlar kimi yaşayın. Amma azadlığınızı pislik etmək üçün bəhanə saymayıb Allahın qulları olaraq yaşayın.   <span class="verse" id="V17">17&#160;</span>Hamıya hörmət edin. İmanlı bacı-qardaşları sevin, Allahdan qorxun, padşaha hörmət edin.   </div><div class='p'> <span class="verse" id="V18">18&#160;</span>Ey xidmətçilər! Yalnız xeyirxah və mülayimlərə deyil, zalım ağalarınıza da tam ehtiramla tabe olun.   <span class="verse" id="V19">19&#160;</span>Əgər biri Allah qarşısındakı vicdan naminə, haqsız yerə əzab çəkib kədərə tab gətirirsə, bu, tərifə layiqdir.   <span class="verse" id="V20">20&#160;</span>Axı etdiyiniz günahlara görə döyülsəniz və buna dözsəniz, bu sizə nə şərəf gətirər? Amma siz yaxşılıq etdiyiniz üçün əzab çəkib dözsəniz, bu Allah qarşısında tərifə layiqdir.   <span class="verse" id="V21">21&#160;</span>Siz məhz bunun üçün çağırıldınız. Çünki Məsih də sizin üçün əzab çəkdi və sizə nümunə oldu ki, siz də Onun izi ilə gedəsiniz.   </div><div class='q'> <span class="verse" id="V22">22&#160;</span><a href="#FN8" class="notemark">*<span class="popup">Yeş. 53:9</span></a>O heç bir günah etmədi,  </div><div class='q'>Ağzından hiylə sözü çıxmadı.   </div><div class='q'> <span class="verse" id="V23">23&#160;</span><a href="#FN9" class="notemark">*<span class="popup">Yeş. 53:7</span></a>Onu söydülər, O isə cavabında söymürdü,  </div><div class='q'>Əzab çəkərək heç kimi hədələmirdi,  </div><div class='q'>Əksinə, ədalətli Hakimə Özünü təslim etdi.   </div><div class='m'> <span class="verse" id="V24">24&#160;</span><a href="#FN10" class="notemark">*<span class="popup">Yeş. 53:5</span></a>O, bədəni çarmıxa çəkilərək<a href="#FN11" class="notemark">*<span class="popup">Çarmıxa çəkilərək – hərfi tərcümədə ağacdan asılaraq.</span></a> bizim günahlarımızı Öz üzərinə götürdü ki, biz günaha münasibətdə ölüb salehlik üçün yaşayaq. Onun yaraları ilə siz şəfa tapdınız.   <span class="verse" id="V25">25&#160;</span><a href="#FN12" class="notemark">*<span class="popup">Yeş. 53:6</span></a>Hamınız qoyun kimi yolunuzu azmışdınız, indi isə canınızın Çobanına və Nəzarətçisinə tərəf döndünüz.   </div><ul class='tnav'>
<li><a href='index.htm'>1 PETER</a></li>
<li><a href='1PE01.htm'>&lt;</a></li>
<li><a href='1PE.htm'>2</a></li>
<li><a href='1PE03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">2:3</a>
<span class="xt"><a href='PSA034.htm#V8'>Zəb. 34:8</a></span></p>
<p class="x" id="FN2"><span class="notemark">*</span><a class="notebackref" href="#V6">2:6</a>
<span class="xt"><a href='ISA28.htm#V16'>Yeş. 28:16</a></span></p>
<p class="x" id="FN3"><span class="notemark">*</span><a class="notebackref" href="#V7">2:7</a>
<span class="xt"><a href='PSA118.htm#V22'>Zəb. 118:22</a></span></p>
<p class="x" id="FN4"><span class="notemark">*</span><a class="notebackref" href="#V8">2:8</a>
<span class="xt"><a href='ISA08.htm#V14'>Yeş. 8:14-15</a></span></p>
<p class="x" id="FN5"><span class="notemark">*</span><a class="notebackref" href="#V9">2:9</a>
<span class="xt"><a href='EXO19.htm#V5'>Çıx. 19:5-6</a>; <a href='DEU04.htm#V20'>Qanun. 4:20</a>; <a href='DEU07.htm#V6'>7:6</a>; <a href='DEU14.htm#V2'>14:2</a>; <a href='ISA43.htm#V20'>Yeş. 43:20-21</a>; <a href='TIT02.htm#V14'>Titə 2:14</a></span></p>
<p class="x" id="FN6"><span class="notemark">*</span><a class="notebackref" href="#V10">2:10</a>
<span class="xt"><a href='HOS02.htm#V23'>Huşə 2:23</a></span></p>
<p class="x" id="FN7"><span class="notemark">*</span><a class="notebackref" href="#V13">2:13</a>
<span class="xt"><a href='ROM13.htm#V1'>Rom. 13:1</a></span></p>
<p class="x" id="FN8"><span class="notemark">*</span><a class="notebackref" href="#V22">2:22</a>
<span class="xt"><a href='ISA53.htm#V9'>Yeş. 53:9</a></span></p>
<p class="x" id="FN9"><span class="notemark">*</span><a class="notebackref" href="#V23">2:23</a>
<span class="xt"><a href='ISA53.htm#V7'>Yeş. 53:7</a></span></p>
<p class="x" id="FN10"><span class="notemark">*</span><a class="notebackref" href="#V24">2:24</a>
<span class="xt"><a href='ISA53.htm#V5'>Yeş. 53:5</a></span></p>
<p class="f" id="FN11"><span class="notemark">*</span><a class="notebackref" href="#V24">2:24</a>
<span class="fq">Çarmıxa çəkilərək </span><span class="ft">– hərfi tərcümədə </span><span class="fq">ağacdan asılaraq.</span></p>
<p class="x" id="FN12"><span class="notemark">*</span><a class="notebackref" href="#V25">2:25</a>
<span class="xt"><a href='ISA53.htm#V6'>Yeş. 53:6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
