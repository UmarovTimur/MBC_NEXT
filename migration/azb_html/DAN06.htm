<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab DANİEL 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>DANİEL</a></li>
<li><a href='DAN05.htm'>&lt;</a></li>
<li><a href='DAN.htm'>6</a></li>
<li><a href='DAN07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>Daniel şirlərlə quyuda </div> <div class='p'> <span class="verse" id="V1">1&#160;</span>Dara qərara aldı ki, ölkəyə başçılıq etmək üçün padşahlığın bütün ərazisinə yüz iyirmi canişin təyin etsin,   <span class="verse" id="V2">2&#160;</span>onlara isə üç vəzir başçılıq etsin. Bu canişinlər onlara hesabat versin, padşaha da ziyan dəyməsin. Həmin üç vəzirdən biri Daniel idi.   <span class="verse" id="V3">3&#160;</span>Bu adam – Daniel başqa vəzirlərdən və canişinlərdən üstün idi, çünki o, iti ağla malik idi. Buna görə də padşah qərara gəlmişdi ki, onu bütün ölkəyə başçı qoysun.   </div><div class='p'> <span class="verse" id="V4">4&#160;</span>Belə olanda vəzirlər və canişinlər Danieli ölkənin idarə işlərində ittiham etmək üçün bir bəhanə axtarmağa başladılar, ancaq heç bir bəhanə və təqsir tapa bilmədilər, çünki Daniel etibarlı idi və onda heç bir səhv yaxud təqsir tapılmadı.   <span class="verse" id="V5">5&#160;</span>Nəhayət, bu adamlar dedi: «Əgər bu adamın – Danielin Allahının dinində onun əleyhinə bir şey tapmasaq, ona qarşı bir bəhanə tapa bilməyəcəyik».   </div><div class='p'> <span class="verse" id="V6">6&#160;</span>Onda bu vəzirlər və canişinlər padşahın yanına gəldi və ona belə dedi: «Qoy padşah Dara həmişə sağ olsun!   <span class="verse" id="V7">7&#160;</span>Ölkənin bütün vəzirləri, əmirləri, canişinləri, müşavirləri və valiləri birlikdə razılaşdı ki, belə bir padşah fərmanı və qadağan əmri verilsin: ey padşah, otuz gün ərzində kim səndən başqa bir allaha yaxud insana dua etsə, şirlər olan quyuya atılsın.   <span class="verse" id="V8">8&#160;</span>Ey padşah, indi bu qadağan əmrini ver, Midiya və Fars qanunlarına əsasən dəyişilməz və heç vaxt pozulmayan bir fərmanı imzala».   <span class="verse" id="V9">9&#160;</span>Padşah Dara belə bir fərmanı və qadağan əmrini imzaladı.   </div><div class='p'> <span class="verse" id="V10">10&#160;</span>Daniel belə bir fərmanın imzalandığını öyrəndikdə öz evinə qayıtdı. Onun yuxarı otağının Yerusəlimə tərəf olan pəncərələri açıq idi. Daniel əvvəllər etdiyi kimi gündə üç dəfə diz çöküb öz Allahına dua etdi və Onun önündə şükür etdi.   <span class="verse" id="V11">11&#160;</span>Onda bu adamlar birlikdə oraya gedib Danielin Allaha dua etdiyini və yalvardığını gördülər.   <span class="verse" id="V12">12&#160;</span>Sonra gəlib padşaha öz qadağan əmri barədə dedilər: «Ey padşah, otuz gün ərzində kim səndən başqa bir allaha yaxud insana dua edərsə, şirlər olan quyuya atılsın deyə qadağan əmri imzalamadınmı?» Padşah cavab verdi: «Bu qərar dəyişilməz olan Midiya və Fars qanunlarına əsasən qətidir».   <span class="verse" id="V13">13&#160;</span>O vaxt onlar padşaha dedi: «Ey padşah, sürgün olunmuş Yəhudalılardan olan Daniel səni və imzaladığın qadağan əmrini saymayaraq gündə üç dəfə dua edir».   <span class="verse" id="V14">14&#160;</span>Padşah bu sözləri eşidəndə çox kədərləndi və ürəyində niyyət etdi ki, Danieli qurtarsın. Padşah hətta günəş batana qədər onu xilas etməyə çalışdı.   <span class="verse" id="V15">15&#160;</span>Ancaq o adamlar birlikdə padşahın yanına gəlib ona dedi: «Ey padşah, bunu bil ki, Midiya və Fars qanunlarına görə padşahın təsdiq etdiyi qadağan əmri və fərman dəyişilməz».   </div><div class='p'> <span class="verse" id="V16">16&#160;</span>Bunu eşitdikdə padşah əmr etdi və Danieli gətirib şirlər olan quyuya atdılar. Padşah Danielə belə dedi: «Daim qulluq etdiyin Allahın səni qurtarsın!»   <span class="verse" id="V17">17&#160;</span>Sonra bir daş gətirilib quyunun ağzına qoyuldu. Danielin hökmündə heç nə dəyişməsin deyə padşah özünün möhür üzüyü və əyanlarının üzükləri ilə daşı möhürlədi.   <span class="verse" id="V18">18&#160;</span>Sonra padşah öz sarayına qayıtdı. Gecəni yemək yemədən və əylənmədən keçirdi, yuxusu da qaçdı.   </div><div class='p'> <span class="verse" id="V19">19&#160;</span>Səhər açılanda padşah yerindən qalxıb tələsik şirlərin olduğu quyuya getdi.   <span class="verse" id="V20">20&#160;</span>Oraya yaxınlaşanda kədərli səslə Danieli çağırıb dedi: «Ey Daniel, var olan Allahın qulu! Daim qulluq etdiyin Allahın səni şirlərdən qurtara bildimi?»   <span class="verse" id="V21">21&#160;</span>Onda Daniel padşaha dedi: «Qoy padşah həmişə sağ olsun!   <span class="verse" id="V22">22&#160;</span>Allahım Öz mələyini göndərib şirlərin ağzını bağladı və onlar mənə toxunmadı, çünki mənim Allahın önündə təqsirsiz olduğum bilindi. Ey padşah, sənə qarşı da heç bir cinayət etməmişəm».   <span class="verse" id="V23">23&#160;</span>Onda padşah çox sevindi və Danieli quyudan çıxarmağı əmr etdi. Daniel quyudan çıxarılanda onun bədənində heç bir zədə yox idi, çünki öz Allahına güvənmişdi.   <span class="verse" id="V24">24&#160;</span>Padşah əmr etdi və Danieli ittiham edən adamlar gətirildi. Onları uşaqları və arvadları ilə birlikdə şirlərin olduğu quyuya atdılar. Quyunun dibinə çatmamış şirlər onları qapıb sümüklərini qırdı.   </div><div class='p'> <span class="verse" id="V25">25&#160;</span>O zaman padşah Dara bütün dünyada yaşayan xalqlara, millətlərə və dillərə mənsub olan adamlara belə yazdı: «Sülhünüz bol olsun!   <span class="verse" id="V26">26&#160;</span>Fərman verirəm ki, bütün padşahlığımın ərazisində olan adamlar Danielin Allahından qorxub titrəsin.  </div><div class='q'>O, var olan Allahdır, əbədi olaraq mövcuddur,  </div><div class='q'>Onun padşahlığı dağılmaz və hökmranlığı sonsuzdur.   </div><div class='q'> <span class="verse" id="V27">27&#160;</span>O qurtarıb xilas edər, göydə və yerdə əlamətlər,  </div><div class='q'>Möcüzələr göstərər.  </div><div class='q'>Danieli şirlərin pəncəsindən O qurtardı».   </div><div class='p'> <span class="verse" id="V28">28&#160;</span>Bu adam – Daniel Daranın, Fars Kirin padşahlığında uğur qazandı.   </div><ul class='tnav'>
<li><a href='index.htm'>DANİEL</a></li>
<li><a href='DAN05.htm'>&lt;</a></li>
<li><a href='DAN.htm'>6</a></li>
<li><a href='DAN07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
