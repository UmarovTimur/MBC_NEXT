<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HƏVARİLƏRİN İŞLƏRİ 7</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT06.htm'>&lt;</a></li>
<li><a href='ACT.htm'>7</a></li>
<li><a href='ACT08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>Stefanın nitqi </div> <div class='p'> <span class="verse" id="V1">1&#160;</span>Baş kahin Stefandan soruşdu: «Bunlar doğrudurmu?»   <span class="verse" id="V2">2&#160;</span><a href="#FN1" class="notemark">*<span class="popup">Yar. 12:1</span></a>Stefan belə cavab verdi: «Qardaşlar və atalar, məni dinləyin! Atamız İbrahim hələ Mesopotamiyada ikən Xaranda məskunlaşmazdan əvvəl izzətli Allah ona göründü.   <span class="verse" id="V3">3&#160;</span>Ona belə dedi: “Öz torpağından, qohumlarının arasından çıx, sənə göstərəcəyim torpağa get”.   <span class="verse" id="V4">4&#160;</span><a href="#FN2" class="notemark">*<span class="popup">Yar. 11:31; 12:4</span></a>Buna görə İbrahim Xaldeylilərin ölkəsini tərk edib Xarana köçdü. Atasının ölümündən sonra Allah onu oradan da götürüb sizin indi yaşadığınız bu ölkəyə gətirdi.   <span class="verse" id="V5">5&#160;</span><a href="#FN3" class="notemark">*<span class="popup">Yar. 12:7; 13:15; 15:18-21; 17:8</span></a>Burada ona irs olaraq bir qarış belə, torpaq vermədi. Amma İbrahimin o zaman hələ övladı olmasa da, Allah bu torpağı mülk olaraq ona və onun gələcək nəslinə verəcəyini vəd etmişdi.   <span class="verse" id="V6">6&#160;</span><a href="#FN4" class="notemark">*<span class="popup">Yar. 15:13-14; Çıx. 3:12</span></a>Allah ona belə dedi: “Nəslin yad ölkədə qərib olacaq, orada olan millətə köləlik edəcək və onlara dörd yüz il zülm ediləcək”.   <span class="verse" id="V7">7&#160;</span>“Ancaq onların köləlik edəcəkləri milləti Özüm cəzalandıracağam” dedi Allah, “bundan sonra oradan çıxacaqlar” və “bu yerdə Mənə ibadət edəcəklər”.   <span class="verse" id="V8">8&#160;</span><a href="#FN5" class="notemark">*<span class="popup">Yar. 17:10-14; 21:2-4; 25:26; 29:31–35:18</span></a>Sonra Allah onunla sünnətlə bağlı Əhd kəsdi. Beləliklə də, İbrahim İshaqın atası olarkən onu səkkiz günlük olanda sünnət etdi. Bundan sonra İshaqdan Yaqub, Yaqubdan da on iki ulu babamız törədi.   </div><div class='p'> <span class="verse" id="V9">9&#160;</span><a href="#FN6" class="notemark">*<span class="popup">Yar. 37:11,28; 39:2,21; 41:39-41</span></a>Bu ulu babalarımız paxıllıqdan Yusifi qul kimi Misirə satdı. Lakin Allah Yusifə yar idi.   <span class="verse" id="V10">10&#160;</span>Onu bütün əziyyətlərdən qurtardı və ona hikmət verərək Misir hökmdarı fironun gözündə lütf qazandırdı. Firon onu Misirin və öz sarayında olan bütün xalqın rəhbəri təyin etdi.   <span class="verse" id="V11">11&#160;</span><a href="#FN7" class="notemark">*<span class="popup">Yar. 42:1-2</span></a>Sonra bütün Misir və Kənan torpağı aclıq və böyük əziyyətlərlə üzləşdi. Bu ata-babalarımız yemək tapa bilmədi.   <span class="verse" id="V12">12&#160;</span>Yaqub eşidəndə ki, Misirdə taxıl var, bu ata-babalarımızı birinci dəfə oraya göndərdi.   <span class="verse" id="V13">13&#160;</span><a href="#FN8" class="notemark">*<span class="popup">Yar. 45:1-3; 47:2-10</span></a>Onlar ikinci dəfə Misirə gələndə Yusif özünü qardaşlarına tanıtdı. Bununla da firon Yusifin ailəsi ilə tanış oldu.   <span class="verse" id="V14">14&#160;</span><a href="#FN9" class="notemark">*<span class="popup">Yar. 45:9-11,17-18; 46:27</span></a>Yusif atası Yaquba xəbər göndərib onunla birgə bütün qohumlarını – yetmiş beş nəfəri çağırtdırdı.   <span class="verse" id="V15">15&#160;</span><a href="#FN10" class="notemark">*<span class="popup">Yar. 46:1-7; 49:33</span></a>Beləliklə, Yaqub Misirə getdi. Özü ilə bu ata-babalarımız da orada öldü.   <span class="verse" id="V16">16&#160;</span><a href="#FN11" class="notemark">*<span class="popup">Yar. 23:3-16; 33:19; 50:7-13; Yeşua 24:32</span></a>Onların cəsədləri sonradan Şekemə gətirildi və Şekemdə İbrahimin Xamor övladlarından bir neçə gümüşə satın aldığı qəbirdə dəfn olundu.   </div><div class='p'> <span class="verse" id="V17">17&#160;</span><a href="#FN12" class="notemark">*<span class="popup">Çıx. 1:7-8</span></a>Allahın İbrahimə bəyan etdiyi vədin həyata keçdiyi vaxt yaxınlaşanda Misirdəki xalqımızın sayı bir xeyli çoxalmışdı.   <span class="verse" id="V18">18&#160;</span>Axırda Misirdə Yusifi tanımayan yeni bir padşah taxta çıxdı.   <span class="verse" id="V19">19&#160;</span><a href="#FN13" class="notemark">*<span class="popup">Çıx. 1:10-11,22</span></a>Bu adam soydaşlarımıza hiylə işlətdi, zorakılıqla ata-babalarımızı məcbur etdi ki, yeni doğulan körpələrini sağ qalmasın deyə bayıra atsınlar.   <span class="verse" id="V20">20&#160;</span><a href="#FN14" class="notemark">*<span class="popup">Çıx. 2:2-10</span></a>Bu dövrdə son dərəcə gözəl bir körpə olan Musa doğuldu. O, üç ay atasının evində bəsləndi.   <span class="verse" id="V21">21&#160;</span>Sonra o da bayıra atıldı. Onu fironun qızı tapıb özünə övlad etdi və öz oğlu kimi böyütdü.   <span class="verse" id="V22">22&#160;</span>Musa Misirlilərin bütün elmi biliklərinə bağlı tərbiyə alıb söz və əməlində güclü bir şəxsiyyət oldu.   </div><div class='p'> <span class="verse" id="V23">23&#160;</span><a href="#FN15" class="notemark">*<span class="popup">Çıx. 2:11-15</span></a>Musa qırx yaşına çatanda ürəyində soydaşları İsrail övladlarının vəziyyətini yaxından bilmək arzusu oyandı.   <span class="verse" id="V24">24&#160;</span>Onlardan birinin zərər çəkdiyini görəndə Musa onu müdafiə etdi. Zərər vuran Misirlini öldürərək əzilən insanın intiqamını aldı.   <span class="verse" id="V25">25&#160;</span>O belə fikirləşdi: “Soydaşlarım dərk edəcəklər ki, mənim vasitəmlə Allah onları xilas edir”. Amma onlar bunu dərk etmədilər.   <span class="verse" id="V26">26&#160;</span>Ertəsi gün Musa dalaşan iki İsraillini görəndə onları barışdırmaq istədi və dedi: “Ay kişilər, siz soydaşsınız, niyə bir-birinizə zərər vurursunuz?”   <span class="verse" id="V27">27&#160;</span>Lakin soydaşına zərər vuran kişi Musanı itələyib dedi: “Səni bizim üstümüzə kim başçı və hakim qoyub?   <span class="verse" id="V28">28&#160;</span>Yoxsa dünən Misirlini öldürdüyün kimi məni də öldürmək fikrindəsən?”   <span class="verse" id="V29">29&#160;</span><a href="#FN16" class="notemark">*<span class="popup">Çıx. 18:2-4</span></a>Bu sözə görə Musa qaçdı. O, Midyan torpağında, qürbətdə yaşadı və orada iki oğul atası oldu.   </div><div class='p'> <span class="verse" id="V30">30&#160;</span><a href="#FN17" class="notemark">*<span class="popup">Çıx. 3:1-10</span></a>Qırx il keçəndən sonra Musa Sina dağının yaxınlığındakı səhrada olanda mələk ona bir kol arasından od-alov içərisində göründü.   <span class="verse" id="V31">31&#160;</span>Musa gördüklərinə heyrətləndi. Baxmaq üçün oraya yaxınlaşanda Rəbbin səsini eşitdi:   <span class="verse" id="V32">32&#160;</span>“Mən ata-babalarının Allahı – İbrahimin, İshaqın və Yaqubun Allahıyam”. Musa qorxusundan lərzəyə gəlib baxmağa belə, cəsarət etmədi.   <span class="verse" id="V33">33&#160;</span>Rəbb ona dedi: “Ayaqlarından çarıqlarını çıxart, çünki durduğun yer müqəddəs torpaqdır.   <span class="verse" id="V34">34&#160;</span>Həqiqətən, Mən Misirdə olan xalqımın əziyyətini gördüm, fəryadlarını eşitdim və onları qurtarmaq üçün endim. İndi get, Mən səni Misirə göndərirəm”.   </div><div class='p'> <span class="verse" id="V35">35&#160;</span>Bu, həmin Musadır ki, onu rədd edib demişdilər: “Səni bizim üstümüzə kim başçı və hakim qoyub?” Amma Allah Musanı bir kol arasında görünən mələyin əli ilə başçı və qurtarıcı olaraq göndərdi.   <span class="verse" id="V36">36&#160;</span><a href="#FN18" class="notemark">*<span class="popup">Çıx. 7:3; 14:21; Say. 14:33</span></a>O, xalqı Misirdən çıxaran, həm orada, həm Qırmızı dənizdə, həm də qırx il ərzində səhrada xariqə və əlamətlər yaradan insan idi.   <span class="verse" id="V37">37&#160;</span><a href="#FN19" class="notemark">*<span class="popup">Qanun. 18:15,18</span></a>İsrail övladlarına “Allah məni yetirdiyi kimi sizin üçün öz soydaşlarınız içərisindən bir peyğəmbər yetirəcək”<a href="#FN20" class="notemark">*<span class="popup">Yetirəcək – bəzi əlyazmalarda yetirəcək. Ona qulaq asın.</span></a> deyən bu Musadır.   <span class="verse" id="V38">38&#160;</span><a href="#FN21" class="notemark">*<span class="popup">Çıx. 19:1–20:17; Qanun. 5:1-33</span></a>Bu, həmin adamdır ki, Sina dağında onunla danışan mələklə və ata-babalarımızla birgə səhradakı cəmiyyətdə olmuşdu. O, canlı sözlər almışdı ki, bizə versin.   <span class="verse" id="V39">39&#160;</span>Ata-babalarımızsa Musanın sözünə baxmaq istəmədi, onu rədd etdi və Misirə qayıtmağı arzuladılar.   <span class="verse" id="V40">40&#160;</span><a href="#FN22" class="notemark">*<span class="popup">Çıx. 32:1-6</span></a>Haruna dedilər: “Bizim üçün allahlar düzəlt ki, qabağımızca getsinlər. Çünki bizi Misir torpağından çıxaran adamın – bu Musanın başına nə iş gəldiyini bilmirik!”   <span class="verse" id="V41">41&#160;</span>O günlərdə dana şəklində bir büt düzəldib ona qurban gətirdilər və öz əlləri ilə düzəltdikləri bu büt üçün şənlik qurdular.   <span class="verse" id="V42">42&#160;</span><a href="#FN23" class="notemark">*<span class="popup">Amos 5:25-27</span></a>Buna görə Allah ata-babalarımızdan üz döndərib onları tərk etdi ki, səma cisimlərinə ibadət etsinlər. Peyğəmbərlərin kitabında da belə yazılıb:  </div><div class='q'>“Ey İsrail nəsli,  </div><div class='q'>Qırx il çöldə olanda Mənə qurban və təqdimlər gətirmişdinizmi?   </div><div class='q'> <span class="verse" id="V43">43&#160;</span>Səcdə edəsiniz deyə düzəltdiyiniz Molekin çadırını,  </div><div class='q'>Tanrınız Refanın ulduz bütünü gəzdirdiniz.  </div><div class='q'>Elə buna görə də sizi  </div><div class='q'>Babilin o tayına sürgünə aparacağam”.   </div><div class='p'> <span class="verse" id="V44">44&#160;</span><a href="#FN24" class="notemark">*<span class="popup">Çıx. 25:9,40; İbr. 8:5</span></a>Səhrada ata-babalarınızın Şəhadət çadırı var idi. Musa bunu onunla danışan Allahın əmr etdiyi kimi, gördüyü nümunəyə əsasən düzəltmişdi.   <span class="verse" id="V45">45&#160;</span><a href="#FN25" class="notemark">*<span class="popup">Yeşua 3:14-17; 18:1</span></a>Şəhadət çadırını əvvəlki nəsildən təhvil alan ata-babalarımız Yeşuanın başçılığı ilə başqa millətlərin mülkünü ələ keçirəndə çadırı da özləri ilə gətirmişdilər. Allah Özü millətləri ata-babalarımızın qarşısından qovdu. Şəhadət çadırı Davudun dövrünə qədər qaldı.   <span class="verse" id="V46">46&#160;</span><a href="#FN26" class="notemark">*<span class="popup">2Şam. 7:1-16; 1Saln. 17:1-14</span></a>Allahın lütfünü qazanan Davud yalvardı ki, Yaqubun nəsli<a href="#FN27" class="notemark">†<span class="popup">Yaqubun nəsli – bəzi əlyazmalarda Yaqubun Allahı.</span></a> üçün bir məskən qura bilsin.   <span class="verse" id="V47">47&#160;</span><a href="#FN28" class="notemark">*<span class="popup">1Pad. 6:1-38; 2Saln. 3:1-17</span></a>Lakin Allaha ev tikən Süleyman oldu.   <span class="verse" id="V48">48&#160;</span><a href="#FN29" class="notemark">*<span class="popup">Yeş. 66:1-2</span></a>Amma Haqq-Taala əllə tikilən evlərdə yaşamaz. Peyğəmbərin dediyi kimi   </div><div class='q'> <span class="verse" id="V49">49&#160;</span>Rəbb belə deyir:  </div><div class='q'>“Göylər Mənim taxtımdır,  </div><div class='q'>Yer ayaqlarımın altındakı kətildir.  </div><div class='q'>Mənim üçün nə cür ev tikəcəksiniz,  </div><div class='q'>Dincələcəyim yer harada olacaq?   </div><div class='q'> <span class="verse" id="V50">50&#160;</span>Bütün bunları Mənim əlim yaratmadımı?”   </div><div class='p'> <span class="verse" id="V51">51&#160;</span><a href="#FN30" class="notemark">*<span class="popup">Yeş. 63:10</span></a> Ey dikbaş, həm ürəkləri, həm də qulaqları “sünnət” edilməmiş insanlar, ata-babanız kimi siz də həmişə Müqəddəs Ruhun əleyhinə çıxırsınız.   <span class="verse" id="V52">52&#160;</span>Ata-babalarınızın təqib etmədiyi peyğəmbər varmı? Onlar Saleh Olanın zühuru barədə əvvəlcədən xəbər verənləri belə, öldürdülər. Sizsə bu Saleh Olana xəyanət edərək Onu qətlə yetirdiniz.   <span class="verse" id="V53">53&#160;</span>Mələklər vasitəsilə verilən Qanunu aldınız, lakin ona riayət etmədiniz».   </div><div class='s'>Stefanın öldürülməsi </div> <div class='p'> <span class="verse" id="V54">54&#160;</span>Ali Şuranın üzvləri bu sözləri eşidəndə çox qəzəbləndilər və Stefana dişlərini qıcırtdılar.   <span class="verse" id="V55">55&#160;</span>Müqəddəs Ruhla dolan Stefan isə gözlərini göyə dikib Allahın ehtişamını və Allahın sağında dayanan İsanı gördü.   <span class="verse" id="V56">56&#160;</span>O dedi: «Baxın, mən göylərin yarıldığını və Bəşər Oğlunun Allahın sağında dayandığını görürəm».   <span class="verse" id="V57">57&#160;</span>Onlar qulaqlarını tutub haray qopardılar və hamısı birlikdə Stefanın üstünə hücum çəkdilər.   <span class="verse" id="V58">58&#160;</span>Onu şəhərdən kənara çıxarıb daşqalaq etdilər. Stefanın əleyhinə şahidlik edənlər öz üst geyimlərini Şaul adlı bir gəncin ayaqları altına qoydular.   <span class="verse" id="V59">59&#160;</span>Stefan üstünə yağan daşlar altında belə yalvarırdı: «Ya Rəbb İsa, ruhumu qəbul et».   <span class="verse" id="V60">60&#160;</span>Sonra diz çöküb ucadan nida etdi: «Ya Rəbb, bunu onlara günah sayma». Bunu deyəndən sonra gözlərini bu həyata yumdu.   </div><ul class='tnav'>
<li><a href='index.htm'>HƏVARİLƏRİN İŞLƏRİ</a></li>
<li><a href='ACT06.htm'>&lt;</a></li>
<li><a href='ACT.htm'>7</a></li>
<li><a href='ACT08.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">7:2</a>
<span class="xt"><a href='GEN12.htm#V1'>Yar. 12:1</a></span></p>
<p class="x" id="FN2"><span class="notemark">*</span><a class="notebackref" href="#V4">7:4</a>
<span class="xt"><a href='GEN11.htm#V31'>Yar. 11:31</a>; <a href='GEN12.htm#V4'>12:4</a></span></p>
<p class="x" id="FN3"><span class="notemark">*</span><a class="notebackref" href="#V5">7:5</a>
<span class="xt"><a href='GEN12.htm#V7'>Yar. 12:7</a>; <a href='GEN13.htm#V15'>13:15</a>; <a href='GEN15.htm#V18'>15:18-21</a>; <a href='GEN17.htm#V8'>17:8</a></span></p>
<p class="x" id="FN4"><span class="notemark">*</span><a class="notebackref" href="#V6">7:6</a>
<span class="xt"><a href='GEN15.htm#V13'>Yar. 15:13-14</a>; <a href='EXO03.htm#V12'>Çıx. 3:12</a></span></p>
<p class="x" id="FN5"><span class="notemark">*</span><a class="notebackref" href="#V8">7:8</a>
<span class="xt"><a href='GEN17.htm#V10'>Yar. 17:10-14</a>; <a href='GEN21.htm#V2'>21:2-4</a>; <a href='GEN25.htm#V26'>25:26</a>; <a href='GEN29.htm#V31'>29:31</a>–<a href='GEN35.htm#V18'>35:18</a></span></p>
<p class="x" id="FN6"><span class="notemark">*</span><a class="notebackref" href="#V9">7:9</a>
<span class="xt"><a href='GEN37.htm#V11'>Yar. 37:11,28</a>; <a href='GEN39.htm#V2'>39:2,21</a>; <a href='GEN41.htm#V39'>41:39-41</a></span></p>
<p class="x" id="FN7"><span class="notemark">*</span><a class="notebackref" href="#V11">7:11</a>
<span class="xt"><a href='GEN42.htm#V1'>Yar. 42:1-2</a></span></p>
<p class="x" id="FN8"><span class="notemark">*</span><a class="notebackref" href="#V13">7:13</a>
<span class="xt"><a href='GEN45.htm#V1'>Yar. 45:1-3</a>; <a href='GEN47.htm#V2'>47:2-10</a></span></p>
<p class="x" id="FN9"><span class="notemark">*</span><a class="notebackref" href="#V14">7:14</a>
<span class="xt"><a href='GEN45.htm#V9'>Yar. 45:9-11,17-18</a>; <a href='GEN46.htm#V27'>46:27</a></span></p>
<p class="x" id="FN10"><span class="notemark">*</span><a class="notebackref" href="#V15">7:15</a>
<span class="xt"><a href='GEN46.htm#V1'>Yar. 46:1-7</a>; <a href='GEN49.htm#V33'>49:33</a></span></p>
<p class="x" id="FN11"><span class="notemark">*</span><a class="notebackref" href="#V16">7:16</a>
<span class="xt"><a href='GEN23.htm#V3'>Yar. 23:3-16</a>; <a href='GEN33.htm#V19'>33:19</a>; <a href='GEN50.htm#V7'>50:7-13</a>; <a href='JOS24.htm#V32'>Yeşua 24:32</a></span></p>
<p class="x" id="FN12"><span class="notemark">*</span><a class="notebackref" href="#V17">7:17</a>
<span class="xt"><a href='EXO01.htm#V7'>Çıx. 1:7-8</a></span></p>
<p class="x" id="FN13"><span class="notemark">*</span><a class="notebackref" href="#V19">7:19</a>
<span class="xt"><a href='EXO01.htm#V10'>Çıx. 1:10-11,22</a></span></p>
<p class="x" id="FN14"><span class="notemark">*</span><a class="notebackref" href="#V20">7:20</a>
<span class="xt"><a href='EXO02.htm#V2'>Çıx. 2:2-10</a></span></p>
<p class="x" id="FN15"><span class="notemark">*</span><a class="notebackref" href="#V23">7:23</a>
<span class="xt"><a href='EXO02.htm#V11'>Çıx. 2:11-15</a></span></p>
<p class="x" id="FN16"><span class="notemark">*</span><a class="notebackref" href="#V29">7:29</a>
<span class="xt"><a href='EXO18.htm#V2'>Çıx. 18:2-4</a></span></p>
<p class="x" id="FN17"><span class="notemark">*</span><a class="notebackref" href="#V30">7:30</a>
<span class="xt"><a href='EXO03.htm#V1'>Çıx. 3:1-10</a></span></p>
<p class="x" id="FN18"><span class="notemark">*</span><a class="notebackref" href="#V36">7:36</a>
<span class="xt"><a href='EXO07.htm#V3'>Çıx. 7:3</a>; <a href='EXO14.htm#V21'>14:21</a>; <a href='NUM14.htm#V33'>Say. 14:33</a></span></p>
<p class="x" id="FN19"><span class="notemark">*</span><a class="notebackref" href="#V37">7:37</a>
<span class="xt"><a href='DEU18.htm#V15'>Qanun. 18:15,18</a></span></p>
<p class="f" id="FN20"><span class="notemark">*</span><a class="notebackref" href="#V37">7:37</a>
<span class="fq">Yetirəcək </span><span class="ft">– bəzi əlyazmalarda </span><span class="fq">yetirəcək. Ona qulaq asın.</span></p>
<p class="x" id="FN21"><span class="notemark">*</span><a class="notebackref" href="#V38">7:38</a>
<span class="xt"><a href='EXO19.htm#V1'>Çıx. 19:1</a>–<a href='EXO20.htm#V17'>20:17</a>; <a href='DEU05.htm#V1'>Qanun. 5:1-33</a></span></p>
<p class="x" id="FN22"><span class="notemark">*</span><a class="notebackref" href="#V40">7:40</a>
<span class="xt"><a href='EXO32.htm#V1'>Çıx. 32:1-6</a></span></p>
<p class="x" id="FN23"><span class="notemark">*</span><a class="notebackref" href="#V42">7:42</a>
<span class="xt"><a href='AMO05.htm#V25'>Amos 5:25-27</a></span></p>
<p class="x" id="FN24"><span class="notemark">*</span><a class="notebackref" href="#V44">7:44</a>
<span class="xt"><a href='EXO25.htm#V9'>Çıx. 25:9,40</a>; <a href='HEB08.htm#V5'>İbr. 8:5</a></span></p>
<p class="x" id="FN25"><span class="notemark">*</span><a class="notebackref" href="#V45">7:45</a>
<span class="xt"><a href='JOS03.htm#V14'>Yeşua 3:14-17</a>; <a href='JOS18.htm#V1'>18:1</a></span></p>
<p class="x" id="FN26"><span class="notemark">*</span><a class="notebackref" href="#V46">7:46</a>
<span class="xt"><a href='2SA07.htm#V1'>2Şam. 7:1-16</a>; <a href='1CH17.htm#V1'>1Saln. 17:1-14</a></span></p>
<p class="f" id="FN27"><span class="notemark">†</span><a class="notebackref" href="#V46">7:46</a>
<span class="fq">Yaqubun nəsli </span><span class="ft">– bəzi əlyazmalarda </span><span class="fq">Yaqubun Allahı.</span></p>
<p class="x" id="FN28"><span class="notemark">*</span><a class="notebackref" href="#V47">7:47</a>
<span class="xt"><a href='1KI06.htm#V1'>1Pad. 6:1-38</a>; <a href='2CH03.htm#V1'>2Saln. 3:1-17</a></span></p>
<p class="x" id="FN29"><span class="notemark">*</span><a class="notebackref" href="#V48">7:48</a>
<span class="xt"><a href='ISA66.htm#V1'>Yeş. 66:1-2</a></span></p>
<p class="x" id="FN30"><span class="notemark">*</span><a class="notebackref" href="#V51">7:51</a>
<span class="xt"><a href='ISA63.htm#V10'>Yeş. 63:10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
