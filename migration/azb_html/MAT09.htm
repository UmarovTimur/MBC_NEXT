<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT08.htm'>&lt;</a></li>
<li><a href='MAT.htm'>9</a></li>
<li><a href='MAT10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>İsa iflicə şəfa verir </div> <div class='r'>(Mark 2:1-12; Luka 5:17-26)  </div><div class='p'> <span class="verse" id="V1">1&#160;</span>İsa qayığa minərək gölü keçdi və Öz şəhərinə gəldi.   <span class="verse" id="V2">2&#160;</span>Onun yanına yataqda yatan bir iflic adamı gətirdilər. İsa onların imanını görəndə iflic olan adama dedi: «Cəsarətli ol, oğlum, günahların bağışlandı».   <span class="verse" id="V3">3&#160;</span>Onda bəzi ilahiyyatçılar öz-özünə dedilər: «Bu Adam küfr danışır».   <span class="verse" id="V4">4&#160;</span>Onların nə düşündüklərini görərək İsa dedi: «Niyə ürəyinizdə pis şeylər fikirləşirsiniz?   <span class="verse" id="V5">5&#160;</span>Bax hansı daha asandır? “Günahların bağışlandı” deməkmi, yoxsa “Qalx, yeri!” demək?   <span class="verse" id="V6">6&#160;</span>Lakin siz bilin ki, Bəşər Oğlunun yer üzündə günahları bağışlamaq səlahiyyəti var» və onda iflicə dedi: «Qalx, yatağını götür və evinə get!»   <span class="verse" id="V7">7&#160;</span>Xəstə qalxıb evinə getdi.   <span class="verse" id="V8">8&#160;</span>Xalq bunu gördükdə qorxdu<a href="#FN1" class="notemark">*<span class="popup">Qorxdu – bəzi əlyazmalarda heyrətləndi.</span></a> və insanlara bu cür səlahiyyət verən Allahı izzətləndirdi.   </div><div class='s'>Matta şagirdlərə qoşulur </div> <div class='r'>(Mark 2:13-17; Luka 5:27-32)  </div><div class='p'> <span class="verse" id="V9">9&#160;</span>İsa oradan keçəndə vergi yığılan yerdə oturan Matta adlı bir adamı görüb ona dedi: «Ardımca gəl». O da durub İsanın ardınca getdi.   </div><div class='p'> <span class="verse" id="V10">10&#160;</span><a href="#FN2" class="notemark">*<span class="popup">Luka 15:1-2</span></a>İsa evdə süfrəyə oturanda bir çox vergiyığanlarla günahkarlar gəlib Onunla və şagirdləri ilə birgə oturdular.   <span class="verse" id="V11">11&#160;</span>Fariseylər bunu gördükdə Onun şagirdlərinə dedilər: «Niyə Müəlliminiz vergiyığanlar və günahkarlarla birgə yemək yeyir?»   <span class="verse" id="V12">12&#160;</span>Amma İsa bunu eşidəndə dedi: «Sağlamların deyil, xəstələrin həkimə ehtiyacı var.   <span class="verse" id="V13">13&#160;</span><a href="#FN3" class="notemark">*<span class="popup">Huşə 6:6; Mat. 12:7</span></a>Gedin və “Mən qurban deyil, mərhəmət istəyirəm” sözünün mənasını öyrənin. Çünki Mən salehləri deyil, günahkarları çağırmaq<a href="#FN4" class="notemark">†<span class="popup">Çağırmaq – bəzi əlyazmalarda tövbəyə çağırmaq.</span></a> üçün gəlmişəm».   </div><div class='s'>Oruc barəsindəki sual </div> <div class='r'>(Mark 2:18-22; Luka 5:33-39)  </div><div class='p'> <span class="verse" id="V14">14&#160;</span>O zaman Yəhyanın şagirdləri İsanın yanına gəlib dedilər: «Nə üçün biz və fariseylər çox oruc tuturuq, amma Sənin şagirdlərin oruc tutmur?»   <span class="verse" id="V15">15&#160;</span>İsa onlara cavab verdi: «Bəy yanlarında olanda sağdışı və soldışı yas tuta bilərmi? Lakin bəyin onların arasından aparılacağı günlər gələcək və o zaman oruc tutacaqlar.   </div><div class='p'> <span class="verse" id="V16">16&#160;</span>Heç kim köhnə paltara təzə parçadan yamaq vurmaz. Çünki təzə yamaq köhnə paltardan qopar və yırtıq daha pis olar.   <span class="verse" id="V17">17&#160;</span>Eləcə də təzə şərabı köhnə tuluqlara doldurmazlar. Yoxsa tuluqlar partlayar, şərab tökülər, tuluqlar da zay olar. Təzə şərab təzə tuluqlara doldurular; onda hər ikisi qorunar».   </div><div class='s'>Qızın dirilməsi və qadının şəfa tapması </div> <div class='r'>(Mark 5:21-43; Luka 8:40-56)  </div><div class='p'> <span class="verse" id="V18">18&#160;</span>Bu şeyləri onlara söyləyərkən bir rəis gəldi və Ona səcdə qılaraq dedi: «Qızım indi ölür, amma gəlib əlini onun üstünə qoysan, yaşayacaq».   <span class="verse" id="V19">19&#160;</span>İsa qalxıb şagirdləri ilə onun ardınca getdi.   </div><div class='p'> <span class="verse" id="V20">20&#160;</span>Həmin vaxt on iki il qanaxma xəstəliyinə tutulan bir qadın İsanın arxasından gəlib Onun paltarının ətəyinə toxundu.   <span class="verse" id="V21">21&#160;</span>Çünki öz-özünə deyirdi: «Heç olmasa paltarına toxunsam, sağalaram».   <span class="verse" id="V22">22&#160;</span>İsa da dönüb onu görərək dedi: «Cəsarətli ol, qızım, imanın səni xilas etdi». Qadın o saat sağaldı.   </div><div class='p'> <span class="verse" id="V23">23&#160;</span>İsa rəisin evinə gələndə tütək çalanları və qarışıqlıq salan izdihamı gördü   <span class="verse" id="V24">24&#160;</span>və dedi: «Çəkilin buradan, çünki qız ölməyib, sadəcə olaraq yatıb». Onlar İsaya güldülər.   <span class="verse" id="V25">25&#160;</span>Amma camaat çölə çıxarılanda İsa içəri girdi və qızın əlindən tutdu; qız da ayağa qalxdı.   <span class="verse" id="V26">26&#160;</span>Bu xəbər o torpağın hər tərəfinə yayıldı.   </div><div class='s'>İki kor ilə bir lal sağaldılır </div> <div class='p'> <span class="verse" id="V27">27&#160;</span><a href="#FN5" class="notemark">*<span class="popup">Mat. 20:30</span></a>İsa oradan keçərkən iki kor adam Onun ardınca gələrək qışqırırdı: «Ey Davud Oğlu! Bizə rəhm elə!»   <span class="verse" id="V28">28&#160;</span>Evə girdikdə korlar Onun yanına gəldilər. İsa onlara dedi: «Bunu etməyə qadir olduğuma inanırsınızmı?» Kor adamlar Ona dedilər: «Bəli, ya Rəbb».   <span class="verse" id="V29">29&#160;</span>O zaman İsa onların gözlərinə toxunaraq dedi: «Sizə imanınıza görə olsun».   <span class="verse" id="V30">30&#160;</span>Onların gözləri açıldı. İsa «baxın heç kim bu barədə bilməsin» deyə onlara ciddi tapşırdı.   <span class="verse" id="V31">31&#160;</span>Onlar isə çıxıb Onun haqqındakı xəbəri o torpağın hər tərəfinə yaydılar.   </div><div class='p'> <span class="verse" id="V32">32&#160;</span>Onlar çıxarkən cinə tutulmuş lal bir adamı İsanın yanına gətirdilər.   <span class="verse" id="V33">33&#160;</span>Cin qovulandan sonra lal danışmağa başladı. Xalq heyrətlənərək dedi: «İsraildə heç vaxt belə bir şey baş verməmişdi».   <span class="verse" id="V34">34&#160;</span><a href="#FN6" class="notemark">*<span class="popup">Mat. 10:25; 12:24; Mark 3:22; Luka 11:15</span></a>Lakin fariseylər deyirdilər: «O, cinlərin başçısının gücü ilə cinləri qovur».   </div><div class='s'>Məhsul çox, işçilər az </div> <div class='p'> <span class="verse" id="V35">35&#160;</span><a href="#FN7" class="notemark">*<span class="popup">Mat. 4:23; Mark 1:39; Luka 4:44</span></a>İsa bütün şəhər və kəndləri gəzib-dolaşaraq onların sinaqoqlarında təlim öyrədir, Səmavi Padşahlığın Müjdəsini vəz edir, hər cür xəstəliyə və hər cür naxoşluğa şəfa verirdi.   <span class="verse" id="V36">36&#160;</span><a href="#FN8" class="notemark">*<span class="popup">Say. 27:17; 1Pad. 22:17; 2Saln. 18:16; Yez. 34:5; Zək. 10:2; Mark 6:34</span></a>Lakin izdihamı görəndə İsanın onlara rəhmi gəldi, çünki çobansız qoyunlar kimi taqətsiz və çarəsiz idilər.   <span class="verse" id="V37">37&#160;</span><a href="#FN9" class="notemark">*<span class="popup">Luka 10:2; Yəh. 4:35</span></a>O zaman İsa şagirdlərinə dedi: «Məhsul çoxdur, işçilərsə azdır.   <span class="verse" id="V38">38&#160;</span>Buna görə də məhsulun Sahibinə yalvarın ki, Öz məhsulunu yığmaq üçün işçilər göndərsin».   </div><ul class='tnav'>
<li><a href='index.htm'>MATTA</a></li>
<li><a href='MAT08.htm'>&lt;</a></li>
<li><a href='MAT.htm'>9</a></li>
<li><a href='MAT10.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">9:8</a>
<span class="fq">Qorxdu </span><span class="ft">– bəzi əlyazmalarda </span><span class="fq">heyrətləndi.</span></p>
<p class="x" id="FN2"><span class="notemark">*</span><a class="notebackref" href="#V10">9:10</a>
<span class="xt"><a href='LUK15.htm#V1'>Luka 15:1-2</a></span></p>
<p class="x" id="FN3"><span class="notemark">*</span><a class="notebackref" href="#V13">9:13</a>
<span class="xt"><a href='HOS06.htm#V6'>Huşə 6:6</a>; <a href='MAT12.htm#V7'>Mat. 12:7</a></span></p>
<p class="f" id="FN4"><span class="notemark">†</span><a class="notebackref" href="#V13">9:13</a>
<span class="fq">Çağırmaq </span><span class="ft">– bəzi əlyazmalarda </span><span class="fq">tövbəyə çağırmaq.</span></p>
<p class="x" id="FN5"><span class="notemark">*</span><a class="notebackref" href="#V27">9:27</a>
<span class="xt"><a href='MAT20.htm#V30'>Mat. 20:30</a></span></p>
<p class="x" id="FN6"><span class="notemark">*</span><a class="notebackref" href="#V34">9:34</a>
<span class="xt"><a href='MAT10.htm#V25'>Mat. 10:25</a>; <a href='MAT12.htm#V24'>12:24</a>; <a href='MRK03.htm#V22'>Mark 3:22</a>; <a href='LUK11.htm#V15'>Luka 11:15</a></span></p>
<p class="x" id="FN7"><span class="notemark">*</span><a class="notebackref" href="#V35">9:35</a>
<span class="xt"><a href='MAT04.htm#V23'>Mat. 4:23</a>; <a href='MRK01.htm#V39'>Mark 1:39</a>; <a href='LUK04.htm#V44'>Luka 4:44</a></span></p>
<p class="x" id="FN8"><span class="notemark">*</span><a class="notebackref" href="#V36">9:36</a>
<span class="xt"><a href='NUM27.htm#V17'>Say. 27:17</a>; <a href='1KI22.htm#V17'>1Pad. 22:17</a>; <a href='2CH18.htm#V16'>2Saln. 18:16</a>; <a href='EZK34.htm#V5'>Yez. 34:5</a>; <a href='ZEC10.htm#V2'>Zək. 10:2</a>; <a href='MRK06.htm#V34'>Mark 6:34</a></span></p>
<p class="x" id="FN9"><span class="notemark">*</span><a class="notebackref" href="#V37">9:37</a>
<span class="xt"><a href='LUK10.htm#V2'>Luka 10:2</a>; <a href='JHN04.htm#V35'>Yəh. 4:35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
