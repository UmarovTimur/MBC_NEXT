<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN12.htm'>&lt;</a></li>
<li><a href='JHN.htm'>13</a></li>
<li><a href='JHN14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>İsa şagirdlərinin ayaqlarını yuyur </div> <div class='p'> <span class="verse" id="V1">1&#160;</span>Pasxa bayramı ərəfəsi idi. İsa artıq bu dünyadan ayrılıb Atanın yanına gedəcəyi məqamın gəldiyini bilirdi. O, dünyada Özünə məxsus olanları həmişə sevmişdi və axıra qədər də sevdi.   <span class="verse" id="V2">2&#160;</span>Axşam yeməyi zamanı iblis artıq Ona xəyanət etmək fikrini Şimon İskaryot oğlu Yəhudanın ürəyinə qoymuşdu.   <span class="verse" id="V3">3&#160;</span>İsa Atanın hər şeyi Onun ixtiyarına verdiyini, Allahdan gəldiyini və Allahın yanına qayıdacağını bilirdi.   <span class="verse" id="V4">4&#160;</span>O, süfrədən qalxıb üst paltarını bir yana qoydu və bir dəsmal götürüb belinə bağladı.   <span class="verse" id="V5">5&#160;</span>Sonra ləyənə su töküb şagirdlərin ayaqlarını yumağa və belinə bağladığı dəsmalla silməyə başladı.   <span class="verse" id="V6">6&#160;</span>İsa Şimon Peterə yaxınlaşanda o, İsaya «Ya Rəbb, Sənmi mənim ayaqlarımı yuyacaqsan?» dedi.   <span class="verse" id="V7">7&#160;</span>İsa cavabında ona dedi: «Mənim nə etdiyimi sən indi bilməzsən, amma sonra anlayacaqsan».   <span class="verse" id="V8">8&#160;</span>Peter Ona dedi: «Mənim ayaqlarımı heç vaxt yumayacaqsan!» İsa ona cavab verdi: «Əgər səni yumasam, Mənim yanımda yerin olmaz».   <span class="verse" id="V9">9&#160;</span>Şimon Peter Ona dedi: «Ya Rəbb, təkcə ayaqlarımı deyil, əllərimi və başımı da yu».   <span class="verse" id="V10">10&#160;</span>İsa ona dedi: «Çimmiş adam üçün təkcə ayaqlarını yumaq kifayətdir, çünki başdan-başa təmizdir. Siz də təmizsiniz, amma hamınız yox».   <span class="verse" id="V11">11&#160;</span>Çünki Ona kimin xəyanət edəcəyini bilirdi, buna görə də «hamınız təmiz deyilsiniz» söylədi.   </div><div class='p'> <span class="verse" id="V12">12&#160;</span><a href="#FN1" class="notemark">*<span class="popup">Luka 22:27</span></a>İsa onların ayaqlarını yuduqdan sonra paltarını geyindi və yenə süfrəyə oturaraq onlara dedi: «Mənim sizə nə etdiyimi bilirsinizmi?   <span class="verse" id="V13">13&#160;</span>Siz Məni “Müəllim” və “Rəbb” deyə çağırırsınız və doğru deyirsiniz, çünki Mən elə Oyam.   <span class="verse" id="V14">14&#160;</span>İndi ki Mən Rəbb və Müəllim olduğum halda sizin ayaqlarınızı yudum, siz də bir-birinizin ayaqlarını yumalısınız.   <span class="verse" id="V15">15&#160;</span>Çünki sizə nümunə göstərdim ki, Mənim sizə etdiyimi siz də bir-birinizə edəsiniz.   <span class="verse" id="V16">16&#160;</span><a href="#FN2" class="notemark">*<span class="popup">Mat. 10:24; Luka 6:40; Yəh. 15:20</span></a>Doğrusunu, doğrusunu sizə deyirəm: qul ağasından, elçi də onu göndərəndən üstün deyil.   <span class="verse" id="V17">17&#160;</span>Əgər bu şeyləri bilib onlara əməl edirsinizsə, bəxtiyarsınız.   </div><div class='p'> <span class="verse" id="V18">18&#160;</span><a href="#FN3" class="notemark">*<span class="popup">Zəb. 41:9</span></a>Hamınız barədə söyləmirəm. Mən Öz seçdiklərimi tanıyıram. Amma qoy “çörəyimi yeyən Mənə xəyanət etdi” deyən Müqəddəs Yazı yerinə yetsin.   <span class="verse" id="V19">19&#160;</span>İndi bu şeylər baş verməzdən əvvəl sizə bunları söyləyirəm ki, baş verəndə inanasınız: Mən Oyam.   <span class="verse" id="V20">20&#160;</span><a href="#FN4" class="notemark">*<span class="popup">Mat. 10:40; Mark 9:37; Luka 9:48; 10:16</span></a>Doğrusunu, doğrusunu sizə deyirəm: Mənim göndərdiyim bir nəfəri qəbul edən şəxs Məni qəbul edər, Məni qəbul edən də Məni Göndərəni qəbul edər».   </div><div class='s'>Yəhudanın xəyanəti </div> <div class='r'>(Mat. 26:20-25; Mark 14:17-21; Luka 22:21-33)  </div><div class='p'> <span class="verse" id="V21">21&#160;</span>İsa bu sözləri söylədikdən sonra ürəyi təlaşa düşdü və şəhadət edib dedi: «Doğrusunu, doğrusunu sizə deyirəm: sizlərdən biri Mənə xəyanət edəcək».   <span class="verse" id="V22">22&#160;</span>Şagirdlər Onun kimin barəsində danışdığını bilməyib çaşqınlıq içində qalaraq bir-birlərinə baxırdılar.   <span class="verse" id="V23">23&#160;</span>Şagirdlərindən biri – İsanın sevimli şagirdi Onun köksünə sığınmışdı.   <span class="verse" id="V24">24&#160;</span>Şimon Peter həmin şagirdə işarə etdi ki, kimin barəsində danışdığını Ondan soruşsun.   <span class="verse" id="V25">25&#160;</span>Həmin şagird İsanın sinəsinə əyilərək Ondan soruşdu: «Ya Rəbb, o kimdir?»   <span class="verse" id="V26">26&#160;</span>İsa cavab verdi: «Bu çörək tikəsini batırıb kimə versəm, odur». Tikəni batırıb Şimon İskaryot oğlu Yəhudaya verdi.   <span class="verse" id="V27">27&#160;</span>Yəhuda tikəni alan kimi Şeytan onun içinə girdi. İsa ona «Nə edəcəksənsə, tez et!» dedi.   <span class="verse" id="V28">28&#160;</span>İsanın bunu niyə ona söylədiyini süfrədə oturanların heç biri başa düşmədi.   <span class="verse" id="V29">29&#160;</span>Pul qutusu Yəhudada olduğu üçün bəziləri güman etdi ki, İsa ona «bayrama bizə lazım olan şeyləri al» yaxud «yoxsullara bir şey ver» deyir.   <span class="verse" id="V30">30&#160;</span>Yəhuda tikəni alan kimi dərhal bayıra çıxdı. Artıq gecə idi.   </div><div class='s'>Bir-birinizi sevin </div> <div class='p'> <span class="verse" id="V31">31&#160;</span>O çıxandan sonra İsa dedi: «İndi Bəşər Oğlu izzətləndi və Allah da Onda izzətləndi.   <span class="verse" id="V32">32&#160;</span>İndi ki Allah Onda izzətləndi, Allah da Onu Özündə izzətləndirəcək, tezliklə izzətləndirəcək.   <span class="verse" id="V33">33&#160;</span><a href="#FN5" class="notemark">*<span class="popup">Yəh. 7:34</span></a>Ey övladlarım! Az bir müddət də sizinlə olacağam. Siz Məni axtaracaqsınız. Yəhudilərə “Mənim getdiyim yerə siz gələ bilməzsiniz” dediyim kimi indi sizə də bunu söyləyirəm.   <span class="verse" id="V34">34&#160;</span><a href="#FN6" class="notemark">*<span class="popup">Yəh. 15:12,17; 1Yəh. 3:23; 2Yəh. 5</span></a>Sizə yeni bir əmr verirəm: bir-birinizi sevin, Mən sizi sevdiyim kimi siz də bir-birinizi sevin.   <span class="verse" id="V35">35&#160;</span>Əgər bir-birinizə məhəbbətiniz olsa, bütün insanlar biləcək ki, siz Mənim şagirdlərimsiniz».   </div><div class='s'>Peterin inkarı barədə peyğəmbərlik </div> <div class='r'>(Mat. 26:31-35; Mark 14:27-31; Luka 22:31-34)  </div><div class='p'> <span class="verse" id="V36">36&#160;</span>Şimon Peter İsadan soruşdu: «Ya Rəbb, hara gedirsən?» İsa cavab verdi: «Getdiyim yerə indi ardımca gələ bilməzsən, amma sonra ardımca gələcəksən».   <span class="verse" id="V37">37&#160;</span>Peter Ona dedi: «Ya Rəbb, niyə indi ardınca gələ bilmərəm? Sənin üçün canımı qurban verərəm».   <span class="verse" id="V38">38&#160;</span>İsa ona dedi: «Mənim üçün canını qurban verərsənmi? Doğrusunu, doğrusunu sənə deyirəm: xoruz banlamazdan əvvəl sən Məni üç dəfə inkar edəcəksən.   </div><ul class='tnav'>
<li><a href='index.htm'>YƏHYA</a></li>
<li><a href='JHN12.htm'>&lt;</a></li>
<li><a href='JHN.htm'>13</a></li>
<li><a href='JHN14.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V12">13:12</a>
<span class="xt"><a href='LUK22.htm#V27'>Luka 22:27</a></span></p>
<p class="x" id="FN2"><span class="notemark">*</span><a class="notebackref" href="#V16">13:16</a>
<span class="xt"><a href='MAT10.htm#V24'>Mat. 10:24</a>; <a href='LUK06.htm#V40'>Luka 6:40</a>; <a href='JHN15.htm#V20'>Yəh. 15:20</a></span></p>
<p class="x" id="FN3"><span class="notemark">*</span><a class="notebackref" href="#V18">13:18</a>
<span class="xt"><a href='PSA041.htm#V9'>Zəb. 41:9</a></span></p>
<p class="x" id="FN4"><span class="notemark">*</span><a class="notebackref" href="#V20">13:20</a>
<span class="xt"><a href='MAT10.htm#V40'>Mat. 10:40</a>; <a href='MRK09.htm#V37'>Mark 9:37</a>; <a href='LUK09.htm#V48'>Luka 9:48</a>; <a href='LUK10.htm#V16'>10:16</a></span></p>
<p class="x" id="FN5"><span class="notemark">*</span><a class="notebackref" href="#V33">13:33</a>
<span class="xt"><a href='JHN07.htm#V34'>Yəh. 7:34</a></span></p>
<p class="x" id="FN6"><span class="notemark">*</span><a class="notebackref" href="#V34">13:34</a>
<span class="xt"><a href='JHN15.htm#V12'>Yəh. 15:12,17</a>; <a href='1JN03.htm#V23'>1Yəh. 3:23</a>; 2Yəh. 5</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
