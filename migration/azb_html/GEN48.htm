<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 48</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN47.htm'>&lt;</a></li>
<li><a href='GEN.htm'>48</a></li>
<li><a href='GEN49.htm'>&gt;</a></li>
</ul>
<div class="main">
 
<div class='chapterlabel' id="V0"> 48</div><div class='s'>Yaqubun Efrayimə və Menaşşeyə xeyir-dua verməsi </div> <div class='p'> <span class="verse" id="V1">1&#160;</span>Bir müddət sonra Yusifə dedilər: «Atan xəstədir». O, iki oğlunu – Menaşşe və Efrayimi özü ilə götürdü.   <span class="verse" id="V2">2&#160;</span>Yaquba xəbər verib dedilər: «Budur, oğlun Yusif yanına gəlir». İsrail gücünü toplayıb yatağı üstündə oturdu.   <span class="verse" id="V3">3&#160;</span><a href="#FN1" class="notemark">*<span class="popup">Yar. 28:13-14</span></a> Yaqub Yusifə dedi: «Külli-İxtiyar Allah Kənan torpağında olan Luzda mənə göründü və xeyir-dua verdi.   <span class="verse" id="V4">4&#160;</span>O mənə belə dedi: “Bax Mən səni bəhərli edib nəslini çoxaldacağam, səndən çoxlu xalq törədəcəyəm. Səndən sonra bu torpağı övladlarına əbədi mülk olaraq verəcəyəm”.   <span class="verse" id="V5">5&#160;</span>İndi sənin yanına, Misirə gəlməzdən əvvəl Misir torpağında doğulan iki oğlun da mənimdir: Efrayim və Menaşşe Ruvenlə Şimeon kimi mənimki olacaq.   <span class="verse" id="V6">6&#160;</span>Onlardan sonra sənin üçün doğulan uşaqlar isə səninki olacaq, öz miras torpaqlarında qardaşlarının adları ilə qeyd olunacaq.   <span class="verse" id="V7">7&#160;</span><a href="#FN2" class="notemark">*<span class="popup">Yar. 35:16-19</span></a> Mən Paddandan gələndə Kənan torpağında Efrata yaxın yerdə Rəhilə yanımdaca öldü. Onu elə orada – Efrat yolunda, yəni Bet-Lexemdə basdırdım».   </div><div class='p'> <span class="verse" id="V8">8&#160;</span>İsrail Yusifin oğullarını görüb dedi: «Bunlar kimdir?»   <span class="verse" id="V9">9&#160;</span>Yusif atasına dedi: «Allahın burada mənə verdiyi oğullarımdır». İsrail dedi: «Onları yanıma gətir, xeyir-dua verim».   <span class="verse" id="V10">10&#160;</span>İsrail artıq qocalmış, gözləri zəifləmişdi və görə bilmirdi. Yusif oğullarını atasının yanına apardı və atası onları öpüb qucaqladı.   <span class="verse" id="V11">11&#160;</span>Sonra İsrail Yusifə dedi: «Düşünmürdüm ki, üzünü bir də görərəm, amma Allah mənə sənin övladlarını da göstərdi».   <span class="verse" id="V12">12&#160;</span>Yusif övladlarını atasının dizləri yanından kənara çəkib onun qarşısında üzünü yerə qoyaraq səcdə etdi.   <span class="verse" id="V13">13&#160;</span>Sonra oğullarını götürüb Efrayimi sağ əli ilə İsrailin sol tərəfinə, Menaşşeni isə sol əli ilə İsrailin sağ tərəfinə çəkərək ona yaxınlaşdırdı.   <span class="verse" id="V14">14&#160;</span>İsrail əllərini çarpaz uzatdı: sağ əlini kiçik olan Efrayimin, sol əlini isə Menaşşenin başına qoydu. Menaşşe ilk oğul olduğuna baxmayaraq, İsrail əllərini qəsdən dəyişdi.   <span class="verse" id="V15">15&#160;</span>İsrail Yusifə xeyir-dua verərək belə dedi:  </div><div class='q'>«Atalarım İbrahimin, İshaqın xidmət etdiyi Allah,  </div><div class='q'>Bu günə qədər mənim qayğıma qalan Allah,   </div><div class='q'> <span class="verse" id="V16">16&#160;</span>Məni bütün pisliklərdən xilas edən Mələk  </div><div class='q'>Qoy bu uşaqlara da xeyir-dua versin!  </div><div class='q'>Onlar mənim adımla,  </div><div class='q'>Atalarım İbrahim və İshaqın  </div><div class='q'>Adı ilə çağırılsın,  </div><div class='q'>Yer üzündə çoxaldıqca çoxalsın!»   </div><div class='p'> <span class="verse" id="V17">17&#160;</span>Yusif atasının sağ əlini Efrayimin başına qoyduğunu gördü və bu onun xoşuna gəlmədi. O, atasının əlini Efrayimin başından götürüb Menaşşenin başına qoymaq istədi.   <span class="verse" id="V18">18&#160;</span>Buna görə də atasına dedi: «Ata, ilk oğul Menaşşedir, sağ əlini onun başına qoy. Belə düz deyil».   <span class="verse" id="V19">19&#160;</span>Lakin atası istəməyib dedi: «Bilirəm, oğlum, bilirəm. Menaşşenin nəslindən də böyük bir xalq olacaq. Amma kiçik qardaşından daha böyük bir xalq törəyəcək, onun nəslindən çoxlu millətlər yaranacaq».   <span class="verse" id="V20">20&#160;</span><a href="#FN3" class="notemark">*<span class="popup">İbr. 11:21</span></a> O gün İsrail nəvələrinə xeyir-dua verərək dedi:  </div><div class='q'>«İsrail nəsli  </div><div class='q'>“Qoy Allah səni  </div><div class='q'>Efrayim və Menaşşe kimi etsin”  </div><div class='q'>Deyərək sizin adınızla  </div><div class='q'>Xeyir-dua verəcək».  </div><div class='p'>Yaqub beləcə Efrayimi Menaşşedən üstün tutdu.   <span class="verse" id="V21">21&#160;</span>İsrail Yusifə dedi: «Artıq mən ölürəm, amma Allah sizinlə olacaq, sizi atalarınızın torpağına qaytaracaq.   <span class="verse" id="V22">22&#160;</span>Sənə qardaşlarından bir pay da artıq olaraq Şekemi verirəm. Onu mən Emorluların əlindən qılıncım və kamanımla almışam».   </div><ul class='tnav'>
<li><a href='index.htm'>YARADILIŞ</a></li>
<li><a href='GEN47.htm'>&lt;</a></li>
<li><a href='GEN.htm'>48</a></li>
<li><a href='GEN49.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">48:3</a>
<span class="xt"><a href='GEN28.htm#V13'>Yar. 28:13-14</a></span></p>
<p class="x" id="FN2"><span class="notemark">*</span><a class="notebackref" href="#V7">48:7</a>
<span class="xt"><a href='GEN35.htm#V16'>Yar. 35:16-19</a></span></p>
<p class="x" id="FN3"><span class="notemark">*</span><a class="notebackref" href="#V20">48:20</a>
<span class="xt"><a href='HEB11.htm#V21'>İbr. 11:21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
