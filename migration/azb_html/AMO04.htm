<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab AMOS 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>AMOS</a></li>
<li><a href='AMO03.htm'>&lt;</a></li>
<li><a href='AMO.htm'>4</a></li>
<li><a href='AMO05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='q'> <span class="verse" id="V1">1&#160;</span>Ey sizlər, Samariya dağında bəslənən Başan inəkləri!  </div><div class='q'>Bu sözü dinləyin, ey yoxsullara zülm edən,  </div><div class='q'>Möhtacları sıxışdıran, ərlərinə “gətir içək” deyən qadınlar!   </div><div class='q'> <span class="verse" id="V2">2&#160;</span>Xudavənd Rəbb Öz müqəddəsliyi naminə belə and içmişdir.  </div><div class='q'>“Budur, üstünüzə elə vaxt gəlir ki,  </div><div class='q'>Hamınız balıq kimi çəngəllərlə çəkiləcəksiniz,  </div><div class='q'>Tilovlarla tutulacaqsınız.   </div><div class='q'> <span class="verse" id="V3">3&#160;</span>Hər biriniz qarşısındakı dəlmə-deşikdən çıxarılacaq,  </div><div class='q'>Harmona tərəf atılacaqsınız” Rəbb belə bəyan edir.   </div><div class='s'>İsrailin inadkarlığı </div> <div class='q'> <span class="verse" id="V4">4&#160;</span>“Bet-Elə gedib günah işlədin!  </div><div class='q'>Qilqala gəlib günahlarınızı çoxaldın!  </div><div class='q'>Hər səhər qurbanlarınızı gətirin,  </div><div class='q'>Hər üç gündən bir qazancınızın onda birini verin.   </div><div class='q'> <span class="verse" id="V5">5&#160;</span>Təşəkkür üçün mayalı çörək yandırıb təqdim edin,  </div><div class='q'>Öz könüllü təqdimlərinizlə öyünün.  </div><div class='q'>Ey İsraillilər, sizin xoşunuza gələn budur!” Xudavənd Rəbb belə bəyan edir.   </div><div class='p'> <span class="verse" id="V6">6&#160;</span>“Mən bütün şəhərlərinizdə ağzınızı boş qoydum. Hər yerdə sizə çörək qıtlığı verdim. Lakin yenə Mənim tərəfimə dönmədiniz” Rəbb belə bəyan edir.   </div><div class='p'> <span class="verse" id="V7">7&#160;</span>“Mən biçin vaxtına üç ay qalmış sizdən yağışı kəsdim. Bir şəhərin üzərinə yağış yağdırdım, o birinin isə üzərinə yağdırmadım. Yağış bir əkin üzərinə yağdı, o birinin isə üzərinə yağmadığına görə o qurudu.   <span class="verse" id="V8">8&#160;</span>İki-üç şəhər su içmək üçün bir şəhərə getdi, doyunca su içmədi. Lakin yenə Mənə tərəf dönmədiniz” Rəbb belə bəyan edir.   </div><div class='p'> <span class="verse" id="V9">9&#160;</span>“Əkininizə səmum küləyi və kif göndərərək sizə zərər vurdum. Bağlarınızı və üzümlüklərinizi, əncir və zeytun ağaclarınızı çəyirtkə yedi. Lakin yenə Mənə tərəf dönmədiniz” Rəbb belə bəyan edir.   </div><div class='p'> <span class="verse" id="V10">10&#160;</span>“Misirdə olduğu kimi aranıza vəba göndərdim. Cavanlarınızı qılıncla öldürtdüm. Atlarınızı sürüb apartdırdım. Ordunuzdan meyit iyini burnunuza çatdırdım. Lakin yenə Mənə tərəf dönmədiniz” Rəbb belə bəyan edir.   </div><div class='p'> <span class="verse" id="V11">11&#160;</span><a href="#FN1" class="notemark">*<span class="popup">Yar. 19:24 </span></a> “Mən Sodomla Homorranı necə dağıtdımsa, sizdən bəzilərini də elə məhv etdim. Siz oddan götürülən odun kimi sağ qaldınız. Lakin yenə Mənə tərəf dönmədiniz” Rəbb belə bəyan edir.   </div><div class='p'> <span class="verse" id="V12">12&#160;</span>“Ey İsraillilər, buna görə də sizinlə belə rəftar edəcəyəm. Bu rəftarıma görə Allahınızı qarşılamağa hazır olun, ey İsraillilər!”   </div><div class='q'> <span class="verse" id="V13">13&#160;</span>Odur dağlara quruluş verən, küləyi yaradan,  </div><div class='q'>Nə düşündüyünü insana bildirən,  </div><div class='q'>Dan işığını qaranlıq edən,  </div><div class='q'>Yer üzünün yüksək yerlərinə ayaq basan –  </div><div class='q'>Onun adı Ordular Allahı Rəbdir.   </div><ul class='tnav'>
<li><a href='index.htm'>AMOS</a></li>
<li><a href='AMO03.htm'>&lt;</a></li>
<li><a href='AMO.htm'>4</a></li>
<li><a href='AMO05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">4:11</a>
<span class="xt"><a href='GEN19.htm#V24'>Yar. 19:24</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
