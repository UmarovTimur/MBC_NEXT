<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ROMALILARA 14</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ROMALILARA</a></li>
<li><a href='ROM13.htm'>&lt;</a></li>
<li><a href='ROM.htm'>14</a></li>
<li><a href='ROM15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Başqasını mühakimə etməyin </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Kol. 2:16</span></a>İmanı zəif olanı qəbul edin, amma onun fikirləri ilə mübahisəyə girişməyin.   <span class="verse" id="V2">2&#160;</span><a href="#FN2" class="notemark">*<span class="popup">1Kor. 8:1-13</span></a>Biri inanır ki, hər şeyi yeyə bilər, amma imanı zəif olan yalnız tərəvəz yeyir.   <span class="verse" id="V3">3&#160;</span>Yeyən yeməyənə xor baxmasın, yeməyən də yeyəni mühakimə etməsin. Çünki Allah onu qəbul edib.   <span class="verse" id="V4">4&#160;</span>Sən kimsən ki, başqasının xidmətçisini mühakimə edirsən? O xidmətçini haqlı yaxud haqsız çıxarmaq ixtiyarı ağasına məxsusdur. Xidmətçi haqlı çıxacaq, çünki Rəbb onu haqlı çıxarmağa qadirdir.   </div><div class='p'> <span class="verse" id="V5">5&#160;</span>Kimsə bir günü o biri gündən üstün sayır, başqası isə hər günü eyni sayır. Qoy hər kəs öz fikrinə əmin olsun.   <span class="verse" id="V6">6&#160;</span>Bir günü fərqləndirən adam onu Rəbb üçün fərqləndirir.<a href="#FN3" class="notemark">*<span class="popup">Fərqləndirir – bəzi əlyazmalarda fərqləndirir. Bir günü də fərqləndirməyən adam onu Rəbb üçün fərqləndirmir.</span></a> Yeyən Rəbb üçün yeyir, çünki Allaha şükür edir. Yeməyən də Rəbb üçün yemir və Allaha şükür edir.   <span class="verse" id="V7">7&#160;</span>Çünki bizim heç birimiz özümüz üçün yaşamırıq və özümüz üçün ölmürük.   <span class="verse" id="V8">8&#160;</span>Yaşayırıqsa, Rəbb üçün yaşayırıq, ölürüksə, Rəbb üçün ölürük. Buna görə yaşasaq da, ölsək də Rəbbə məxsusuq.   <span class="verse" id="V9">9&#160;</span>Çünki Məsih ona görə ölüb yenə yaşadı ki, həm ölülərin, həm də yaşayanların Rəbbi olsun.   </div><div class='p'> <span class="verse" id="V10">10&#160;</span><a href="#FN4" class="notemark">*<span class="popup">2Kor. 5:10</span></a>Bəs sən nə üçün qardaşını mühakimə edirsən? Yaxud nə üçün qardaşına xor baxırsan? Axı biz hamımız Allahın<a href="#FN5" class="notemark">†<span class="popup">Allahın – bəzi əlyazmalarda Məsihin.</span></a> hökm kürsüsünün qarşısında dayanacağıq.   <span class="verse" id="V11">11&#160;</span><a href="#FN6" class="notemark">*<span class="popup">Yeş. 45:23; Fil. 2:10-11</span></a>Çünki yazılıb:  </div><div class='q'>«Rəbb deyir:  </div><div class='q'>Varlığıma and içdim,  </div><div class='q'>Hər diz önümdə çökəcək,  </div><div class='q'>Hər dil Allah olduğumu bildirəcək».   </div><div class='m'> <span class="verse" id="V12">12&#160;</span>Beləcə hər birimiz özü üçün Allaha hesabat verəcək.   </div><div class='p'> <span class="verse" id="V13">13&#160;</span><a href="#FN7" class="notemark">*<span class="popup">1Kor. 8:1-13</span></a>Buna görə də daha bir-birimizi mühakimə etməyək, əksinə, qərara alın ki, heç bir qardaşın önünə onu büdrədən yaxud pis yola çəkən bir şey qoymayasınız.   <span class="verse" id="V14">14&#160;</span>Rəbb İsada olaraq əminəm ki, heç bir şey özlüyündə murdar deyil. Amma nəyisə murdar sayan adam üçün o şey murdardır.   <span class="verse" id="V15">15&#160;</span>Əgər sənin qardaşın yediyin bir şeydən ötrü kədərlənirsə, onda sən məhəbbətə görə həyat sürmürsən. Uğrunda Məsihin öldüyü adamı öz yeməyinə görə həlaka təslim etmə.   <span class="verse" id="V16">16&#160;</span>İmkan verməyin ki, sizin yaxşı hesab etdiyiniz bir şey pislənsin.   <span class="verse" id="V17">17&#160;</span>Çünki Allahın Padşahlığı yemək-içməkdən ibarət deyil, Müqəddəs Ruhda salehlik, sülh və sevincdən ibarətdir.   <span class="verse" id="V18">18&#160;</span>Kim beləcə Məsihə qulluq edirsə, Allahı razı salır və insanların da rəğbətini qazanır.   </div><div class='p'> <span class="verse" id="V19">19&#160;</span>Beləliklə, özümüzü sülh gətirən və bir-birimizi inkişaf etdirən işlərə həsr edək.   <span class="verse" id="V20">20&#160;</span>Qidaya görə Allahın işlərini pozma! Hamısı təmizdir. Amma yeməyi ilə başqasının büdrəməsinə səbəb olan adam pislik edir.   <span class="verse" id="V21">21&#160;</span>Ət yeməyərək, şərab içməyərək qardaşının büdrəməsinə səbəb olmayan isə yaxşılıq edir.   <span class="verse" id="V22">22&#160;</span>Bu məsələlərdə etiqadını Allahın önündə öz ürəyində saxla. Seçdiyi bir işdə özünü mühakimə etməyən adam nə bəxtiyardır!   <span class="verse" id="V23">23&#160;</span>Amma bir yeməyə şübhə edən adam o yeməyi yeyirsə, məhkum olur. Çünki gördüyü iş imana əsaslanmır və imana əsaslanmayan hər şey günahdır.<a href="#FN8" class="notemark">‡<span class="popup">Bəzi əlyazmalarda bu fəslin axırında 14:24-26 sayılan daha üç ayə gəlir. Bəzilərində isə həmin ayələr 16-cı fəslin axırında gəlir. Bu tərcümədə həmin ayələr 16:25-27 kimi yazılır.</span></a>   </div><ul class='tnav'>
<li><a href='index.htm'>ROMALILARA</a></li>
<li><a href='ROM13.htm'>&lt;</a></li>
<li><a href='ROM.htm'>14</a></li>
<li><a href='ROM15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">14:1</a>
<span class="xt"><a href='COL02.htm#V16'>Kol. 2:16</a></span></p>
<p class="x" id="FN2"><span class="notemark">*</span><a class="notebackref" href="#V2">14:2</a>
<span class="xt"><a href='1CO08.htm#V1'>1Kor. 8:1-13</a></span></p>
<p class="f" id="FN3"><span class="notemark">*</span><a class="notebackref" href="#V6">14:6</a>
<span class="fq">Fərqləndirir </span><span class="ft">– bəzi əlyazmalarda </span><span class="fq">fərqləndirir. Bir günü də fərqləndirməyən adam onu Rəbb üçün fərqləndirmir.</span></p>
<p class="x" id="FN4"><span class="notemark">*</span><a class="notebackref" href="#V10">14:10</a>
<span class="xt"><a href='2CO05.htm#V10'>2Kor. 5:10</a></span></p>
<p class="f" id="FN5"><span class="notemark">†</span><a class="notebackref" href="#V10">14:10</a>
<span class="fq">Allahın </span><span class="ft">– bəzi əlyazmalarda </span><span class="fq">Məsihin.</span></p>
<p class="x" id="FN6"><span class="notemark">*</span><a class="notebackref" href="#V11">14:11</a>
<span class="xt"><a href='ISA45.htm#V23'>Yeş. 45:23</a>; <a href='PHP02.htm#V10'>Fil. 2:10-11</a></span></p>
<p class="x" id="FN7"><span class="notemark">*</span><a class="notebackref" href="#V13">14:13</a>
<span class="xt"><a href='1CO08.htm#V1'>1Kor. 8:1-13</a></span></p>
<p class="f" id="FN8"><span class="notemark">‡</span><a class="notebackref" href="#V23">14:23</a>
<span class="ft">Bəzi əlyazmalarda bu fəslin axırında 14:24-26 sayılan daha üç ayə gəlir. Bəzilərində isə həmin ayələr 16-cı fəslin axırında gəlir. Bu tərcümədə həmin ayələr 16:25-27 kimi yazılır.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
