<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 8</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS07.htm'>&lt;</a></li>
<li><a href='HOS.htm'>8</a></li>
<li><a href='HOS09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>İsrailin bütpərəstliyi </div> <div class='q'> <span class="verse" id="V1">1&#160;</span>Şeypur çalmağa hazırlaş!  </div><div class='q'>Rəbbin evinin üzərinə  </div><div class='q'>Düşmən qartal kimi hücum çəkir.  </div><div class='q'>Çünki İsraillilər Mənim əhdimi pozdu,  </div><div class='q'>Mənim qanunuma qarşı çıxdı.   </div><div class='q'> <span class="verse" id="V2">2&#160;</span>Onlar Mənə fəryad edib deyəcək:  </div><div class='q'>“Allahım, biz İsraillilər Səni tanıyırıq”.   </div><div class='q'> <span class="verse" id="V3">3&#160;</span>İsrail yaxşılığı rədd etdi,  </div><div class='q'>Düşmən onu təqib edəcək.   </div><div class='q'> <span class="verse" id="V4">4&#160;</span>Məndən soruşmadan  </div><div class='q'>Özlərinə padşah qoydular.  </div><div class='q'>Məndən xəbər almadan  </div><div class='q'>Başçılar seçdilər.  </div><div class='q'>Özlərinə qızıl və gümüşlərindən  </div><div class='q'>Ölümlərinə yol açan  </div><div class='q'>Bütlər düzəltdilər.   </div><div class='q'> <span class="verse" id="V5">5&#160;</span>Ey Samariya, dana bütün rədd edildi!  </div><div class='q'>Mənim qəzəbim onlara qarşı alovlandı.  </div><div class='q'>Nə vaxta qədər onlar pak olmayacaq?   </div><div class='q'> <span class="verse" id="V6">6&#160;</span>Çünki bu büt İsrailin işidir,  </div><div class='q'>Usta onu düzəldib,  </div><div class='q'>Ona görə də Allah deyil.  </div><div class='q'>Samariyadakı dana bütü  </div><div class='q'>Xıncım-xıncım olacaq.   </div><div class='b'> &#160; </div> <div class='q'> <span class="verse" id="V7">7&#160;</span>Onlar külək qaldırdı,  </div><div class='q'>Qasırğa alacaqlar.  </div><div class='q'>Sünbül bitirməyən buğda un verməz,  </div><div class='q'>Versə də, yadlar onu udacaq.   </div><div class='q'> <span class="verse" id="V8">8&#160;</span>İsrail udulmuşdur,  </div><div class='q'>İndi onlar millətlər arasında  </div><div class='q'>Heç kəsin bəyənmədiyi bir qab kimi oldu.   </div><div class='q'> <span class="verse" id="V9">9&#160;</span>Onlar tənha gəzən vəhşi eşşək kimi  </div><div class='q'>Aşşur tərəfə getdi.  </div><div class='q'>Efrayim muzdla özünə oynaşlar tutdu.   </div><div class='q'> <span class="verse" id="V10">10&#160;</span>Onlar millətlər arasında muzdla oynaş tutsalar da,  </div><div class='q'>Mən indi onları bir yerə toplayacağam.  </div><div class='q'>Onlar qüdrətli padşahın zülmündən  </div><div class='q'>Azalmağa başlayacaq.   </div><div class='q'> <span class="verse" id="V11">11&#160;</span>Efrayim günah təqdimi üçün  </div><div class='q'>Çoxlu qurbangah tiksə də,  </div><div class='q'>Bunlar onu günaha batıran qurbangahlar oldu.   </div><div class='q'> <span class="verse" id="V12">12&#160;</span>Mən onlar üçün çoxlu qanun yazdım,  </div><div class='q'>Onlarsa bunları yad bir şey hesab etdi.   </div><div class='q'> <span class="verse" id="V13">13&#160;</span><a href="#FN1" class="notemark">*<span class="popup">Yer. 14:10 </span></a> Mənə kəsilən qurbanlara gəlincə,  </div><div class='q'>Əti Mənə qurban gətirib  </div><div class='q'>Özləri yeyir.  </div><div class='q'>Rəbb onlardan razı deyil.  </div><div class='q'>İndi onların qəbahətlərini yada salacaq,  </div><div class='q'>Günahlarına görə onları cəzalandıracaq.  </div><div class='q'>Onlar Misirə qayıdacaq.   </div><div class='q'> <span class="verse" id="V14">14&#160;</span>İsrail də Yaradanını unutdu,  </div><div class='q'>Özünə saraylar qurdu.  </div><div class='q'>Yəhuda da çoxlu qalalı şəhər tikdi,  </div><div class='q'>Ancaq Mən onun şəhərlərinə od göndərəcəyəm,  </div><div class='q'>Qalalarını alov yeyəcək.   </div><ul class='tnav'>
<li><a href='index.htm'>HUŞƏ</a></li>
<li><a href='HOS07.htm'>&lt;</a></li>
<li><a href='HOS.htm'>8</a></li>
<li><a href='HOS09.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V13">8:13</a>
<span class="xt"><a href='JER14.htm#V10'>Yer. 14:10</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
