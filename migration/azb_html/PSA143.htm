<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 143</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA142.htm'>&lt;</a></li>
<li><a href='PSA.htm'>143</a></li>
<li><a href='PSA144.htm'>&gt;</a></li>
</ul>
<div class="main">
 
<div class='chapterlabel' id="V0"> 143</div><div class='s'>Məzmur 143 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Ya Rəbb, eşit duamı, yalvararkən məni dinlə,  </div><div class='q'>Mənə sədaqətin, salehliyin naminə cavab söylə.   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Rom. 3:20; Qal. 2:16</span></a> Qulunu məhkəməyə çəkmə,  </div><div class='q'>Bu bəşəriyyət içindən kimsə qarşında saleh çıxmaz.   </div><div class='b'> &#160; </div> <div class='q'> <span class="verse" id="V3">3&#160;</span>Məni düşmən təqib etdi,  </div><div class='q'>Yerə vurdu, həyatım əldən getdi.  </div><div class='q'>Sanki lap çoxdan ölənlərin biriyəm,  </div><div class='q'>Bu düşmən məni zülmətə saldı.   </div><div class='q'> <span class="verse" id="V4">4&#160;</span>Ona görə ruhdan düşmüşəm,  </div><div class='q'>Bu dəhşət qəlbimi sarsıtdı.   </div><div class='b'> &#160; </div> <div class='q'> <span class="verse" id="V5">5&#160;</span>Qədim dövrlər yadıma düşür,  </div><div class='q'>Sənin bütün işlərini dərindən düşünürəm,  </div><div class='q'>Əməllərin barədə hey fikirləşirəm.   </div><div class='q'> <span class="verse" id="V6">6&#160;</span>Sənə sarı əllərimi açmışam,  </div><div class='q'>Bir quraq torpaq kimi Sənin üçün susamışam. </div><div class='qs'>Sela</div>   <div class='b'> &#160; </div> <div class='q'> <span class="verse" id="V7">7&#160;</span>Ya Rəbb, mənə tez cavab ver,  </div><div class='q'>Çünki ürəyim çəkilir.  </div><div class='q'>Üzünü məndən gizlətmə,  </div><div class='q'>Qoyma qəbirə düşən insanlara bənzəyim.   </div><div class='q'> <span class="verse" id="V8">8&#160;</span>Hər səhər məhəbbətini mənə hiss etdir,  </div><div class='q'>Çünki Sənə güvənirəm.  </div><div class='q'>Gedəcəyim yolu mənə öyrət,  </div><div class='q'>Çünki varlığımı Sənə verirəm.   </div><div class='b'> &#160; </div> <div class='q'> <span class="verse" id="V9">9&#160;</span>Ya Rəbb, məni düşmənlərdən qurtar,  </div><div class='q'>Sənə pənah gətirirəm.   </div><div class='q'> <span class="verse" id="V10">10&#160;</span>Mənə Sənin iradənə əməl etməyi öyrət,  </div><div class='q'>Çünki mənim Allahım Sənsən.  </div><div class='q'>Sənin Ruhun yaxşıdır,  </div><div class='q'>Düz yer üçün mənə yol göstər.   </div><div class='b'> &#160; </div> <div class='q'> <span class="verse" id="V11">11&#160;</span>Ya Rəbb, mənə ismin naminə həyat ver,  </div><div class='q'>Salehliyin naminə canımı dardan qurtar.   </div><div class='q'> <span class="verse" id="V12">12&#160;</span>Məhəbbətin naminə yağılarımı məhv et,  </div><div class='q'>Canıma düşmən olanları qır, çünki mən Sənin qulunam.   </div><ul class='tnav'>
<li><a href='index.htm'>ZƏBUR</a></li>
<li><a href='PSA142.htm'>&lt;</a></li>
<li><a href='PSA.htm'>143</a></li>
<li><a href='PSA144.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">143:2</a>
<span class="xt"><a href='ROM03.htm#V20'>Rom. 3:20</a>; <a href='GAL02.htm#V16'>Qal. 2:16</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
