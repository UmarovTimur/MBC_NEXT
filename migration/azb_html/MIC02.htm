<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MİKEYA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MİKEYA</a></li>
<li><a href='MIC01.htm'>&lt;</a></li>
<li><a href='MIC.htm'>2</a></li>
<li><a href='MIC03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>Kasıblara zülm edənlərin taleyi </div> <div class='q'> <span class="verse" id="V1">1&#160;</span>Yatağında şər niyyətdə olanların,  </div><div class='q'>Yamanlıq üçün qəsd quranların vay halına!  </div><div class='q'>Onların gücü buna çatdığına görə  </div><div class='q'>Ona səhər tezdən əməl edirlər!   </div><div class='q'> <span class="verse" id="V2">2&#160;</span>Tarlalara tamah salıb mənimsəyirlər,  </div><div class='q'>Evlərə göz dikib sahib dururlar.  </div><div class='q'>Ev sahibi ilə ailəsinə zülm edirlər,  </div><div class='q'>Adamları mirasından məhrum edirlər!   </div><div class='q'> <span class="verse" id="V3">3&#160;</span>Buna görə də Rəbb belə deyir:  </div><div class='q'>«Bu xalqa bəla gətirməyə hazırlaşıram,  </div><div class='q'>Ondan boyun qaçıra bilməyəcəksiniz.  </div><div class='q'>Siz bir daha dikbaş gəzməyəcəksiniz,  </div><div class='q'>Çünki pis zaman gəlir.   </div><div class='q'> <span class="verse" id="V4">4&#160;</span>O gün sizi lağa qoyub,  </div><div class='q'>Belə yanıqlı mərsiyə oxuyacaqlar:  </div><div class='q'>“Biz tamam məhv olduq!  </div><div class='q'>Rəbb xalqımın payını dəyişdirdi,  </div><div class='q'>Onu necə məndən uzaqlaşdırdı,  </div><div class='q'>Tarlamızı satqınlara payladı”.   </div><div class='q'> <span class="verse" id="V5">5&#160;</span>Buna görə ölkə yenə püşklə bölünsə də,  </div><div class='q'>Rəbbin camaatı arasında sizə pay verəcək kimsə olmayacaq».   </div><div class='s'>Yalançı vaizlər </div> <div class='q'> <span class="verse" id="V6">6&#160;</span>Adamlar deyir:  </div><div class='q'>«Vəz etməyin,  </div><div class='q'>Bu işlər barədə vəz etməyin,  </div><div class='q'>Rüsvay olmayacağıq!»   </div><div class='q'> <span class="verse" id="V7">7&#160;</span>Ey Yaqub nəsli, belə deyilirmi:  </div><div class='q'>«Məgər Rəbbin səbri tükəndi?  </div><div class='q'>O belə şeylər edərmi?»  </div><div class='q'>Mənim sözlərim düzgün yolla gəzənlərin xeyrinə deyilmi?   </div><div class='q'> <span class="verse" id="V8">8&#160;</span>Dünən xalqım idiniz,  </div><div class='q'>Bu gün isə Mənə düşmən oldunuz.  </div><div class='q'>Müharibədən qayıdanların,  </div><div class='q'>Yoldan sakit keçənlərin  </div><div class='q'>Əynindən paltarlarını alıb  </div><div class='q'>Onları soyursunuz.   </div><div class='q'> <span class="verse" id="V9">9&#160;</span>Xalqımın qadınlarını  </div><div class='q'>Rahat evlərindən qovursunuz,  </div><div class='q'>Uşaqlarını Mənim verdiyim bərəkətdən  </div><div class='q'>Əbədilik məhrum edirsiniz.   </div><div class='q'> <span class="verse" id="V10">10&#160;</span>Qalxın gedin,  </div><div class='q'>Çünki bura istirahət yeri deyil.  </div><div class='q'>Bu yer murdarlandığına görə  </div><div class='q'>Dəhşətli surətdə darmadağın olacaq.   </div><div class='q'> <span class="verse" id="V11">11&#160;</span>Əgər bir adam hiyləgər ruhla gəlib yalan vəz edib desə:  </div><div class='q'>«Sənə vəz edim, şərab və başqa kefləndirici içkiniz bol olacaq»,  </div><div class='q'>Bu adam xalqın vaizi olar!   </div><div class='s'>Rəbbin ümid vədi </div> <div class='q'> <span class="verse" id="V12">12&#160;</span>Ey Yaqub övladları,  </div><div class='q'>Mən mütləq hamınızı bir yerə yığacağam,  </div><div class='q'>İsrailin sağ qalanlarını toplayacağam.  </div><div class='q'>Sizi ağıldakı qoyun-keçi kimi bir yerə yığacağam.  </div><div class='q'>Otlaqdakı sürü kimi ölkəniz adamlarla dolacaq.   </div><div class='q'> <span class="verse" id="V13">13&#160;</span>Azad edən qalxacaq,  </div><div class='q'>Sağ qalanların yolunu açacaq.  </div><div class='q'>Onlar darvazanı qıracaq,  </div><div class='q'>Oradan keçib-çıxacaq.  </div><div class='q'>Padşahları onların qabağında gedəcək,  </div><div class='q'>Rəbb önlərində gedəcək.   </div><ul class='tnav'>
<li><a href='index.htm'>MİKEYA</a></li>
<li><a href='MIC01.htm'>&lt;</a></li>
<li><a href='MIC.htm'>2</a></li>
<li><a href='MIC03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
