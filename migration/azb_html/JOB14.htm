<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 14</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB13.htm'>&lt;</a></li>
<li><a href='JOB.htm'>14</a></li>
<li><a href='JOB15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='q'> <span class="verse" id="V1">1&#160;</span>Qadından doğulan insanın ömrü azdır,  </div><div class='q'>Həyatı sıxıntı ilə doludur.   </div><div class='q'> <span class="verse" id="V2">2&#160;</span>Çiçək kimi açar, solar,  </div><div class='q'>Kölgə kimi keçib-gedər.   </div><div class='q'> <span class="verse" id="V3">3&#160;</span>Gözlərini beləsinəmi dikirsən?  </div><div class='q'>Mühakimə etmək üçünmü məni hüzuruna gətirirsən?   </div><div class='q'> <span class="verse" id="V4">4&#160;</span>Kim çirkab içindən təmiz bir şey tapar?  </div><div class='q'>Heç kim!   </div><div class='q'> <span class="verse" id="V5">5&#160;</span>İnsana ömür günləri müəyyən edilib,  </div><div class='q'>Aylarının sayını Sən bilirsən,  </div><div class='q'>Ömrü üçün müəyyən hədd qoymusan,  </div><div class='q'>Bu həddi keçən yoxdur.   </div><div class='q'> <span class="verse" id="V6">6&#160;</span>Sən ondan gücünü çək,  </div><div class='q'>İş gününü bitirən zəhmətkeş kimi  </div><div class='q'>Bir az dincəlsin.   </div><div class='b'> &#160; </div> <div class='q'> <span class="verse" id="V7">7&#160;</span>Bir ağac üçün ümid var,  </div><div class='q'>Kəsilsə belə, yenə pöhrəsini verər,  </div><div class='q'>Şaxələri əskilməz.   </div><div class='q'> <span class="verse" id="V8">8&#160;</span>Kökü yerdə qocalsa da,  </div><div class='q'>Kötüyü torpaqda məhv olsa da,   </div><div class='q'> <span class="verse" id="V9">9&#160;</span>Suyun iyini duyanda çiçəklənər,  </div><div class='q'>Cavan ağac kimi şaxələnər.   </div><div class='q'> <span class="verse" id="V10">10&#160;</span>Amma insan ölər, dəfn olunar,  </div><div class='q'>Son nəfəsini verər, yox olar.   </div><div class='q'> <span class="verse" id="V11">11&#160;</span>Dəniz suları çəkilib getdiyi kimi,  </div><div class='q'>Çaylar azalıb quruduğu kimi   </div><div class='q'> <span class="verse" id="V12">12&#160;</span>İnsan da yatar, bir daha qalxmaz,  </div><div class='q'>Göylər yox olanadək oyadılmaz,  </div><div class='q'>Yuxularından ayılmaz.   </div><div class='b'> &#160; </div> <div class='q'> <span class="verse" id="V13">13&#160;</span>Kaş ki məni ölülər diyarında gizlədəydin,  </div><div class='q'>Qəzəbin keçənədək saxlayaydın,  </div><div class='q'>Mənə möhlət verəydin,  </div><div class='q'>Sonra məni yada salaydın.   </div><div class='q'> <span class="verse" id="V14">14&#160;</span>İnsan ölsə, dirilərmi?  </div><div class='q'>Növbəm çatanacan  </div><div class='q'>Bu əzabdan qurtulmaq üçün hər gün gözləyəcəyəm.   </div><div class='q'> <span class="verse" id="V15">15&#160;</span>Sən çağıranda cavab verəcəyəm,  </div><div class='q'>Əllərinin bu işinin həsrətini çəkəcəksən.   </div><div class='q'> <span class="verse" id="V16">16&#160;</span>O zaman addımlarımı sayacaqsan,  </div><div class='q'>Günahımı nəzərə almayacaqsan.   </div><div class='q'> <span class="verse" id="V17">17&#160;</span>Üsyankarlığım torbada möhürlənəcək,  </div><div class='q'>Günahımın üstünü örtəcəksən.   </div><div class='b'> &#160; </div> <div class='q'> <span class="verse" id="V18">18&#160;</span>Amma dağın uçub dağılması kimi,  </div><div class='q'>Qayanın yerindən qopması kimi,   </div><div class='q'> <span class="verse" id="V19">19&#160;</span>Su daşları yuvarladığı kimi,  </div><div class='q'>Sellər torpağı yuyub apardığı kimi  </div><div class='q'>Sən də insanın ümidini yox edirsən.   </div><div class='q'> <span class="verse" id="V20">20&#160;</span>Onu əbədi məğlub edirsən, o köçüb gedir.  </div><div class='q'>Görkəmini dəyişdirib yola salırsan.   </div><div class='q'> <span class="verse" id="V21">21&#160;</span>Övladları şərəflənəndə də onun xəbəri olmaz,  </div><div class='q'>Düşkün hala düşəndə də heç nəyi başa düşməz.   </div><div class='q'> <span class="verse" id="V22">22&#160;</span>Hamı öz canının ağrısını duyur,  </div><div class='q'>Yalnız özü üçün yas tutur».   </div><ul class='tnav'>
<li><a href='index.htm'>ƏYYUB</a></li>
<li><a href='JOB13.htm'>&lt;</a></li>
<li><a href='JOB.htm'>14</a></li>
<li><a href='JOB15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
