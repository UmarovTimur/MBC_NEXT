<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK21.htm'>&lt;</a></li>
<li><a href='LUK.htm'>22</a></li>
<li><a href='LUK23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>İsanı öldürmək üçün sui-qəsd hazırlanır </div> <div class='r'>(Mat. 26:1-5; Mark 14:1-2; Yəh. 11:47-53)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 12:1-27</span></a>Pasxa adlanan Mayasız Çörək bayramı yaxınlaşırdı.   <span class="verse" id="V2">2&#160;</span>Başçı kahinlər və ilahiyyatçılar İsanı öldürmək üçün bir yol axtarırdılar, çünki xalqdan qorxurdular.   </div><div class='s'>Yəhudanın xəyanəti </div> <div class='r'>(Mat. 26:14-16; Mark 14:10-11; Yəh. 13:18-30)  </div><div class='p'> <span class="verse" id="V3">3&#160;</span>O zaman Şeytan On İki şagirddən biri olan İskaryot adlanan Yəhudanın ürəyinə girdi.   <span class="verse" id="V4">4&#160;</span>O da gedib başçı kahinlər və məbəd mühafizəçilərinin başçıları ilə danışdı ki, İsanı necə onlara təslim etsin.   <span class="verse" id="V5">5&#160;</span>Onlar sevindilər və ona pul verməyə razı oldular.   <span class="verse" id="V6">6&#160;</span>Buna söz verən Yəhuda İsanı xalqdan gizlin onlara təslim etmək üçün fürsət axtarmağa başladı.   </div><div class='s'>Axırıncı şam yeməyi </div> <div class='r'>(Mat. 26:17-30; Mark 14:12-26; Yəh. 13:21-30; 1Kor. 11:23-25)  </div><div class='p'> <span class="verse" id="V7">7&#160;</span>Pasxa quzusunun qurban kəsilməli olduğu Mayasız Çörək bayramı günü gəldi.   <span class="verse" id="V8">8&#160;</span>İsa Peter və Yəhyanı qabaqca göndərib «gedin, Pasxa yeməyimiz üçün bizə hazırlıq görün» dedi.   <span class="verse" id="V9">9&#160;</span>Onlarsa İsadan soruşdular: «Harada hazırlıq görməyimizi istəyirsən?»   <span class="verse" id="V10">10&#160;</span>İsa onlara dedi: «Bax siz şəhərə girəndə qarşınıza səhənglə su daşıyan bir nəfər çıxacaq. Onun ardınca gedin və onun girəcəyi evə girin.   <span class="verse" id="V11">11&#160;</span>Oranın sahibinə deyin: “Müəllim sənə deyir: ‹Şagirdlərimlə birgə Pasxa yeməyini yeyəcəyim qonaq otağı haradadır?›”   <span class="verse" id="V12">12&#160;</span>Ev sahibi sizə yuxarı mərtəbədə hər şeyi hazırlanmış böyük bir otaq göstərəcək. Orada hazırlıq işləri görün».   <span class="verse" id="V13">13&#160;</span>Onlar gedib hər şeyin Onun dediyi kimi olduğunu gördülər və Pasxa yeməyi üçün hazırlıq etdilər.   </div><div class='p'> <span class="verse" id="V14">14&#160;</span>Yemək vaxtı çatanda İsa həvarilərlə süfrəyə oturdu.   <span class="verse" id="V15">15&#160;</span>İsa onlara dedi: «Mən əzab çəkməzdən əvvəl bu Pasxa yeməyini sizinlə birgə yeməyi çox arzulayırdım.   <span class="verse" id="V16">16&#160;</span>Sizə bunu deyirəm: Pasxa Allahın Padşahlığında yerinə yetənədək Mən bir daha onu yeməyəcəyəm».   </div><div class='p'> <span class="verse" id="V17">17&#160;</span>Sonra İsa bir kasa götürüb şükür etdi və dedi: «Bunu götürün və aranızda bölüşdürün.   <span class="verse" id="V18">18&#160;</span>Mən sizə deyirəm: Allahın Padşahlığı gələnədək üzüm ağacının məhsulundan əsla içməyəcəyəm».   </div><div class='p'> <span class="verse" id="V19">19&#160;</span>Sonra İsa çörək götürdü, şükür edib onu böldü və şagirdlərə verərək dedi: «Bu Mənim sizin üçün verilən bədənimdir. Bunu Məni xatırlamaq üçün edin».   <span class="verse" id="V20">20&#160;</span><a href="#FN2" class="notemark">*<span class="popup">Yer. 31:31-34</span></a>Eləcə də axşam yeməyindən sonra kasanı götürüb dedi: «Sizin üçün axıdılan bu kasa Mənim qanımla bağladığım Yeni Əhddir.   <span class="verse" id="V21">21&#160;</span><a href="#FN3" class="notemark">*<span class="popup">Zəb. 41:9</span></a>Amma budur, Mənə xəyanət edən Mənimlə birlikdə əlini bu süfrəyə uzadır.   <span class="verse" id="V22">22&#160;</span>Bəşər Oğlu təyin edilmiş yolla gedir. Amma vay o adamın halına ki, Ona xəyanət edir!»   <span class="verse" id="V23">23&#160;</span>Şagirdlər öz aralarında bunu kimin edəcəyini araşdırmağa başladılar.   </div><div class='p'> <span class="verse" id="V24">24&#160;</span><a href="#FN4" class="notemark">*<span class="popup">Mat. 18:1; Mark 9:34; Luka 9:46</span></a>Aralarında onlardan kimin ən böyük sayılacağı barəsində bir mübahisə də oldu.   <span class="verse" id="V25">25&#160;</span><a href="#FN5" class="notemark">*<span class="popup">Mat. 20:25-27; 23:11; Mark 9:35; 10:42-44</span></a>Amma İsa onlara dedi: «Millətlərin padşahları onların üzərində hökm edir və bu hakimiyyətdə olanlar himayədar adlanır.   <span class="verse" id="V26">26&#160;</span>Amma siz belə olmayın. Aranızda ən böyük olan ən kiçik kimi olsun və rəhbərlik edən xidmətçi kimi olsun.   <span class="verse" id="V27">27&#160;</span><a href="#FN6" class="notemark">*<span class="popup">Yəh. 13:12-15</span></a>Axı kim daha böyükdür, süfrədə oturan, yoxsa xidmət edən? Süfrədə oturan deyilmi? Mənsə sizin aranızda xidmətçi kimiyəm.   </div><div class='p'> <span class="verse" id="V28">28&#160;</span>Keçirdiyim sınaqlarda Mənimlə qalanlar sizsiniz.   <span class="verse" id="V29">29&#160;</span>Atam Mənə bir padşahlıq tapşırdığı kimi Mən də sizə bir padşahlıq tapşırıram;   <span class="verse" id="V30">30&#160;</span><a href="#FN7" class="notemark">*<span class="popup">Mat. 19:28</span></a>belə ki Mənim Padşahlığımda süfrəmdə yeyib-içəsiniz və İsrailin on iki qəbiləsinə hökm etmək üçün taxtlarda oturasınız.   </div><div class='s'>Peterin inkarı əvvəlcədən bildirilir </div> <div class='r'>(Mat. 26:31-35; Mark 14:27-31; Yəh. 13:36-38)  </div><div class='p'> <span class="verse" id="V31">31&#160;</span>Şimon, Şimon! Şeytan sizi buğda kimi xəlbirdən keçirməyə icazə istədi.   <span class="verse" id="V32">32&#160;</span>Amma Mən imanın itməsin deyə sənin üçün dua etdim. Sən də bir zaman geri dönüb öz qardaşlarını qüvvətləndir».   <span class="verse" id="V33">33&#160;</span>O, İsaya cavab verdi: «Ya Rəbb, mən Səninlə zindana da, ölümə də getməyə hazıram».   <span class="verse" id="V34">34&#160;</span>Amma İsa dedi: «Peter, sənə bunu deyirəm: bu gün xoruz banlamazdan əvvəl sən Məni tanıdığını üç dəfə inkar edəcəksən».   </div><div class='p'> <span class="verse" id="V35">35&#160;</span><a href="#FN8" class="notemark">*<span class="popup">Mat. 10:9-10; Mark 6:8-9; Luka 9:3; 10:4</span></a>Sonra şagirdlərə dedi: «Mən sizi kisəsiz, torbasız və çarıqsız göndərəndə bir şeydə korluq çəkmisinizmi?» Onlar cavab verdilər: «Heç bir şeydə».   <span class="verse" id="V36">36&#160;</span>Onda İsa onlara dedi: «İndi isə kisəsi və torbası olan bunları götürsün. Qılıncı olmayan da öz paltarını satıb qılınc alsın.   <span class="verse" id="V37">37&#160;</span><a href="#FN9" class="notemark">*<span class="popup">Yeş. 53:12</span></a>Çünki sizə deyirəm: bu yazılmış olan  </div><div class='q'>“Üsyankarlara tay tutuldu”  </div><div class='m'>sözü Məndə tam yerinə yetməlidir. Çünki Mənim barəmdə yazılanlar tamam olur».   <span class="verse" id="V38">38&#160;</span>Onlar dedilər: «Ya Rəbb, budur, burada iki qılınc var». O isə onlara dedi: «Bu kifayətdir».   </div><div class='s'>İsa Zeytun dağında dua edir </div> <div class='r'>(Mat. 26:36-46; Mark 14:32-42)  </div><div class='p'> <span class="verse" id="V39">39&#160;</span>İsa çıxıb adətinə görə Zeytun dağına getdi. Şagirdlər də Onun ardınca getdi.   <span class="verse" id="V40">40&#160;</span>Oraya çatanda İsa onlara dedi: «Dua edin ki, sınağa düşməyəsiniz».   <span class="verse" id="V41">41&#160;</span>İsa Özü isə onlardan bir daş atımı qədər uzaqlaşdı və diz çöküb dua etdi.   <span class="verse" id="V42">42&#160;</span>O belə dedi: «Ey Ata, əgər Sənin iradənə məqbuldursa, bu kasanı<a href="#FN10" class="notemark">*<span class="popup">Kasa – İsanın çarmıxdakı ölümünün rəmzi.</span></a> Məndən uzaqlaşdır. Amma Mənim yox, Sənin iradən olsun».   <span class="verse" id="V43">43&#160;</span>Göydən bir mələk İsaya göründü və Onu qüvvətləndirdi.   <span class="verse" id="V44">44&#160;</span>İsa dəhşətli iztirab içində daha səylə dua edirdi. Onun təri yerə düşən qan damlalarına bənzəyirdi.<a href="#FN11" class="notemark">†<span class="popup">Ən qədim yunan əlyazmalarında bu ayələr yoxdur.</span></a>   <span class="verse" id="V45">45&#160;</span>İsa duadan qalxıb şagirdlərin yanına gəldi, onları kədərdən üzülmüş və yatmış tapdı.   <span class="verse" id="V46">46&#160;</span>O, şagirdlərə dedi: «Nə üçün yatırsınız? Qalxın, dua edin ki, sınağa düşməyəsiniz».   </div><div class='s'>İsa həbs olunur </div> <div class='r'>(Mat. 26:47-56; Mark 14:43-50; Yəh. 18:3-12)  </div><div class='p'> <span class="verse" id="V47">47&#160;</span>İsa hələ danışarkən bir izdiham göründü. On İki şagirddən biri, Yəhuda adlı bir nəfər onlardan qabaqda gedirdi. O, İsanı öpmək üçün yaxınlaşdı.   <span class="verse" id="V48">48&#160;</span>Amma İsa ona dedi: «Yəhuda, sən Bəşər Oğlunu bir öpüşləmi satırsan?»   <span class="verse" id="V49">49&#160;</span>İsanın ətrafında olanlar nə baş verəcəyini görəndə Ona dedilər: «Ya Rəbb, bəlkə qılıncla vuraq?»   <span class="verse" id="V50">50&#160;</span>Onlardan biri baş kahinin qulunu vurub sağ qulağını qopartdı.   <span class="verse" id="V51">51&#160;</span>Lakin İsa dedi: «Bəsdir, eləməyin». Sonra qulun qulağına toxunaraq onu sağaltdı.   </div><div class='p'> <span class="verse" id="V52">52&#160;</span>İsa üstünə gələn başçı kahinlərə, məbəd mühafizəçilərinin başçılarına və ağsaqqallara dedi: «Nə üçün quldur üstünə gələn kimi qılınc və dəyənəklərlə gəlmisiniz?   <span class="verse" id="V53">53&#160;</span><a href="#FN12" class="notemark">*<span class="popup">Luka 19:47-48; 21:37</span></a>Mən hər gün məbəddə sizinlə birlikdə olanda siz Mənə əl qaldırmadınız. Amma indi sizin vaxtınızdır, zülmət hökmranlığıdır».   </div><div class='s'>Peter İsanı inkar edir </div> <div class='r'>(Mat. 26:57-58,67-75; Mark 14:53-54,65-72; Yəh. 18:13-18,25-27)  </div><div class='p'> <span class="verse" id="V54">54&#160;</span>İsanı tutub apardılar və baş kahinin evinə gətirdilər. Peter isə uzaqdan Onun ardınca gedirdi.   <span class="verse" id="V55">55&#160;</span>Həyətin ortasında tonqal qalanmışdı. Peter gəlib onun ətrafında oturanların arasında oturdu.   </div><div class='p'> <span class="verse" id="V56">56&#160;</span>Qarabaşlardan biri tonqalın işığında oturan Peteri gördü. Ona diqqətlə baxıb dedi: «Bu adam da İsa ilə birlikdə idi».   <span class="verse" id="V57">57&#160;</span>Amma Peter «Ay arvad, mən Onu tanımıram!» deyərək Onu inkar etdi.   <span class="verse" id="V58">58&#160;</span>Bir az sonra başqa bir adam onu görüb dedi: «Sən də onlardansan». Amma Peter dedi: «Ay kişi, mən deyiləm!»   <span class="verse" id="V59">59&#160;</span>Bir saata yaxın vaxt keçdi və digər bir adam təkidlə dedi: «Doğrudan da, bu adam da Onunla birlikdə idi, çünki Qalileyalıdır».   <span class="verse" id="V60">60&#160;</span>Peter isə dedi: «Ay kişi, dediyini başa düşmürəm».  </div><div class='p'>Elə o danışdığı an xoruz banladı.   <span class="verse" id="V61">61&#160;</span>Onda Rəbb dönüb Peterə baxdı. Peter Rəbbin «bu gün xoruz banlamazdan əvvəl sən Məni üç dəfə inkar edəcəksən» dediyi sözü yadına saldı.   <span class="verse" id="V62">62&#160;</span>Ona görə oradan çıxıb hönkür-hönkür ağladı.   </div><div class='p'> <span class="verse" id="V63">63&#160;</span>İsanı tutub saxlayan adamlar Onu ələ sala-sala döyürdülər.   <span class="verse" id="V64">64&#160;</span>Gözlərini bağlayıb Ondan soruşurdular: «Peyğəmbərlik elə görək, Səni vuran kimdir?»   <span class="verse" id="V65">65&#160;</span>Ona başqa sözlər də deyib çoxlu böhtan atırdılar.   </div><div class='s'>İsa Ali Şuranın önündə </div> <div class='r'>(Mat. 26:57-66; Mark 14:53-64; Yəh. 18:19-24)  </div><div class='p'> <span class="verse" id="V66">66&#160;</span>Səhər açıldıqda xalqın ağsaqqalları, başçı kahinlər və ilahiyyatçılar yığıldı və İsanı öz Ali Şuralarına gətirdilər.   <span class="verse" id="V67">67&#160;</span>Onlar dedilər: «Bizə de, Məsih Sənsənmi?» İsa onlara dedi: «Əgər sizə desəm, inanmazsınız.   <span class="verse" id="V68">68&#160;</span>Əgər sizdən soruşsam, Mənə cavab verməyəcəksiniz.<a href="#FN13" class="notemark">‡<span class="popup">Verməyəcəksiniz – bəzi əlyazmalarda verməyəcəksiniz və Məni buraxmayacaqsınız.</span></a>   <span class="verse" id="V69">69&#160;</span>Bundan sonra isə Bəşər Oğlu qüdrətli Allahın sağında oturacaq».   <span class="verse" id="V70">70&#160;</span>Onların hamısı dedi: «Deməli, Sən Allahın Oğlusan?» İsa onlara cavab verdi: «Sizin dediyiniz kimi O Mənəm».   <span class="verse" id="V71">71&#160;</span>Onda onlar dedilər: «Artıq şəhadətə nə ehtiyacımız var? Axı biz özümüz Onun ağzından eşitdik».   </div><ul class='tnav'>
<li><a href='index.htm'>LUKA</a></li>
<li><a href='LUK21.htm'>&lt;</a></li>
<li><a href='LUK.htm'>22</a></li>
<li><a href='LUK23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">22:1</a>
<span class="xt"><a href='EXO12.htm#V1'>Çıx. 12:1-27</a></span></p>
<p class="x" id="FN2"><span class="notemark">*</span><a class="notebackref" href="#V20">22:20</a>
<span class="xt"><a href='JER31.htm#V31'>Yer. 31:31-34</a></span></p>
<p class="x" id="FN3"><span class="notemark">*</span><a class="notebackref" href="#V21">22:21</a>
<span class="xt"><a href='PSA041.htm#V9'>Zəb. 41:9</a></span></p>
<p class="x" id="FN4"><span class="notemark">*</span><a class="notebackref" href="#V24">22:24</a>
<span class="xt"><a href='MAT18.htm#V1'>Mat. 18:1</a>; <a href='MRK09.htm#V34'>Mark 9:34</a>; <a href='LUK09.htm#V46'>Luka 9:46</a></span></p>
<p class="x" id="FN5"><span class="notemark">*</span><a class="notebackref" href="#V25">22:25</a>
<span class="xt"><a href='MAT20.htm#V25'>Mat. 20:25-27</a>; <a href='MAT23.htm#V11'>23:11</a>; <a href='MRK09.htm#V35'>Mark 9:35</a>; <a href='MRK10.htm#V42'>10:42-44</a></span></p>
<p class="x" id="FN6"><span class="notemark">*</span><a class="notebackref" href="#V27">22:27</a>
<span class="xt"><a href='JHN13.htm#V12'>Yəh. 13:12-15</a></span></p>
<p class="x" id="FN7"><span class="notemark">*</span><a class="notebackref" href="#V30">22:30</a>
<span class="xt"><a href='MAT19.htm#V28'>Mat. 19:28</a></span></p>
<p class="x" id="FN8"><span class="notemark">*</span><a class="notebackref" href="#V35">22:35</a>
<span class="xt"><a href='MAT10.htm#V9'>Mat. 10:9-10</a>; <a href='MRK06.htm#V8'>Mark 6:8-9</a>; <a href='LUK09.htm#V3'>Luka 9:3</a>; <a href='LUK10.htm#V4'>10:4</a></span></p>
<p class="x" id="FN9"><span class="notemark">*</span><a class="notebackref" href="#V37">22:37</a>
<span class="xt"><a href='ISA53.htm#V12'>Yeş. 53:12</a></span></p>
<p class="f" id="FN10"><span class="notemark">*</span><a class="notebackref" href="#V42">22:42</a>
<span class="fq">Kasa </span><span class="ft">– İsanın çarmıxdakı ölümünün rəmzi.</span></p>
<p class="f" id="FN11"><span class="notemark">†</span><a class="notebackref" href="#V44">22:44</a>
<span class="ft">Ən qədim yunan əlyazmalarında bu ayələr yoxdur.</span></p>
<p class="x" id="FN12"><span class="notemark">*</span><a class="notebackref" href="#V53">22:53</a>
<span class="xt"><a href='LUK19.htm#V47'>Luka 19:47-48</a>; <a href='LUK21.htm#V37'>21:37</a></span></p>
<p class="f" id="FN13"><span class="notemark">‡</span><a class="notebackref" href="#V68">22:68</a>
<span class="fq">Verməyəcəksiniz </span><span class="ft">– bəzi əlyazmalarda </span><span class="fq">verməyəcəksiniz və Məni buraxmayacaqsınız.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
