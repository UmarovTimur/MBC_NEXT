<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 73</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA072.htm'>&lt;</a></li>
<li><a href='PSA.htm'>73</a></li>
<li><a href='PSA074.htm'>&gt;</a></li>
</ul>
<div class="main">
 
<div class='ms'>Üçüncü hissə  </div><div class='chapterlabel' id="V0"> 73</div><div class='mr'>73-89-cu məzmurlar  </div><div class='s'>Məzmur 73 </div> <div class='d'>Asəfin məzmuru. </div> <div class='q'> <span class="verse" id="V1">1&#160;</span>Doğrudan da, İsrail üçün,  </div><div class='q'>Ürəyitəmiz olanlar üçün  </div><div class='q'>Allah xeyirxahdır.   </div><div class='q'> <span class="verse" id="V2">2&#160;</span>Amma mənim ayaqlarım az qala büdrəmişdi,  </div><div class='q'>Addımlarım məni yıxmışdı.   </div><div class='q'> <span class="verse" id="V3">3&#160;</span>Pislərin firavanlığını görərkən  </div><div class='q'>Bu məğrurlara həsəd aparırdım.   </div><div class='b'> &#160; </div> <div class='q'> <span class="verse" id="V4">4&#160;</span>Ölənədək onların ağrıları yoxdur,  </div><div class='q'>Vücudları ətə-cana gəlib.   </div><div class='q'> <span class="verse" id="V5">5&#160;</span>Onlar başqaları kimi dərdə düşməzlər,  </div><div class='q'>Əzab çəkməzlər.   </div><div class='q'> <span class="verse" id="V6">6&#160;</span>Çünki təkəbbür onlar üçün boyunbağı kimidir,  </div><div class='q'>Zorakılıq libas kimi əyinlərini örtür.   </div><div class='q'> <span class="verse" id="V7">7&#160;</span>Köklükdən gözləri dombalıb çıxır,  </div><div class='q'>Qəlblərinin pis məqsədləri aşıb-daşır.   </div><div class='q'> <span class="verse" id="V8">8&#160;</span>Pis niyyətli sözləri ilə insanlara istehza edirlər,  </div><div class='q'>Onlara yuxarıdan baxıb hədə-qorxu gəlirlər.   </div><div class='q'> <span class="verse" id="V9">9&#160;</span>Ağızlarını göylərin əleyhinə açırlar,  </div><div class='q'>Dillərinin sözləri dünyanı gəzib-dolaşır.   </div><div class='q'> <span class="verse" id="V10">10&#160;</span>Ona görə bütün xalq onların tərəfinə keçir,  </div><div class='q'>Sözlərini axıradək su kimi içir.   </div><div class='q'> <span class="verse" id="V11">11&#160;</span>Deyirlər ki, Allah necə xəbər tutacaq?  </div><div class='q'>Haqq-Taala bundan necə xəbərdar olacaq?   </div><div class='q'> <span class="verse" id="V12">12&#160;</span>Belədir pis adamlar,  </div><div class='q'>Daim arxayındırlar, var-dövlət artırırlar.   </div><div class='b'> &#160; </div> <div class='q'> <span class="verse" id="V13">13&#160;</span>Məgər mən boş yerə qəlbimi təmizləmişdim,  </div><div class='q'>Günahsızlıq içində əllərimi yumuşdum?   </div><div class='q'> <span class="verse" id="V14">14&#160;</span>Həmişə əziyyətə düşürəm,  </div><div class='q'>Hər səhər töhmətə rast gəlirəm.   </div><div class='q'> <span class="verse" id="V15">15&#160;</span>Əgər «qoy mən də belə danışım» deyə düşünsəydim,  </div><div class='q'>Sənin övladlarına xəyanət edərdim.   </div><div class='q'> <span class="verse" id="V16">16&#160;</span>Bunu anlamaq üçün düşünəndə  </div><div class='q'>Çətin bir iş kimi gözümə durdu.   </div><div class='q'> <span class="verse" id="V17">17&#160;</span>Yalnız Allahın Müqəddəs məkanına girərkən  </div><div class='q'>Onların aqibətini dərk etdim.   </div><div class='q'> <span class="verse" id="V18">18&#160;</span>Doğrudan da, onları sürüşkən yerə qoymusan,  </div><div class='q'>Onları məhvə yuvarlayırsan.   </div><div class='q'> <span class="verse" id="V19">19&#160;</span>Onlar bir anda yox olacaqlar,  </div><div class='q'>Dəhşət içində itib-batacaqlar.   </div><div class='q'> <span class="verse" id="V20">20&#160;</span>Yuxudan ayılanda röyalar unudular,  </div><div class='q'>Ey Xudavənd, Sənin oyanışınla bu adamlar boş sayılacaq.   </div><div class='b'> &#160; </div> <div class='q'> <span class="verse" id="V21">21&#160;</span>O vaxt könlüm zəhərlənmişdi,  </div><div class='q'>Qəlbim dəlik-deşik olmuşdu.   </div><div class='q'> <span class="verse" id="V22">22&#160;</span>Necə axmaq idim, dərrakəm yox idi,  </div><div class='q'>Qarşında sanki bir heyvan idim.   </div><div class='q'> <span class="verse" id="V23">23&#160;</span>Amma daim Səninlə olmuşam,  </div><div class='q'>Mənim sağ əlimdən tutmusan.   </div><div class='q'> <span class="verse" id="V24">24&#160;</span>Nəsihətinlə mənə yol göstərirsən,  </div><div class='q'>Sonra məni şərəfə çatdıracaqsan.   </div><div class='q'> <span class="verse" id="V25">25&#160;</span>Göylərdə Səndən başqa kimim var?  </div><div class='q'>Yer üzündə də Səndən başqa heç nə istəmirəm.   </div><div class='q'> <span class="verse" id="V26">26&#160;</span>Cismim və ürəyim taqətdən düşsə belə,  </div><div class='q'>Daim, ey Allah, qəlbimin qüvvəti, nəsibimsən.   </div><div class='b'> &#160; </div> <div class='q'> <span class="verse" id="V27">27&#160;</span>Budur, Səndən uzaq düşənlər məhv olurlar,  </div><div class='q'>Sənə xəyanət edənləri yox edirsən.   </div><div class='q'> <span class="verse" id="V28">28&#160;</span>Mənim üçün Allaha yaxınlaşmaq yaxşıdır,  </div><div class='q'>Xudavənd Rəbbə pənah gətirmişəm,  </div><div class='q'>Ona görə bütün işlərini hamıya çatdıracağam!   </div><ul class='tnav'>
<li><a href='index.htm'>ZƏBUR</a></li>
<li><a href='PSA072.htm'>&lt;</a></li>
<li><a href='PSA.htm'>73</a></li>
<li><a href='PSA074.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
