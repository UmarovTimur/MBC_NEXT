<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 35</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA34.htm'>&lt;</a></li>
<li><a href='ISA.htm'>35</a></li>
<li><a href='ISA36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>Müqəddəs yol </div> <div class='q'> <span class="verse" id="V1">1&#160;</span>Səhra və quru torpaq sevinəcək,  </div><div class='q'>Çöl şadlanacaq, nərgiz kimi çiçəklənəcək.   </div><div class='q'> <span class="verse" id="V2">2&#160;</span>Hər yan gül açacaq,  </div><div class='q'>Şadlanacaq, sevincdən nəğmə oxuyacaq.  </div><div class='q'>Livanın gözəlliyi, şan-şöhrəti,  </div><div class='q'>Karmelin və Şaronun cah-calalı ona veriləcək.  </div><div class='q'>Hamı Rəbbin izzətini, Allahımızın əzəmətini görəcək.   </div><div class='b'> &#160; </div> <div class='q'> <span class="verse" id="V3">3&#160;</span><a href="#FN1" class="notemark">*<span class="popup">İbr. 12:12-13</span></a> Zəif əllərə qüvvət verin,  </div><div class='q'>Əsən dizləri möhkəmləndirin.   </div><div class='q'> <span class="verse" id="V4">4&#160;</span>Ürəklərində qorxanlara deyin:  </div><div class='q'>«Möhkəm olun, qorxmayın!  </div><div class='q'>Budur, Allahınız  </div><div class='q'>İntiqam almaq, düşmənlərinizdən qisas almaq üçün gəlir.  </div><div class='q'>O gəlib sizə qurtuluş verəcək!»   </div><div class='b'> &#160; </div> <div class='q'> <span class="verse" id="V5">5&#160;</span><a href="#FN2" class="notemark">*<span class="popup">Mat. 11:5; Luka 7:22</span></a> O vaxt korların gözləri, karların qulaqları açılacaq,   </div><div class='q'> <span class="verse" id="V6">6&#160;</span>Axsaqlar ceyran kimi hoppanacaq,  </div><div class='q'>Lalların dili sevinclə nəğmə deyəcək,  </div><div class='q'>Çünki səhrada bulaqlar fışqıracaq,  </div><div class='q'>Quru torpaqda çaylar axacaq.   </div><div class='q'> <span class="verse" id="V7">7&#160;</span>Qızmar qum hovuza, susuz torpaq su bulaqlarına çevriləcək.  </div><div class='q'>Çaqqalların yaşadığı yerlərdə qamış və qarğı bitəcək.   </div><div class='b'> &#160; </div> <div class='q'> <span class="verse" id="V8">8&#160;</span>Orada bir yol olacaq,  </div><div class='q'>O yol «Müqəddəs yol» adlanacaq.  </div><div class='q'>Murdar adam oradan keçməyəcək,  </div><div class='q'>O yol qurtuluş tapanların yoludur.  </div><div class='q'>Ora ilə gedənlərdən heç biri,  </div><div class='q'>Hətta ağılsızlar da keçsələr,  </div><div class='q'>Əsla yolunu azmayacaq.   </div><div class='q'> <span class="verse" id="V9">9&#160;</span>Orada şirlər olmayacaq,  </div><div class='q'>Yırtıcı heyvanlar o yola çıxmayacaq,  </div><div class='q'>Onlara orada rast gəlməyəcəklər.  </div><div class='q'>Ancaq qurtuluş tapanlar o yol ilə gəzəcək.   </div><div class='q'> <span class="verse" id="V10">10&#160;</span><a href="#FN3" class="notemark">*<span class="popup">Yeş. 51:11</span></a> Rəbbin satın alınmış adamları qayıdacaq,  </div><div class='q'>Sevinclə nəğmə deyərək Siona gələcək.  </div><div class='q'>Üzlərində əbədi sevinc olacaq,  </div><div class='q'>Onlar fərəh və şadlıq tapacaq,  </div><div class='q'>Kədər və qəm-qüssə yox olacaq!   </div><ul class='tnav'>
<li><a href='index.htm'>YEŞAYA</a></li>
<li><a href='ISA34.htm'>&lt;</a></li>
<li><a href='ISA.htm'>35</a></li>
<li><a href='ISA36.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">35:3</a>
<span class="xt"><a href='HEB12.htm#V12'>İbr. 12:12-13</a></span></p>
<p class="x" id="FN2"><span class="notemark">*</span><a class="notebackref" href="#V5">35:5</a>
<span class="xt"><a href='MAT11.htm#V5'>Mat. 11:5</a>; <a href='LUK07.htm#V22'>Luka 7:22</a></span></p>
<p class="x" id="FN3"><span class="notemark">*</span><a class="notebackref" href="#V10">35:10</a>
<span class="xt"><a href='ISA51.htm#V11'>Yeş. 51:11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
