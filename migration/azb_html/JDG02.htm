<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HAKİMLƏR 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HAKİMLƏR</a></li>
<li><a href='JDG01.htm'>&lt;</a></li>
<li><a href='JDG.htm'>2</a></li>
<li><a href='JDG03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>İsrailin sədaqətsizliyi </div> <div class='p'> <span class="verse" id="V1">1&#160;</span>Rəbbin mələyi Qilqaldan Bokimə çıxdı və dedi: «Sizi Mən Misirdən çıxararaq atalarınıza vəd etdiyim torpağa gətirib dedim ki, sizinlə olan əhdimi heç vaxt pozmayacağam.   <span class="verse" id="V2">2&#160;</span><a href="#FN1" class="notemark">*<span class="popup">Çıx. 34:12-13; Qanun. 7:2-5 </span></a> Siz isə bu torpağın əhalisi ilə əhd bağlamayın və onların qurbangahlarını dağıdın. Lakin siz Mənim sözümə qulaq asmadınız. Niyə belə etdiniz?   <span class="verse" id="V3">3&#160;</span>Buna görə də Mən deyirəm: onları qarşınızdan qovmayacağam və onlar sizə əngəl, allahları isə sizə tələ olacaq».   <span class="verse" id="V4">4&#160;</span>Rəbbin mələyi bu sözləri İsrail övladlarına söylədiyi zaman xalq bərkdən ağlamağa başladı.   <span class="verse" id="V5">5&#160;</span>Ona görə də o yerin adına Bokim <a href="#FN2" class="notemark">*<span class="popup">Bokim – ibrani dilində ağlayanlar.</span></a> dedilər və orada Rəbbə qurban təqdim etdilər.   </div><div class='s'>Yeşuanın ölümü </div> <div class='p'> <span class="verse" id="V6">6&#160;</span>Yeşua xalqı yola salan zaman İsrail övladlarından hər biri öz torpaq paylarına sahib olmaq üçün getdi.   <span class="verse" id="V7">7&#160;</span>Yeşuanın bütün ömrü boyu Rəbbin İsrail üçün etdiyi bütün böyük işləri görən və Yeşuadan sonra sağ qalan ağsaqqalların bütün ömrü boyunca xalq Rəbbə qulluq etdi.   <span class="verse" id="V8">8&#160;</span>Rəbbin qulu Nun oğlu Yeşua yüz on yaşında vəfat etdi.   <span class="verse" id="V9">9&#160;</span><a href="#FN3" class="notemark">*<span class="popup">Yeşua 19:49-50 </span></a> Onu Qaaş dağının şimalında, Efrayimin dağlıq bölgəsində olan Timnat-Xeres adlı irs olan torpaq sahəsində dəfn etdilər.   <span class="verse" id="V10">10&#160;</span>Yeşua ilə bir dövrdə yaşayan bütün nəsil də ölüb atalarına qovuşdu. Bundan sonra Rəbbin İsrail üçün etdiyi işləri bilməyən başqa bir nəsil törədi.   </div><div class='p'> <span class="verse" id="V11">11&#160;</span>İsrail övladları Rəbbin gözündə pis olan işlər görərək Baal bütlərinə qulluq etdilər.   <span class="verse" id="V12">12&#160;</span>Bununla da onları Misir ölkəsindən çıxaran atalarının Allahı Rəbbi atıb başqa allahlara – ətraflarında yaşayan millətlərin allahlarına sitayiş edərək onlara səcdə etdilər. Buna görə də Rəbbi qəzəbləndirdilər.   <span class="verse" id="V13">13&#160;</span>Onlar Rəbbi ataraq Baal və Aştoret bütlərinə qulluq etdilər.   <span class="verse" id="V14">14&#160;</span>Rəbbin İsrailə qarşı qəzəbi alovlandı və onları basqınçılara təslim etdi. Basqınçılar da onları talan etdilər. Rəbb onları ətraflarındakı düşmənlərə verdi. İsrail övladları isə düşmən qabağında tab gətirə bilmədilər.   <span class="verse" id="V15">15&#160;</span>Harada döyüşdülərsə, Rəbbin onlara dediyi və and içdiyi kimi Rəbbin əli onların əleyhinə qalxdı. Bundan İsraillilər pis vəziyyətə düşüb çox əziyyət çəkdilər.   </div><div class='p'> <span class="verse" id="V16">16&#160;</span>Rəbb İsrail övladlarını talançıların əlindən qurtarmaq üçün hakimlər yetirdi.   <span class="verse" id="V17">17&#160;</span>Lakin onlar hakimlərə də qulaq asmadılar. Başqa allahlara sitayiş etməklə Rəbbə xəyanət etdilər. Rəbbin əmrlərinə itaət edən atalarına bənzəmədilər və tezliklə ata-babaları gedən yoldan azdılar.   <span class="verse" id="V18">18&#160;</span>Rəbb onlar üçün hakimlər yetirdi və Özü də hakimlərlə oldu. Hakimlərin ömrü boyunca Rəbb İsrailliləri düşmənlərin əlindən qurtarırdı. Ona görə ki onları əzənlərin və sıxışdıranların üzündən nalə çəkdikləri zaman Rəbbin xalqa rəhmi gəlirdi.   <span class="verse" id="V19">19&#160;</span>Hər hansı hakim öləndən sonra xalq yenə başqa allahlara sitayiş etməklə, onlara qulluq edib səcdə etməklə atalarından daha betər olurdu. Onlar bu əməllərindən, bu inadkarlıqlarından əl çəkmədi.   <span class="verse" id="V20">20&#160;</span>Ona görə də Rəbbin İsraillilərə qarşı qəzəbi alovlandı və dedi: «Madam ki bu millət Mənim atalarına əmr etdiyim əhdi pozub sözümə qulaq asmadı,   <span class="verse" id="V21">21&#160;</span>Mən də Yeşua vəfat edəndə bu torpaqlarda saxladığı millətlərin heç birini daha onların qarşısından qovmayacağam.   <span class="verse" id="V22">22&#160;</span>Ataları kimi bu yolla gedib-getməyəcəklərini görmək üçün İsrailliləri bu millətlər vasitəsilə sınaqdan keçirəcəyəm».   <span class="verse" id="V23">23&#160;</span>Rəbb bu millətlərin həmin torpaqlarda qalmasına izin verdi. Onları Yeşuaya təslim etməyərək dərhal qovmadı.   </div><ul class='tnav'>
<li><a href='index.htm'>HAKİMLƏR</a></li>
<li><a href='JDG01.htm'>&lt;</a></li>
<li><a href='JDG.htm'>2</a></li>
<li><a href='JDG03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">2:2</a>
<span class="xt"><a href='EXO34.htm#V12'>Çıx. 34:12-13</a>; <a href='DEU07.htm#V2'>Qanun. 7:2-5</a> </span></p>
<p class="f" id="FN2"><span class="notemark">*</span><a class="notebackref" href="#V5">2:5</a>
<span class="fq">Bokim </span><span class="ft">– ibrani dilində </span><span class="fq">ağlayanlar.</span></p>
<p class="x" id="FN3"><span class="notemark">*</span><a class="notebackref" href="#V9">2:9</a>
<span class="xt"><a href='JOS19.htm#V49'>Yeşua 19:49-50</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
