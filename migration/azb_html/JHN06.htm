<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 6</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN05.htm'>&lt;</a></li>
<li><a href='JHN.htm'>6</a></li>
<li><a href='JHN07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>İsa beş min nəfəri doydurur </div> <div class='r'>(Mat. 14:13-21; Mark 6:30-44; Luka 9:10-17)  </div><div class='p'> <span class="verse" id="V1">1&#160;</span>Bu hadisələrdən sonra İsa Qalileya – Tiberiya gölünün o biri sahilinə keçdi.   <span class="verse" id="V2">2&#160;</span>Böyük bir izdiham Onun ardınca gedirdi, çünki Onun xəstələrlə göstərdiyi əlamətləri görürdü.   <span class="verse" id="V3">3&#160;</span>İsa dağa çıxıb şagirdləri ilə oturdu.   <span class="verse" id="V4">4&#160;</span>Yəhudilərin Pasxa bayramı yaxınlaşırdı.   </div><div class='p'> <span class="verse" id="V5">5&#160;</span>İsa başını qaldıraraq böyük bir izdihamın yanına gəldiyini görüb Filipə dedi: «Haradan çörək alıb bu adamları yedirək?»   <span class="verse" id="V6">6&#160;</span>Bu sözləri onu sınamaq məqsədi ilə söylədi, çünki Özü nə edəcəyini bilirdi.   <span class="verse" id="V7">7&#160;</span>Filip Ona cavab verdi: «Bunlara iki yüz dinarlıq<a href="#FN1" class="notemark">*<span class="popup">Yüz dinarlıq – bir dinar fəhlənin bir günlük maaşına bərabər idi.</span></a> çörək də çatmaz ki, hərəsi bir tikə yemək yesin».   <span class="verse" id="V8">8&#160;</span>Şagirdlərindən biri olan Şimon Peterin qardaşı Andrey Ona dedi:   <span class="verse" id="V9">9&#160;</span>«Burada beş kiçik arpa çörəyi ilə iki balığı olan bir oğlan var, amma bu qədər adam üçün bunlar nədir ki?»   <span class="verse" id="V10">10&#160;</span>İsa «xalqı yerə oturdun» dedi. Ora otla örtülmüşdü. Xalq da oturdu. Kişilərin sayı beş minə yaxın idi.   <span class="verse" id="V11">11&#160;</span>O zaman İsa çörəkləri götürüb şükür edərək balıqlarla birgə, oturanlara<a href="#FN2" class="notemark">†<span class="popup">Oturanlara – bəzi əlyazmalarda şagirdlərə, şagirdlər də oturanlara.</span></a> – hər kəsə istədiyi qədər payladı.   <span class="verse" id="V12">12&#160;</span>Onlar yeyib-doyandan sonra İsa şagirdlərinə dedi: «Artıq qalan hissələri toplayın ki, heç bir şey zay olmasın».   <span class="verse" id="V13">13&#160;</span>Bunları topladılar və beş arpa çörəyini yeyənlərin qabağından qalan hissələrdən on iki zənbil doldurdular.   <span class="verse" id="V14">14&#160;</span>O zaman İsanın göstərdiyi əlaməti görən adamlar «Həqiqətən, dünyaya gəlməli olan peyğəmbər Budur!» deyirdi.   <span class="verse" id="V15">15&#160;</span>İsa bildi ki, adamlar gəlib Onu padşah etmək üçün zorla aparmağa hazırlaşır, buna görə də təkbaşına dağa çəkildi.   </div><div class='s'>İsa suyun üstü ilə yeriyir </div> <div class='r'>(Mat. 14:22-33; Mark 6:45-52)  </div><div class='p'> <span class="verse" id="V16">16&#160;</span>Axşam çatanda İsanın şagirdləri gölə enib   <span class="verse" id="V17">17&#160;</span>bir qayığa mindilər. Onlar gölün o biri sahilində olan Kefernahuma gedirdilər. Qaranlıq düşmüşdü, amma İsa hələ onların yanına gəlməmişdi.   <span class="verse" id="V18">18&#160;</span>Güclü külək əsdiyindən göl dalğalanırdı.   <span class="verse" id="V19">19&#160;</span>Onlar beləcə avar çəkib iyirmi beş ya otuz stadi<a href="#FN3" class="notemark">‡<span class="popup">İyirmi beş ya otuz stadi – təqribən 5-6 km.</span></a> gedəndən sonra gördülər ki, İsa gölün üstü ilə yeriyir və qayığa yaxınlaşır. Qorxdular,   <span class="verse" id="V20">20&#160;</span>amma İsa onlara «Mənəm, qorxmayın» dedi.   <span class="verse" id="V21">21&#160;</span>Onda şagirdlər Onu məmnunluqla qayığa götürdülər. Sonra qayıq o andaca getdikləri sahilə çatdı.   </div><div class='p'> <span class="verse" id="V22">22&#160;</span>Ertəsi gün gölün o biri sahilində qalan xalq başa düşdü ki, orada yalnız bir qayıq<a href="#FN4" class="notemark">§<span class="popup">Bir qayıq – bəzi əlyazmalarda bir qayıq, İsanın şagirdlərinin mindiyi qayıq.</span></a>olub, İsa Öz şagirdləri ilə həmin qayığa minməyib, şagirdləri Onsuz gedib.   <span class="verse" id="V23">23&#160;</span>O arada Tiberiyadan digər qayıqlar Rəbb şükür edəndən sonra yemək yedikləri yerin yaxınlığına gəldilər.   <span class="verse" id="V24">24&#160;</span>Beləcə xalq İsanın da, şagirdlərinin də orada olmadığını görüb qayıqlara minərək İsanı axtara-axtara Kefernahuma gəldi.   </div><div class='s'>Həyat çörəyi </div> <div class='p'> <span class="verse" id="V25">25&#160;</span>İsanı gölün o biri sahilində görəndə «Rabbi, buraya nə vaxt gəldin?» deyə soruşdular.   <span class="verse" id="V26">26&#160;</span>İsa onlara cavab olaraq dedi: «Doğrusunu, doğrusunu sizə deyirəm: əlamətlər gördüyünüz üçün deyil, çörək yeyib doyduğunuz üçün Məni axtarırsınız.   <span class="verse" id="V27">27&#160;</span>Keçib-gedən yemək üçün deyil, əbədi həyat verən, daim qalan yemək üçün işlər görün, onu sizə Bəşər Oğlu verəcək. Çünki Ata Allah Ona Öz möhürünü vurub».   <span class="verse" id="V28">28&#160;</span>Onlar İsadan soruşdular: «Allahın istədiyi işləri görmək üçün biz nə edək?»   <span class="verse" id="V29">29&#160;</span>İsa onlara cavab verdi: «Allahın istədiyi iş budur: Onun göndərdiyi Şəxsə iman edin».   </div><div class='p'> <span class="verse" id="V30">30&#160;</span>Onlar İsaya dedilər: «Sən nə əlamət göstərərsən ki, görüb Sənə inanaq? Nə iş görəcəksən?   <span class="verse" id="V31">31&#160;</span><a href="#FN5" class="notemark">*<span class="popup">Çıx. 16:4,15; Zəb. 78:24</span></a>Ata-babalarımız çöldə manna yedi; bu barədə yazılıb: “Onlara yemək üçün göydən çörək verdi”».   <span class="verse" id="V32">32&#160;</span>Onda İsa onlara dedi: «Doğrusunu, doğrusunu sizə deyirəm: sizə göydən çörək verən Musa deyildi, göydən həqiqi çörəyi sizə verən Atamdır.   <span class="verse" id="V33">33&#160;</span>Çünki Allahın çörəyi budur ki, göydən enir və dünyaya həyat verir».   <span class="verse" id="V34">34&#160;</span>Ona dedilər: «Ağa, Sən daim bizə bu çörəyi ver».   </div><div class='p'> <span class="verse" id="V35">35&#160;</span>İsa onlara dedi: «Həyat çörəyi Mənəm. Mənim yanıma gələn heç vaxt acmaz, Mənə iman edən heç vaxt susamaz.   <span class="verse" id="V36">36&#160;</span>Lakin sizə dedim ki, Məni görürsünüz, amma iman etmirsiniz.   <span class="verse" id="V37">37&#160;</span>Atanın Mənə verdiyi şəxslərin hamısı yanıma gələcək və yanıma gələni heç vaxt kənara atmaram.   <span class="verse" id="V38">38&#160;</span>Çünki Öz iradəmi deyil, Məni Göndərənin iradəsini yerinə yetirmək üçün göydən enmişəm.   <span class="verse" id="V39">39&#160;</span>Məni Göndərənin iradəsi budur ki, Mənə verdiyi şəxslərin heç birini həlak olmağa qoymayım, lakin son gündə onları dirildim.   <span class="verse" id="V40">40&#160;</span>Çünki Atamın iradəsi budur ki, Oğulu görüb Ona iman edən hər şəxs əbədi həyata malik olsun və Mən onu son gündə dirildim».   </div><div class='p'> <span class="verse" id="V41">41&#160;</span>Bunun cavabında Yəhudilər İsanın «göydən enmiş çörək Mənəm» sözünə görə deyinib   <span class="verse" id="V42">42&#160;</span>dedilər: «Bu, ata-anasını tanıdığımız, Yusifin Oğlu olan İsa deyilmi? İndi necə olur ki, “göydən enmişəm” deyir?»   <span class="verse" id="V43">43&#160;</span>İsa onlara cavab verdi: «Öz-özünüzə deyinməyin.   <span class="verse" id="V44">44&#160;</span>Əgər Məni göndərən Ata bir kəsi cəzb etməsə, o Mənim yanıma gələ bilməz. Yanıma gələni isə Mən son gündə dirildəcəyəm.   <span class="verse" id="V45">45&#160;</span><a href="#FN6" class="notemark">*<span class="popup">Yeş. 54:13</span></a>Peyğəmbərlərin kitablarında yazılıb: “Onların hamısını Allah öyrədəcək”. Atadan eşidib öyrənən hər kəs Mənim yanıma gəlir.   <span class="verse" id="V46">46&#160;</span>Əlbəttə, Allahdan gələn Şəxsdən savayı Atanı heç kəs görməyib, yalnız O, Atanı görüb.   <span class="verse" id="V47">47&#160;</span>Doğrusunu, doğrusunu sizə deyirəm: iman edən əbədi həyata malikdir.   <span class="verse" id="V48">48&#160;</span>Həyat çörəyi Mənəm.   <span class="verse" id="V49">49&#160;</span>Ata-babalarınız çöldə manna yedilər və öldülər.   <span class="verse" id="V50">50&#160;</span>Bu isə göydən enən elə bir çörəkdir ki, ondan yeyən şəxs heç vaxt ölməz.   <span class="verse" id="V51">51&#160;</span>Göydən enmiş canlı çörək Mənəm. Əgər kimsə bu çörəkdən yesə, əbədi yaşayar. Dünyanın həyatı üçün verəcəyim çörək Öz ətimdir».   </div><div class='p'> <span class="verse" id="V52">52&#160;</span>Bunun cavabında Yəhudilər «Bu Adam yemək üçün Öz ətini bizə necə verə bilər?» deyib bir-birləri ilə mübahisə etdilər.   <span class="verse" id="V53">53&#160;</span>Onda İsa onlara dedi: «Doğrusunu, doğrusunu sizə deyirəm: Bəşər Oğlunun ətindən yeyib qanından içməsəniz, daxilinizdə həyat olmayacaq.   <span class="verse" id="V54">54&#160;</span>Mənim ətimdən yeyib qanımdan içən əbədi həyata malikdir və Mən onu son gündə dirildəcəyəm.   <span class="verse" id="V55">55&#160;</span>Çünki Mənim ətim həqiqi yemək, qanım da həqiqi içkidir.   <span class="verse" id="V56">56&#160;</span>Mənim ətimdən yeyib qanımdan içən Məndə qalır, Mən də onda qalıram.   <span class="verse" id="V57">57&#160;</span>Var olan Ata Məni göndərdiyi kimi, Mən də Atanın sayəsində yaşadığım kimi Məndən yeyən də Mənim sayəmdə yaşayacaq.   <span class="verse" id="V58">58&#160;</span>Göydən enmiş çörək budur, ata-babalarınızın yediyi<a href="#FN7" class="notemark">**<span class="popup">Yediyi – bəzi əlyazmalarda yediyi manna.</span></a> kimi deyil. Onlar öldülər, amma bu çörəyi yeyən əbədi yaşayacaq».   <span class="verse" id="V59">59&#160;</span>İsa bu sözləri Kefernahumda, sinaqoqda təlim öyrədərkən söylədi.   </div><div class='s'>Şagirdlərin çoxu İsanı tərk edir </div> <div class='p'> <span class="verse" id="V60">60&#160;</span>Şagirdlərindən bir çoxu bu sözləri eşidəndə dedi: «Bu söz qəlizdir. Bunu kim anlaya bilər?»   <span class="verse" id="V61">61&#160;</span>Lakin İsa şagirdlərinin buna görə deyindiklərini duyaraq onlara dedi: «Bu söz sizi büdrədirmi?   <span class="verse" id="V62">62&#160;</span>Yaxşı, bəs Bəşər Oğlunun əvvəllər olduğu yerə qalxdığını görsəniz, necə?   <span class="verse" id="V63">63&#160;</span>Həyat verən Ruhdur, cismani təbiətinsə heç faydası yoxdur. Sizə söylədiyim sözlər Ruh və həyat gətirir.   <span class="verse" id="V64">64&#160;</span>Lakin sizin aranızda iman etməyənlər də var». Çünki İsa iman etməyənlərin və Ona xəyanət edəcək adamın kim olduğunu əvvəlcədən bilirdi.   <span class="verse" id="V65">65&#160;</span>O dedi: «Buna görə də sizə söylədim ki, əgər Ata bir kəsə imkan verməsə, o Mənim yanıma gələ bilməz».   </div><div class='p'> <span class="verse" id="V66">66&#160;</span>Bunlardan sonra şagirdlərinin çoxu İsadan ayrılıb daha Onunla gəzmirdi.   <span class="verse" id="V67">67&#160;</span>Onda İsa On İki şagirdə dedi: «Yoxsa siz də Məni tərk etmək istəyirsiniz?»   <span class="verse" id="V68">68&#160;</span><a href="#FN8" class="notemark">*<span class="popup">Mat. 16:16; Mark 8:29; Luka 9:20</span></a>Şimon Peter Ona cavab verdi: «Ya Rəbb, biz kimin yanına gedək? Əbədi həyatın sözlərini söyləyən Sənsən.   <span class="verse" id="V69">69&#160;</span>Biz də iman etmişik və bilirik ki, Allahın Müqəddəsi<a href="#FN9" class="notemark">††<span class="popup">Allahın Müqəddəsi – bəzi əlyazmalarda Məsih, var olan Allahın Oğlu (Mat. 16:16).</span></a> Sənsən».   <span class="verse" id="V70">70&#160;</span>İsa onlara dedi: «Siz On İki şagirdi Mən seçmədimmi? Amma sizdən biri iblisdir».   <span class="verse" id="V71">71&#160;</span>O bu sözləri Şimon İskaryot oğlu Yəhuda barədə söylədi, çünki On İki şagirddən biri olduğu halda İsaya xəyanət edəcəkdi.   </div><ul class='tnav'>
<li><a href='index.htm'>YƏHYA</a></li>
<li><a href='JHN05.htm'>&lt;</a></li>
<li><a href='JHN.htm'>6</a></li>
<li><a href='JHN07.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">6:7</a>
<span class="fq">Yüz dinarlıq </span><span class="ft">– bir dinar fəhlənin bir günlük maaşına bərabər idi.</span></p>
<p class="f" id="FN2"><span class="notemark">†</span><a class="notebackref" href="#V11">6:11</a>
<span class="fq">Oturanlara </span><span class="ft">– bəzi əlyazmalarda </span><span class="fq">şagirdlərə, şagirdlər də oturanlara.</span></p>
<p class="f" id="FN3"><span class="notemark">‡</span><a class="notebackref" href="#V19">6:19</a>
<span class="fq">İyirmi beş ya otuz stadi </span><span class="ft">– təqribən 5-6 km.</span></p>
<p class="f" id="FN4"><span class="notemark">§</span><a class="notebackref" href="#V22">6:22</a>
<span class="fq">Bir qayıq </span><span class="ft">– bəzi əlyazmalarda </span><span class="fq">bir qayıq, İsanın şagirdlərinin mindiyi qayıq.</span></p>
<p class="x" id="FN5"><span class="notemark">*</span><a class="notebackref" href="#V31">6:31</a>
<span class="xt"><a href='EXO16.htm#V4'>Çıx. 16:4,15</a>; <a href='PSA078.htm#V24'>Zəb. 78:24</a></span></p>
<p class="x" id="FN6"><span class="notemark">*</span><a class="notebackref" href="#V45">6:45</a>
<span class="xt"><a href='ISA54.htm#V13'>Yeş. 54:13</a></span></p>
<p class="f" id="FN7"><span class="notemark">**</span><a class="notebackref" href="#V58">6:58</a>
<span class="fq">Yediyi </span><span class="ft">– bəzi əlyazmalarda </span><span class="fq">yediyi manna.</span></p>
<p class="x" id="FN8"><span class="notemark">*</span><a class="notebackref" href="#V68">6:68</a>
<span class="xt"><a href='MAT16.htm#V16'>Mat. 16:16</a>; <a href='MRK08.htm#V29'>Mark 8:29</a>; <a href='LUK09.htm#V20'>Luka 9:20</a></span></p>
<p class="f" id="FN9"><span class="notemark">††</span><a class="notebackref" href="#V69">6:69</a>
<span class="fq">Allahın Müqəddəsi </span><span class="ft">– bəzi əlyazmalarda </span><span class="fq">Məsih, var olan Allahın Oğlu </span><span class="ft">(<a href='MAT16.htm#V16'>Mat. 16:16</a>).</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
