<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab RUT 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>RUT</a></li>
<li><a href='JDG21.htm'>&lt;</a></li>
<li><a href='RUT.htm'>1</a></li>
<li><a href='RUT02.htm'>&gt;</a></li>
</ul>
<div class="main">
 <div class='mt'>RUT  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«Rut»</span> Kitabı Moavlı bir qadının ürək kövrəldən həyat hekayəsidir. Moavlı Rut İsrailli bir kişiyə ərə gedir. Əri öləndən sonra o, qayınanasına sonsuz sədaqət göstərərək İsraillilərin etiqad etdikləri Allaha bütün ürəyi ilə ümid bağlayır. Allah da Rutun sadiq ürəyini görüb ona yeni bir ümid qapısı açır. Sınıq qəlbli, qərib və tənha dul qadın olan Rut Allahın sonsuz mərhəməti nəticəsində İsrail xalqı arasında sakin olur. O, böyük peyğəmbər və padşah Davudun ulu nənəsidir.  </div><div class='ip'><span class='bk'>«Rut»</span> Kitabında aydın göstərilir ki, millətindən asılı olmayaraq hər kəs tək Allaha üz tutsa, Allahdan bərəkət alar və Onun sadiq xalqının nümayəndəsi olar.  </div><div class='iot'>Kitabın məzmunu:  </div><div class='io2'>1:1-22 Naominin Rutla Bet-Lexemə qayıtması  </div><div class='io2'>2:1–3:18 Rut Boaza rast gəlir  </div><div class='io2'>4:1-22 Boazın Rutla evlənməsi   
</div><div class='chapterlabel' id="V0"> 1</div><div class='s'>Elimelekin ailəsi ilə Moav torpağına köçməsi </div> <div class='p'> <span class="verse" id="V1">1&#160;</span>Hakimlərin hökm etdiyi günlərdə ölkədə qıtlıq oldu. Elə bu vaxtlarda Yəhudanın Bet-Lexem şəhərindən bir kişi arvadı və iki oğlu ilə birgə müvəqqəti yaşamaq üçün Moav torpağına köçdü.   <span class="verse" id="V2">2&#160;</span>Bu kişinin adı Elimelek, arvadının adı Naomi, bir oğlunun adı Maxlon, o birinin adı isə Kilyon idi. Onlar Yəhudanın Bet-Lexem şəhərindən olan Efratlılar idi. Bu adamlar gəlib Moav torpağında yaşadılar.   </div><div class='p'> <span class="verse" id="V3">3&#160;</span>Bir gün Naominin əri Elimelek öldü və o, iki oğlu ilə qaldı.   <span class="verse" id="V4">4&#160;</span>Oğulları özlərinə Moav qadınlarından arvad aldı. Bu qadınların birinin adı Orpa, o birinin adı isə Rut idi. Onlar on ilə yaxın bu torpaqda yaşadı.   <span class="verse" id="V5">5&#160;</span>Sonra Maxlon və Kilyon da öldü, Naomi həm oğulsuz, həm də ərsiz qaldı.   </div><div class='s'>Bet-Lexemə qayıtma </div> <div class='p'> <span class="verse" id="V6">6&#160;</span>Bir gün Naomi gəlinləri ilə Moav torpağından geri qayıtmaq üçün ayağa qalxdı. O, Moav torpağında eşitmişdi ki, Rəbb Öz xalqına nəzər salaraq onlara çörək vermişdir.   <span class="verse" id="V7">7&#160;</span>Naomi Yəhuda torpağına qayıtmaq üçün gəlinləri ilə yaşadığı yerdən çıxıb yola düşdü.   <span class="verse" id="V8">8&#160;</span>Naomi hər iki gəlininə dedi: «Gəlin siz hər biriniz ananızın evinə qayıdın. Sizin mərhumlara və mənə etdiyiniz xeyirxahlığa görə qoy Rəbb sizə xeyirxahlıq etsin.   <span class="verse" id="V9">9&#160;</span>Rəbb elə etsin ki, hər biriniz ər evində rahatlıq tapasınız». Sonra o, gəlinlərini öpdü və onlar hönkürüb ağladılar.   <span class="verse" id="V10">10&#160;</span>Gəlinləri ona dedilər: «Xeyr, biz də səninlə birgə xalqının yanına gedirik».   <span class="verse" id="V11">11&#160;</span>Naomi isə dedi: «Ay qızlarım, qayıdın geri. Axı niyə siz də mənimlə getməlisiniz? Məgər bətnimdə yenə oğullarım var ki, sizə ər olsun?   <span class="verse" id="V12">12&#160;</span>Qayıdın, ay qızlarım, öz yolunuzla gedin. Mən indi ərə getmək üçün çox yaşlıyam. Desəm ki, ümidim var, hətta bu gecə ərə gedib oğullar doğacağam,   <span class="verse" id="V13">13&#160;</span>onlar böyüyənə qədər gözləyərsinizmi? Ərə getməyib səbir edərsinizmi? Yox, qızlarım! Sizin halınıza çox acıyıram, çünki mənə qarşı qalxan Rəbbin əlidir».   <span class="verse" id="V14">14&#160;</span>Onlar yenə də bərkdən ağlaşdılar. Orpa qayınanasını öpüb vidalaşdı, Rut isə ona sarıldı.   </div><div class='p'> <span class="verse" id="V15">15&#160;</span>Naomi Ruta dedi: «Bax qaynın arvadı öz xalqının və allahlarının yanına qayıtdı, gəl sən də onun ardınca geri qayıt».   <span class="verse" id="V16">16&#160;</span>Rut dedi:  </div><div class='q'>«Məcbur etmə ki, səni tərk edib  </div><div class='q'>Səninlə getməyim.  </div><div class='q'>Bil ki, hara getsən, ora gedəcəyəm,  </div><div class='q'>Harada qalsan, orada qalacağam;  </div><div class='q'>Xalqın xalqım olacaq,  </div><div class='q'>Allahın Allahım.   </div><div class='q'> <span class="verse" id="V17">17&#160;</span>Sən harada öləcəksənsə,  </div><div class='q'>Mən də orada öləcəyəm,  </div><div class='q'>Orada da basdırılacağam.  </div><div class='q'>Əgər ölümdən başqa bir şey  </div><div class='q'>Məni səndən ayırarsa,  </div><div class='q'>Qoy Rəbb mənə beləsini və  </div><div class='q'>Bundan betərini etsin».   </div><div class='m'> <span class="verse" id="V18">18&#160;</span>Naomi Rutun onunla getmək üçün qəti qərara gəldiyini görəndə bir daha onu dilə tutmadı.   </div><div class='p'> <span class="verse" id="V19">19&#160;</span>Hər ikisi Bet-Lexemə qədər gedib oraya çatdılar. Bet-Lexemə daxil olanda onları görən bütün şəhər əhalisi hərəkətə gəldi və dedilər: «Bu, Naomi deyilmi?»   <span class="verse" id="V20">20&#160;</span>Naomi onlara dedi: «Mənə Naomi <a href="#FN1" class="notemark">*<span class="popup">Naomi – ibrani dilində xoş.</span></a> deməyin, mənə Mara<a href="#FN2" class="notemark">†<span class="popup">Mara – ibrani dilində acı.</span></a> deyin, çünki Külli-İxtiyar həyatımı acı etdi.   <span class="verse" id="V21">21&#160;</span>Mən buradan dolu çıxdım, Rəbb məni boş qaytardı. Bir halda ki Rəbb məni ittiham etdi, Külli-İxtiyar başıma müsibət gətirdi, daha niyə məni Naomi çağırırsınız?»   </div><div class='p'> <span class="verse" id="V22">22&#160;</span>Beləliklə, Naomi Moav torpağından onunla birgə gələn gəlini Moavlı Rutla bərabər geri qayıtdı. Onlar Bet-Lexemə arpa biçini başlananda gəldilər.   </div><ul class='tnav'>
<li><a href='index.htm'>RUT</a></li>
<li><a href='JDG21.htm'>&lt;</a></li>
<li><a href='RUT.htm'>1</a></li>
<li><a href='RUT02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V20">1:20</a>
<span class="fq">Naomi </span><span class="ft">– ibrani dilində </span><span class="fq">xoş.</span></p>
<p class="f" id="FN2"><span class="notemark">†</span><a class="notebackref" href="#V20">1:20</a>
<span class="fq">Mara </span><span class="ft">– ibrani dilində </span><span class="fq">acı.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
