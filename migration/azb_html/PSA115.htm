<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 115</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA114.htm'>&lt;</a></li>
<li><a href='PSA.htm'>115</a></li>
<li><a href='PSA116.htm'>&gt;</a></li>
</ul>
<div class="main">
 
<div class='chapterlabel' id="V0"> 115</div><div class='s'>Məzmur 115 </div> <div class='q'> <span class="verse" id="V1">1&#160;</span>Bizi yox, ya Rəbb, bizi yox,  </div><div class='q'>Məhəbbətin, sədaqətin naminə  </div><div class='q'>Öz adını şərəfləndir.   </div><div class='b'> &#160; </div> <div class='q'> <span class="verse" id="V2">2&#160;</span>Niyə millətlər belə desin:  </div><div class='q'>«Onların Allahı haradadır?»   </div><div class='q'> <span class="verse" id="V3">3&#160;</span>Allahımız göylərdədir,  </div><div class='q'>Öz istədiyini edir.   </div><div class='q'> <span class="verse" id="V4">4&#160;</span><a href="#FN1" class="notemark">*<span class="popup">Zəb. 135:15-17; Vəhy 9:20 </span></a> Amma onların bütləri qızıldan, gümüşdən düzəlmişdir,  </div><div class='q'>Onlar insan əllərinin işidir.   </div><div class='q'> <span class="verse" id="V5">5&#160;</span>Ağızları var, danışa bilmir,  </div><div class='q'>Gözləri var, amma görmür,   </div><div class='q'> <span class="verse" id="V6">6&#160;</span>Qulaqları var, eşitmir,  </div><div class='q'>Burunları var, qoxu bilmir,   </div><div class='q'> <span class="verse" id="V7">7&#160;</span>Əlləri var, hiss etmir,  </div><div class='q'>Ayaqları var, gəzə bilmir,  </div><div class='q'>Boğazlarından səs gəlmir.   </div><div class='q'> <span class="verse" id="V8">8&#160;</span>Bütləri düzəldən, onlara güvənən insanlar  </div><div class='q'>Bu bütlər kimi cansız olacaqlar.   </div><div class='b'> &#160; </div> <div class='q'> <span class="verse" id="V9">9&#160;</span>Ey İsraillilər, Rəbbə güvənin,  </div><div class='q'>Odur köməyiniz və sipəriniz!   </div><div class='q'> <span class="verse" id="V10">10&#160;</span>Ey Harun nəsli, Rəbbə güvənin,  </div><div class='q'>Odur köməyiniz və sipəriniz!   </div><div class='q'> <span class="verse" id="V11">11&#160;</span>Ey Rəbdən qorxanlar, Rəbbə güvənin,  </div><div class='q'>Odur köməyiniz və sipəriniz!   </div><div class='q'> <span class="verse" id="V12">12&#160;</span>Rəbb bizi unutmayıb,  </div><div class='q'>Bizə xeyir-dua verəcək –  </div><div class='q'>İsrail nəslinə xeyir-dua verəcək,  </div><div class='q'>Harun nəslinə xeyir-dua verəcək,   </div><div class='q'> <span class="verse" id="V13">13&#160;</span><a href="#FN2" class="notemark">*<span class="popup">Vəhy 11:18; 19:5 </span></a> Kiçikdən böyüyə qədər  </div><div class='q'>Ondan qorxanlara xeyir-dua verəcək.   </div><div class='b'> &#160; </div> <div class='q'> <span class="verse" id="V14">14&#160;</span>Qoy Rəbb sizi,  </div><div class='q'>Sizi və nəslinizi artırsın!   </div><div class='q'> <span class="verse" id="V15">15&#160;</span>Rəbdən, göyləri və yeri Yaradandan  </div><div class='q'>Bərəkət alasınız!   </div><div class='b'> &#160; </div> <div class='q'> <span class="verse" id="V16">16&#160;</span>Rəbb səmaya sahibdir,  </div><div class='q'>Yeri bəşər övladlarına verdi.   </div><div class='q'> <span class="verse" id="V17">17&#160;</span>Ölənlər, sükut diyarına düşənlər  </div><div class='q'>Rəbbə həmd etmirlər.   </div><div class='q'> <span class="verse" id="V18">18&#160;</span>Lakin biz Rəbbə alqış edirik  </div><div class='q'>İndidən sonsuzadək.  </div><div class='b'> &#160; </div> <div class='q'>Rəbbə həmd edin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA114.htm'>&lt;</a></li>
<li><a href='PSA.htm'>115</a></li>
<li><a href='PSA116.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">115:4</a>
<span class="xt"><a href='PSA135.htm#V15'>Zəb. 135:15-17</a>; <a href='REV09.htm#V20'>Vəhy 9:20</a> </span></p>
<p class="x" id="FN2"><span class="notemark">*</span><a class="notebackref" href="#V13">115:13</a>
<span class="xt"><a href='REV11.htm#V18'>Vəhy 11:18</a>; <a href='REV19.htm#V5'>19:5</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
