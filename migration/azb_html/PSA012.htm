<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 12</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA011.htm'>&lt;</a></li>
<li><a href='PSA.htm'>12</a></li>
<li><a href='PSA013.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>Məzmur 12 </div> <div class='d'>Musiqi rəhbəri üçün. Davudun səkkiz simli alətlərin müşayiəti ilə oxunan məzmuru. </div> <div class='q'> <span class="verse" id="V1">1&#160;</span>Ya Rəbb, bizə yardım et, mömin insan qalmayıb,  </div><div class='q'>Bəşər övladları arasında vəfalılar qurtarıb.   </div><div class='q'> <span class="verse" id="V2">2&#160;</span>Hər kəs başqasına yalan söyləyir,  </div><div class='q'>Ağzı yalan danışır, ikiüzlülük edir.   </div><div class='b'> &#160; </div> <div class='q'> <span class="verse" id="V3">3&#160;</span>Qoy Rəbb yalan danışan hər ağzı yumsun,  </div><div class='q'>Hər lovğa dili kəssin!   </div><div class='q'> <span class="verse" id="V4">4&#160;</span>Onlar deyir ki, biz dilimizlə zəfər çalacağıq.  </div><div class='q'>Bu ağız bizdədirsə, kim bizə ağalıq edə bilər?   </div><div class='b'> &#160; </div> <div class='q'> <span class="verse" id="V5">5&#160;</span>Rəbb deyir: «İndi qalxacağam,  </div><div class='q'>Çünki fəqirlərə zülm edilir,  </div><div class='q'>Məzlumlar nalə çəkir, qurtuluş istəyir.  </div><div class='q'>Mən bunu onlara verəcəyəm».   </div><div class='q'> <span class="verse" id="V6">6&#160;</span>Rəbbin kəlamları pakdır,  </div><div class='q'>Kürədə əridilən, yeddi dəfə təmizlənən gümüş kimidir.   </div><div class='b'> &#160; </div> <div class='q'> <span class="verse" id="V7">7&#160;</span>Sən, ya Rəbb, onları qoru,  </div><div class='q'>Bu nəsildən onların hər birini əbədilik hifz et.   </div><div class='q'> <span class="verse" id="V8">8&#160;</span>Bəşər övladları arasında namərdlik artarkən  </div><div class='q'>Hər yanda pislər gəzər.   </div><ul class='tnav'>
<li><a href='index.htm'>ZƏBUR</a></li>
<li><a href='PSA011.htm'>&lt;</a></li>
<li><a href='PSA.htm'>12</a></li>
<li><a href='PSA013.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
