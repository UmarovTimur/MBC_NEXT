<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 17</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>Günah, iman və vəzifə </div> <div class='r'>(Mat. 18:6-7; Mark 9:42)  </div><div class='p'> <span class="verse" id="V1">1&#160;</span>İsa şagirdlərinə belə dedi: «İnsanları pis yola çəkən şeylər mütləq olur. Amma vay o adamın halına ki, bunların baisidir!   <span class="verse" id="V2">2&#160;</span>Bu kiçiklərdən birini pis yola çəkməkdənsə öz boynuna böyük bir dəyirman daşı asıb dənizə atılmaq onun üçün daha yaxşı olar.   <span class="verse" id="V3">3&#160;</span><a href="#FN1" class="notemark">*<span class="popup">Mat. 18:15</span></a>Özünüzə fikir verin. Əgər qardaşın sənə qarşı günah edərsə, ona xəbərdarlıq et. Əgər o tövbə edərsə, onu bağışla.   <span class="verse" id="V4">4&#160;</span><a href="#FN2" class="notemark">*<span class="popup">Mat. 18:21-22</span></a>Əgər gündə yeddi dəfə sənə qarşı günah etsə və gündə yeddi dəfə yanına gəlib sənə “tövbə edirəm” deyərsə, onu bağışla».   </div><div class='p'> <span class="verse" id="V5">5&#160;</span><a href="#FN3" class="notemark">*<span class="popup">Mat. 17:20</span></a>Həvarilər Rəbbə dedilər: «İmanımızı artır!»   <span class="verse" id="V6">6&#160;</span>Rəbb onlara belə dedi: «Bir xardal toxumu qədər imanınız olsaydı, bu tut ağacına “Kökündən çıx və dənizdə əkil!” deyərdiniz, o da sizin sözünüzə baxardı.   </div><div class='p'> <span class="verse" id="V7">7&#160;</span>Sizlərdən hansı biriniz cütçülük və yaxud çobanlıq edən bir qula tarladan qayıdanda “tez ol, gəl süfrəyə otur” deyər?   <span class="verse" id="V8">8&#160;</span>Əksinə, ona “axşam yeməyimi hazırla və qurşanıb mənə xidmət et ki, mən yeyib-içim, sonra da sən özün ye-iç” deməzmi?   <span class="verse" id="V9">9&#160;</span>Əmrlərini yerinə yetirdiyi üçün o, qula təşəkkür edərmi?   <span class="verse" id="V10">10&#160;</span>Beləcə siz də sizə əmr olunanların hamısını yerinə yetirəndən sonra deyin: “Biz dəyərsiz qullarıq, çünki görməli olduğumuz işləri etmişik”».   </div><div class='s'>On cüzamlının şəfası </div> <div class='p'> <span class="verse" id="V11">11&#160;</span>İsa Yerusəlimə doğru yolunu davam edərkən Samariya ilə Qalileya arasındakı sərhəddən keçirdi.   <span class="verse" id="V12">12&#160;</span>Kəndlərin birinə girəndə Onu on nəfər cüzamlı kişi qarşıladı. Onlar uzaqda durub   <span class="verse" id="V13">13&#160;</span>ucadan çığırdılar: «İsa, Ustad, bizə rəhm et!»   <span class="verse" id="V14">14&#160;</span><a href="#FN4" class="notemark">*<span class="popup">Lev. 14:1-32</span></a>İsa onları görüb «gedin, özünüzü kahinlərə göstərin» dedi. Onlar yol gedə-gedə pak oldular.   <span class="verse" id="V15">15&#160;</span>Onlardan biri isə sağaldığını görəndə uca səslə Allahı izzətləndirərək qayıtdı.   <span class="verse" id="V16">16&#160;</span>O üzüstə İsanın ayaqlarına düşərək Ona təşəkkür etdi. Bu adam Samariyalı idi.   <span class="verse" id="V17">17&#160;</span>Onda İsa dedi: «Pak olanlar on nəfər deyildimi? Bəs qalan doqquz adam haradadır?   <span class="verse" id="V18">18&#160;</span>Bu yadellidən savayı geri dönüb Allaha izzət verən olmadımı?»   <span class="verse" id="V19">19&#160;</span>Sonra o adama dedi: «Ayağa qalx, get. İmanın səni xilas etdi».   </div><div class='s'>Allahın Padşahlığı nə zaman gələcək? </div> <div class='p'> <span class="verse" id="V20">20&#160;</span>Fariseylər İsadan «Allahın Padşahlığı nə zaman gələcək?» deyə soruşanda İsa onlara cavab verdi: «Allahın Padşahlığı müşahidə ilə gəlməz.   <span class="verse" id="V21">21&#160;</span><a href="#FN5" class="notemark">*<span class="popup">Mat. 24:23; Mark 13:21</span></a>Adamlar “bax, o buradadır” yaxud “oradadır” deməyəcəklər, çünki budur, Allahın Padşahlığı sizin daxilinizdədir».   </div><div class='p'> <span class="verse" id="V22">22&#160;</span>İsa şagirdlərə də belə dedi: «Elə günlər gələcək ki, Bəşər Oğlunun günlərindən birini görməyi arzulayacaqsınız, amma görməyəcəksiniz.   <span class="verse" id="V23">23&#160;</span><a href="#FN6" class="notemark">*<span class="popup">Mat. 24:23,26-27; Mark 13:21</span></a>Adamlar sizə “bax, O oradadır” yaxud “bax, buradadır” deyəcək. Gedib onların arxasınca düşməyin!   <span class="verse" id="V24">24&#160;</span>Çünki şimşək göyün bir kənarında çaxıb o biri kənarına qədər necə parlayırsa, Bəşər Oğlu da Öz günündə elə olacaq.   <span class="verse" id="V25">25&#160;</span>Amma əvvəlcə O, çox əzab çəkməli və indiki nəslin adamları tərəfindən rədd olunmalıdır.   </div><div class='p'> <span class="verse" id="V26">26&#160;</span><a href="#FN7" class="notemark">*<span class="popup">Yar. 6:5-8</span></a><a href="#FN8" class="notemark">*<span class="popup">Mat. 24:37-39</span></a>Nuhun günlərində necə idisə, Bəşər Oğlunun günlərində də elə olacaq.   <span class="verse" id="V27">27&#160;</span><a href="#FN9" class="notemark">*<span class="popup">Yar. 7:6-24</span></a>Nuhun gəmiyə girdiyi günə qədər insanlar yeyib-içir, evlənir, ərə gedirdi. Sonra daşqın gəlib hamısını məhv etdi.   <span class="verse" id="V28">28&#160;</span><a href="#FN10" class="notemark">*<span class="popup">Yar. 18:20–19:25</span></a>Lutun günlərində də belə idi: insanlar yeyib-içir, alıb-satır, əkir, tikirdi.   <span class="verse" id="V29">29&#160;</span>Lakin Lut Sodomdan çıxdığı gün göydən od və kükürd yağdı və hamısını məhv etdi.   <span class="verse" id="V30">30&#160;</span>Bəşər Oğlunun zühur edəcəyi gündə də belə olacaq.   </div><div class='p'> <span class="verse" id="V31">31&#160;</span><a href="#FN11" class="notemark">*<span class="popup">Mat. 24:17-18; Mark 13:15-16</span></a>O gündə özü damda, əşyası isə evin içində olan adam onları götürmək üçün aşağı enməsin. Eləcə də tarlada olan geri qayıtmasın.   <span class="verse" id="V32">32&#160;</span><a href="#FN12" class="notemark">*<span class="popup">Yar. 19:26</span></a>Lutun arvadını yadınıza salın!   <span class="verse" id="V33">33&#160;</span><a href="#FN13" class="notemark">*<span class="popup">Mat. 10:39; 16:25; Mark 8:35; Luka 9:24; Yəh. 12:25</span></a>Kim canını qorumaq istəsə, onu itirəcək, amma kim canını itirsə, onu yaşadacaq.   <span class="verse" id="V34">34&#160;</span><a href="#FN14" class="notemark">*<span class="popup">Mat. 24:40-41</span></a>Sizə deyirəm: o gecə bir yataqda olan iki nəfərdən biri götürüləcək, o biri isə qalacaq.   <span class="verse" id="V35">35&#160;</span>Birlikdə dən üyüdən iki qadından biri götürüləcək, o biri isə qalacaq».   <span class="verse" id="V36">36&#160;</span><a href="#FN15" class="notemark">*<span class="popup">Qalacaq – bəzi əlyazmalarda qalacaq. 36 Tarladakı iki nəfərdən biri götürüləcək, o biri isə qalacaq (Mat. 24:40).</span></a>  </div><div class='p'> <span class="verse" id="V37">37&#160;</span><a href="#FN16" class="notemark">*<span class="popup">Əyy. 39:30; Mat. 24:28</span></a>Ona müraciət edib dedilər: «Ya Rəbb, bu hadisələr harada olacaq?» O isə onlara dedi: «Leş haradadırsa, kərkəslər də orada toplaşar».   </div><ul class='tnav'>
<li><a href='index.htm'>LUKA</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">17:3</a>
<span class="xt"><a href='MAT18.htm#V15'>Mat. 18:15</a></span></p>
<p class="x" id="FN2"><span class="notemark">*</span><a class="notebackref" href="#V4">17:4</a>
<span class="xt"><a href='MAT18.htm#V21'>Mat. 18:21-22</a></span></p>
<p class="x" id="FN3"><span class="notemark">*</span><a class="notebackref" href="#V5">17:5</a>
<span class="xt"><a href='MAT17.htm#V20'>Mat. 17:20</a></span></p>
<p class="x" id="FN4"><span class="notemark">*</span><a class="notebackref" href="#V14">17:14</a>
<span class="xt"><a href='LEV14.htm#V1'>Lev. 14:1-32</a></span></p>
<p class="x" id="FN5"><span class="notemark">*</span><a class="notebackref" href="#V21">17:21</a>
<span class="xt"><a href='MAT24.htm#V23'>Mat. 24:23</a>; <a href='MRK13.htm#V21'>Mark 13:21</a></span></p>
<p class="x" id="FN6"><span class="notemark">*</span><a class="notebackref" href="#V23">17:23</a>
<span class="xt"><a href='MAT24.htm#V23'>Mat. 24:23,26-27</a>; <a href='MRK13.htm#V21'>Mark 13:21</a></span></p>
<p class="x" id="FN7"><span class="notemark">*</span><a class="notebackref" href="#V26">17:26</a>
<span class="xt"><a href='GEN06.htm#V5'>Yar. 6:5-8</a></span></p>
<p class="x" id="FN8"><span class="notemark">*</span><a class="notebackref" href="#V26">17:26</a>
<span class="xt"><a href='MAT24.htm#V37'>Mat. 24:37-39</a></span></p>
<p class="x" id="FN9"><span class="notemark">*</span><a class="notebackref" href="#V27">17:27</a>
<span class="xt"><a href='GEN07.htm#V6'>Yar. 7:6-24</a></span></p>
<p class="x" id="FN10"><span class="notemark">*</span><a class="notebackref" href="#V28">17:28</a>
<span class="xt"><a href='GEN18.htm#V20'>Yar. 18:20</a>–<a href='GEN19.htm#V25'>19:25</a></span></p>
<p class="x" id="FN11"><span class="notemark">*</span><a class="notebackref" href="#V31">17:31</a>
<span class="xt"><a href='MAT24.htm#V17'>Mat. 24:17-18</a>; <a href='MRK13.htm#V15'>Mark 13:15-16</a></span></p>
<p class="x" id="FN12"><span class="notemark">*</span><a class="notebackref" href="#V32">17:32</a>
<span class="xt"><a href='GEN19.htm#V26'>Yar. 19:26</a></span></p>
<p class="x" id="FN13"><span class="notemark">*</span><a class="notebackref" href="#V33">17:33</a>
<span class="xt"><a href='MAT10.htm#V39'>Mat. 10:39</a>; <a href='MAT16.htm#V25'>16:25</a>; <a href='MRK08.htm#V35'>Mark 8:35</a>; <a href='LUK09.htm#V24'>Luka 9:24</a>; <a href='JHN12.htm#V25'>Yəh. 12:25</a></span></p>
<p class="x" id="FN14"><span class="notemark">*</span><a class="notebackref" href="#V34">17:34</a>
<span class="xt"><a href='MAT24.htm#V40'>Mat. 24:40-41</a></span></p>
<p class="f" id="FN15"><span class="notemark">*</span><a class="notebackref" href="#V36">17:36</a>
<span class="fq">Qalacaq </span><span class="ft">– bəzi əlyazmalarda </span><span class="fq">qalacaq. </span><span class="fv">36 </span><span class="fq">Tarladakı iki nəfərdən biri götürüləcək, o biri isə qalacaq </span><span class="ft">(<a href='MAT24.htm#V40'>Mat. 24:40</a>).</span></p>
<p class="x" id="FN16"><span class="notemark">*</span><a class="notebackref" href="#V37">17:37</a>
<span class="xt"><a href='JOB39.htm#V30'>Əyy. 39:30</a>; <a href='MAT24.htm#V28'>Mat. 24:28</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
