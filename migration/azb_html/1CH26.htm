<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ SALNAMƏLƏR 26</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH25.htm'>&lt;</a></li>
<li><a href='1CH.htm'>26</a></li>
<li><a href='1CH27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Məbədin qapıçıları </div> <div class='p'> <span class="verse" id="V1">1&#160;</span>Qapıçıların bölükləri belədir: Qorah nəslindən, Asəfin övladlarından olan Qore oğlu Meşelemya.   <span class="verse" id="V2">2&#160;</span>Meşelemyanın oğulları: ilk oğlu Zəkəriyyə, ikincisi Yediael, üçüncüsü Zevadya, dördüncüsü Yatniel,   <span class="verse" id="V3">3&#160;</span>beşincisi Elam, altıncısı Yehoxanan, yeddincisi Elyehoenay.   <span class="verse" id="V4">4&#160;</span><a href="#FN1" class="notemark">*<span class="popup">2Şam. 6:11; 1Saln. 13:14; 27:23</span></a> Oved-Edomun oğulları: ilk oğlu Şemaya, ikincisi Yehozavad, üçüncüsü Yoah, dördüncüsü Sakar, beşincisi Netanel,   <span class="verse" id="V5">5&#160;</span>altıncısı Ammiel, yeddincisi İssakar, səkkizincisi Peulletay, çünki Allah Oved-Edoma xeyir-dua vermişdi.   <span class="verse" id="V6">6&#160;</span>Onun oğlu Şemayanın da oğulları oldu və onlar nəsil başçıları oldu, çünki igid adamlar idi.   <span class="verse" id="V7">7&#160;</span>Şemayanın oğulları: Otni, Refael, Oved və Elzavad. Qohumları Elihu və Semakya da igid adamlar idi.   <span class="verse" id="V8">8&#160;</span>Bunların hamısı Oved-Edomun nəslindən idi. Özləri, oğulları və qohumları xidmət işində bacarıqlı və igid adamlar idi. Hamısı birlikdə altmış iki nəfər idi. Onlar Oved-Edomdan idi.   <span class="verse" id="V9">9&#160;</span>Meşelemyanın oğullarından və qohumlarından olan igid adamlar on səkkiz nəfər idi.   <span class="verse" id="V10">10&#160;</span>Merari nəslindən olan Xosanın oğulları: ilk oğlu olmadığı halda atasının böyük başçı qoyduğu Şimri,   <span class="verse" id="V11">11&#160;</span>ikincisi Xilqiya, üçüncüsü Tevalya, dördüncüsü Zəkəriyyə. Xosanın bütün oğulları və qohumları on üç nəfər idi.   </div><div class='p'> <span class="verse" id="V12">12&#160;</span>Bu adamların başçılıq etdiyi qapıçı bölükləri başqa qohumları kimi Rəbbin məbədində xidmət etmək üçün vəzifələrinə təyin olundular.   <span class="verse" id="V13">13&#160;</span>Böyüyü də, kiçiyi də ata nəsillərinə görə hər qapı üçün püşk atdı.   <span class="verse" id="V14">14&#160;</span>Şelemya üçün püşk Şərq qapısına düşdü. Onun oğlu ağıllı məsləhətçi olan Zəkəriyyə üçün də püşk atdılar. Onun püşkü Şimal qapısına düşdü.   <span class="verse" id="V15">15&#160;</span>Oved-Edom üçün püşk Cənub qapısına, oğulları üçün isə anbar evinə düşdü.   <span class="verse" id="V16">16&#160;</span>Şuppim və Xosa üçün püşk Qərb qapısına və yuxarı qalxan yolda olan Şalleket qapısına düşdü. Bunların hamısı növbə ilə beləcə keşik çəkirdi.   <span class="verse" id="V17">17&#160;</span>Şərq qapısı üçün altı Levili, Şimal qapısı üçün gündə dörd Levili, Cənub qapısı üçün gündə dörd Levili və hər iki anbar üçün iki Levili.   <span class="verse" id="V18">18&#160;</span>Qərb tərəfdə olan həyət üçün isə yolda dördü, həyətdə ikisi dururdu.   <span class="verse" id="V19">19&#160;</span>Bunlar Qorah və Merari nəsillərindən olan qapıçı bölmələridir.   </div><div class='s'>Xəzinə nəzarətçiləri və başqa məmurlar </div> <div class='p'> <span class="verse" id="V20">20&#160;</span>Allah evinin xəzinələrinə və təqdis olunan şeylərin xəzinələrinə nəzarət edən Levililər – onların qohumları bunlardır:   <span class="verse" id="V21">21&#160;</span>Gerşonlulardan olan Ladanın nəslindən Ladanın nəsil başçısı Gerşonlu Yexieli,   <span class="verse" id="V22">22&#160;</span>Rəbbin məbədinin xəzinələrinə nəzarət edən Yexielinin oğulları Zetam və onun qardaşı Yoel.   <span class="verse" id="V23">23&#160;</span>Amramın, İsharın, Xevronun və Uzzielin nəsillərindən   <span class="verse" id="V24">24&#160;</span>Musa oğlu Gerşomun nəslindən olan Şevuel xəzinələr üzərində baş nəzarətçi idi.   <span class="verse" id="V25">25&#160;</span>Gerşomun qardaşı Eliezerin nəsli: onun oğlu Rexavya, onun oğlu Yeşaya, onun oğlu Yoram, onun oğlu Zikri, onun oğlu Şelomit.   <span class="verse" id="V26">26&#160;</span>Şelomit və onun qohumları bütün təqdis olunan şeylər xəzinələri üzərində nəzarətçi idi. Bu şeyləri padşah Davud, minbaşı və yüzbaşı olan nəsil və ordu başçıları təqdis etmişdi.   <span class="verse" id="V27">27&#160;</span>Müharibələrdə ələ keçirilən təqdis olunmuş qənimətin bir hissəsini Rəbbin məbədini təmin etmək üçün ayırmışdılar.   <span class="verse" id="V28">28&#160;</span>Hər kəsin təqdis etdiyi şeylər – görücü Şamuelin, Qiş oğlu Şaulun, Ner oğlu Avnerin və Seruya oğlu Yoavın təqdis etdiyi şeylərin hamısı Şelomitin və onun qohumlarının nəzarəti altında idi.   </div><div class='p'> <span class="verse" id="V29">29&#160;</span>İshar nəslindən Kenanya və onun oğulları İsrail üzərində məmur və hakim olub məbəddən kənardakı işlərə baxırdı.   <span class="verse" id="V30">30&#160;</span>Xevronun nəslindən igid adamlar olan Xaşavya və onun qardaşları – min yeddi yüz nəfər Rəbbə ibadət işi və padşahın xidmət işi üçün İordan çayının qərb tayında yaşayan İsraillilər üzərində məmur idi.   <span class="verse" id="V31">31&#160;</span>Xevronun nəslindən olan Yeriya Xevronluların nəsil başçısı idi. Davudun padşahlığının qırxıncı ilində onların nəsil şəcərələrinə baxıldı və Gileadın Yazer şəhərində onların arasında igid adamlar tapıldı.   <span class="verse" id="V32">32&#160;</span>Yeriyanın nəsil başçıları olan qohumları igid adamlar idi və sayları iki min yeddi yüz nəfər idi. Padşah Davud Allahın və padşahın xidmət işi üçün Ruvenlilər, Qadlılar və Menaşşe qəbiləsinin yarısı üzərində onları məmur qoydu.   </div><ul class='tnav'>
<li><a href='index.htm'>BİRİNCİ SALNAMƏLƏR</a></li>
<li><a href='1CH25.htm'>&lt;</a></li>
<li><a href='1CH.htm'>26</a></li>
<li><a href='1CH27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">26:4</a>
<span class="xt"><a href='2SA06.htm#V11'>2Şam. 6:11</a>; <a href='1CH13.htm#V14'>1Saln. 13:14</a>; <a href='1CH27.htm#V23'>27:23</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
