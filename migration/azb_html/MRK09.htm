<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MARK 9</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MARK</a></li>
<li><a href='MRK08.htm'>&lt;</a></li>
<li><a href='MRK.htm'>9</a></li>
<li><a href='MRK10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='p'> <span class="verse" id="V1">1&#160;</span>İsa onlara dedi: «Sizə doğrusunu deyirəm: burada duranlardan bəzisi Allahın Padşahlığının qüdrətli gəlişini görmədən ölməyəcək».   </div><div class='s'>İsanın görünüşü dəyişir </div> <div class='r'>(Mat. 17:1-13; Luka 9:28-36)  </div><div class='p'> <span class="verse" id="V2">2&#160;</span><a href="#FN1" class="notemark">*<span class="popup">2Pet. 1:17-18</span></a>Altı gündən sonra İsa Özü ilə yalnız Peter, Yaqub və Yəhyanı götürüb hündür bir dağa çıxdı. Onların qarşısında görünüşü dəyişdi.   <span class="verse" id="V3">3&#160;</span>Onun libası göz qamaşdırıcı ağ rəng aldı. Yer üzündə heç bir paltar təmizləyən onu belə ağ edə bilməzdi.   <span class="verse" id="V4">4&#160;</span>O an İlyas və Musa onlara göründü. Onlar İsa ilə söhbət edirdi.   <span class="verse" id="V5">5&#160;</span>Peter sözə başlayıb İsaya dedi: «Rabbi! Nə yaxşı ki biz buradayıq. Gəl üç çardaq quraq, biri Sənin, biri Musa, biri də İlyas üçün».   <span class="verse" id="V6">6&#160;</span>O bilmirdi ki, nə desin, çünki onları dəhşət bürümüşdü.   <span class="verse" id="V7">7&#160;</span><a href="#FN2" class="notemark">*<span class="popup">Mat. 3:17; Mark 1:11; Luka 3:21-22</span></a>Bu zaman bir bulud onların üzərinə kölgə saldı. Buluddan bir səs gəldi: «Bu Mənim sevimli Oğlumdur, Ona qulaq asın!»   <span class="verse" id="V8">8&#160;</span>Birdən ətrafa baxanda artıq yanlarında İsadan başqa kimsəni görmədilər.   </div><div class='p'> <span class="verse" id="V9">9&#160;</span>Dağdan enərkən İsa şagirdlərinə qadağan etdi ki, Bəşər Oğlu ölülər arasından dirilənə qədər orada gördüklərini heç kimə deməsinlər.   <span class="verse" id="V10">10&#160;</span>Onlar da bu sözü ürəklərində saxladılar, amma bir-birlərindən soruşdular ki, ölülər arasından dirilmək nə deməkdir.   <span class="verse" id="V11">11&#160;</span><a href="#FN3" class="notemark">*<span class="popup">Mal. 4:5; Mat. 11:14</span></a>Ondan soruşdular: «Elə isə niyə ilahiyyatçılar deyirlər ki, əvvəlcə İlyas gəlməlidir?»   <span class="verse" id="V12">12&#160;</span>İsa onlara belə dedi: «Düzdür, əvvəlcə İlyas gəlib hər şeyi yoluna qoymalıdır. Bəs Bəşər Oğlu barəsində nə üçün yazılıb ki, O, çox əzab çəkib alçaldılmalıdır?   <span class="verse" id="V13">13&#160;</span>Lakin sizə deyirəm: artıq İlyas gəldi və haqqında yazıldığı kimi, nə istədilərsə, onun başına gətirdilər».   </div><div class='s'>Oğlandan cin çıxarılır </div> <div class='r'>(Mat. 17:14-20; Luka 9:37-43)  </div><div class='p'> <span class="verse" id="V14">14&#160;</span>Onlar şagirdlərin yanına gələndə böyük bir izdihamın toplaşdığını və bir neçə ilahiyyatçının şagirdlərlə mübahisə etdiyini gördülər.   <span class="verse" id="V15">15&#160;</span>İsanı görən kimi bütün izdihamı heyrət bürüdü və qarşısına qaçıb Onu salamladılar.   <span class="verse" id="V16">16&#160;</span>İsa adamlardan soruşdu: «Onlarla nə barədə mübahisə edirsiniz?»   <span class="verse" id="V17">17&#160;</span>Camaat arasından biri Ona cavab verdi: «Müəllim! Mən Sənin yanına lallıq ruhuna tutulmuş oğlumu gətirmişəm.   <span class="verse" id="V18">18&#160;</span>Ruh onu harada tutursa, yerə çırpır, uşağın ağzı köpüklənir, dişlərini qıcıdır və qıc olur. Şagirdlərindən xahiş etdim ki, bu ruhu qovsunlar, amma bacarmadılar».   <span class="verse" id="V19">19&#160;</span>İsa da cavabında onlara dedi: «Ey imansız nəsil! Nə vaxta qədər sizinlə qalacağam? Nə vaxta qədər sizə dözəcəyəm? Uşağı yanıma gətirin!»   <span class="verse" id="V20">20&#160;</span>Uşağı Onun yanına gətirdilər və İsanı görən kimi ruh dərhal uşağı sarsıtdı. Uşaq yerə yıxılıb yuvarlanırdı və ağzından köpük daşırdı.   <span class="verse" id="V21">21&#160;</span>İsa onun atasından soruşdu: «Bu uşaq nə vaxtdan belə hala düşüb?» Uşağın atası dedi: «Körpəlikdən bəri.   <span class="verse" id="V22">22&#160;</span>Bu ruh onu həlak etmək üçün dəfələrlə oda və suya atıb. Amma bacarırsansa, bizə kömək et, bizə rəhmin gəlsin!»   <span class="verse" id="V23">23&#160;</span>İsa ona dedi: «“Bacarırsansa” nə sözdür?<a href="#FN4" class="notemark">*<span class="popup">“Bacarırsansa” nə sözdür? – bəzi əlyazmalarda İman edə bilirsənsə.</span></a> İman edən üçün hər şey mümkündür!»   <span class="verse" id="V24">24&#160;</span>Uşağın atası dərhal fəryad qopararaq dedi: «İman edirəm,<a href="#FN5" class="notemark">†<span class="popup">Dedi: «İman edirəm – bəzi əlyazmalarda göz yaşları içində dedi: «Ya Rəbb, iman edirəm.</span></a> kömək et ki, imansızlığım yox olsun!»   <span class="verse" id="V25">25&#160;</span>İsa camaatın qaçıb gəldiyini görəndə natəmiz ruha qadağan edib dedi: «Ey lallıq və karlıq ruhu, Mən sənə əmr edirəm, bu uşağın içindən çıx və bir daha ora girmə!»   <span class="verse" id="V26">26&#160;</span>Ruh çığırıb uşağı sarsıdaraq çıxdı. Uşaq ölü kimi düşdü və çoxları dedi: «O öldü!»   <span class="verse" id="V27">27&#160;</span>Lakin İsa uşağın əlindən tutub qaldırdı və o, ayağa qalxdı.   </div><div class='p'> <span class="verse" id="V28">28&#160;</span>İsa evə girəndən sonra şagirdləri təklikdə Ondan soruşdular: «Bəs nə üçün biz o ruhu qova bilmədik?»   <span class="verse" id="V29">29&#160;</span>İsa onlara cavab verdi: «Bu cür ruhlar yalnız dua ilə<a href="#FN6" class="notemark">‡<span class="popup">Dua ilə – bəzi əlyazmalarda dua və orucla.</span></a> çıxa bilər».   </div><div class='s'>İsa ölüb-diriləcəyi barədə yenə xəbər verir </div> <div class='r'>(Mat. 17:22-23; Luka 9:43-45)  </div><div class='p'> <span class="verse" id="V30">30&#160;</span>Onlar oranı tərk edib Qalileyadan keçirdilər. İsa istəmirdi ki, kimsə bundan xəbər tutsun.   <span class="verse" id="V31">31&#160;</span>Çünki şagirdlərinə təlim öyrədirdi. Onlara belə deyirdi: «Bəşər Oğlu insan əllərinə təslim ediləcək və Onu öldürəcəklər. Öldürüldükdən üç gün sonra O diriləcək».   <span class="verse" id="V32">32&#160;</span>Lakin şagirdlər bu sözü başa düşmədilər və Ondan soruşmaqdan da qorxurdular.   </div><div class='s'>Ən böyük kimdir? </div> <div class='r'>(Mat. 18:1-9; Luka 9:46-50; 17:1-2)  </div><div class='p'> <span class="verse" id="V33">33&#160;</span>Onlar Kefernahuma gəldilər. İsa evdə olanda şagirdlərdən soruşdu: «Yol boyu nə barədə mübahisə edirdiniz?»   <span class="verse" id="V34">34&#160;</span><a href="#FN7" class="notemark">*<span class="popup">Luka 22:24</span></a>Heç kim dillənmədi, çünki yol boyu öz aralarında kimin ən böyük olması barədə mübahisə etmişdilər.   <span class="verse" id="V35">35&#160;</span><a href="#FN8" class="notemark">*<span class="popup">Mat. 20:26-27; 23:11; Mark 10:43-44; Luka 22:25-26</span></a>İsa oturub On İki şagirdi yanına çağıraraq dedi: «Əgər bir kəs birinci olmaq istəyirsə, hamıdan axırıncı və hamının xidmətçisi olsun».   <span class="verse" id="V36">36&#160;</span><a href="#FN9" class="notemark">*<span class="popup">Mat. 10:40; Luka 10:16; Yəh. 13:20</span></a>O, balaca bir uşağı götürüb şagirdlərin arasına qoydu və sonra uşağı qucağına alıb onlara dedi:   <span class="verse" id="V37">37&#160;</span>«Kim Mənim adımla belə uşaqlardan birini qəbul edərsə, Məni qəbul edər. Kim Məni qəbul edərsə, Məni yox, Məni Göndərəni qəbul edər».   </div><div class='p'> <span class="verse" id="V38">38&#160;</span>Yəhya Ona dedi: «Müəllim, biz Sənin adınla<a href="#FN10" class="notemark">§<span class="popup">Sənin adınla – bəzi əlyazmalarda ardımızca gəlmədən Sənin adınla.</span></a> cinləri qovan bir nəfəri gördük, amma bizim ardımızca gəlmədiyinə görə ona mane olduq».   <span class="verse" id="V39">39&#160;</span>İsa onlara dedi: «Ona mane olmayın! Elə bir adam yoxdur ki, Mənim adımla möcüzə göstərsin və sonra Məni pisləsin.   <span class="verse" id="V40">40&#160;</span><a href="#FN11" class="notemark">*<span class="popup">Mat. 12:30; Luka 11:23</span></a>Çünki əleyhimizə olmayan bizim tərəfimizdədir.   <span class="verse" id="V41">41&#160;</span><a href="#FN12" class="notemark">*<span class="popup">Mat. 10:42</span></a>Məsihə məxsus olduğunuz üçün kim sizə bir kasa su içirdərsə, sizə doğrusunu deyirəm: mükafatsız qalmayacaq.   </div><div class='p'> <span class="verse" id="V42">42&#160;</span>Kim Mənə iman edən bu kiçiklərdən birini pis yola çəkərsə, öz boynuna böyük bir dəyirman daşı asıb dənizə atılmaq onun üçün daha yaxşı olar.   <span class="verse" id="V43">43&#160;</span><a href="#FN13" class="notemark">*<span class="popup">Mat. 5:30</span></a>Əgər əlin səni pis yola çəkərsə, onu kəs. Sənin əbədi həyata şikəst olaraq daxil olmağın iki əllə cəhənnəmə, sönməz oda düşməyindən yaxşıdır.   <span class="verse" id="V44">44&#160;</span><a href="#FN14" class="notemark">**<span class="popup">Yaxşıdır – bəzi əlyazmalarda yaxşıdır. 44 Oradakıları gəmirən qurd ölmür və oranın yanar odu sönmür (Mark 9:48).</span></a>  <span class="verse" id="V45">45&#160;</span>Əgər ayağın səni pis yola çəkərsə, onu kəs. Sənin əbədi həyata topal olaraq daxil olmağın iki ayaqla cəhənnəmə atılmağından yaxşıdır.   <span class="verse" id="V46">46&#160;</span><a href="#FN15" class="notemark">††<span class="popup">Cəhənnəmə atılmağından yaxşıdır – bəzi əlyazmalarda cəhənnəmə, sönməz oda atılmağından yaxşıdır. 46 Oradakıları gəmirən qurd ölmür və oranın yanar odu sönmür (Mark 9:43,48).</span></a>  <span class="verse" id="V47">47&#160;</span><a href="#FN16" class="notemark">*<span class="popup">Mat. 5:29</span></a>Əgər gözün səni pis yola çəkərsə, onu çıxart. Sənin tək gözlə Allahın Padşahlığına daxil olmağın iki gözlə cəhənnəmə atılmağından yaxşıdır.   <span class="verse" id="V48">48&#160;</span><a href="#FN17" class="notemark">*<span class="popup">Yeş. 66:24</span></a>Oradakıları gəmirən qurd ölmür və oranın yanar odu sönmür.   <span class="verse" id="V49">49&#160;</span><a href="#FN18" class="notemark">*<span class="popup">Lev. 2:13</span></a>Çünki hamı odla duzlanacaq.<a href="#FN19" class="notemark">‡‡<span class="popup">Duzlanacaq – bəzi əlyazmalarda duzlanacaq. Hər qurban da duzlanacaq.</span></a>   <span class="verse" id="V50">50&#160;</span><a href="#FN20" class="notemark">*<span class="popup">Mat. 5:13; Luka 14:34-35</span></a>Duz yaxşı şeydir, amma əgər duz dadsız olarsa, ona nə ilə dad vermək olar? Qoy sizdə duz və aranızda da sülh olsun».   </div><ul class='tnav'>
<li><a href='index.htm'>MARK</a></li>
<li><a href='MRK08.htm'>&lt;</a></li>
<li><a href='MRK.htm'>9</a></li>
<li><a href='MRK10.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">9:2</a>
<span class="xt"><a href='2PE01.htm#V17'>2Pet. 1:17-18</a></span></p>
<p class="x" id="FN2"><span class="notemark">*</span><a class="notebackref" href="#V7">9:7</a>
<span class="xt"><a href='MAT03.htm#V17'>Mat. 3:17</a>; <a href='MRK01.htm#V11'>Mark 1:11</a>; <a href='LUK03.htm#V21'>Luka 3:21-22</a></span></p>
<p class="x" id="FN3"><span class="notemark">*</span><a class="notebackref" href="#V11">9:11</a>
<span class="xt"><a href='MAL04.htm#V5'>Mal. 4:5</a>; <a href='MAT11.htm#V14'>Mat. 11:14</a></span></p>
<p class="f" id="FN4"><span class="notemark">*</span><a class="notebackref" href="#V23">9:23</a>
<span class="fq">“Bacarırsansa” nə sözdür? </span><span class="ft">– bəzi əlyazmalarda </span><span class="fq">İman edə bilirsənsə.</span></p>
<p class="f" id="FN5"><span class="notemark">†</span><a class="notebackref" href="#V24">9:24</a>
<span class="fq">Dedi: «İman edirəm </span><span class="ft">– bəzi əlyazmalarda </span><span class="fq">göz yaşları içində dedi: «Ya Rəbb, iman edirəm.</span></p>
<p class="f" id="FN6"><span class="notemark">‡</span><a class="notebackref" href="#V29">9:29</a>
<span class="fq">Dua ilə </span><span class="ft">– bəzi əlyazmalarda </span><span class="fq">dua və orucla.</span></p>
<p class="x" id="FN7"><span class="notemark">*</span><a class="notebackref" href="#V34">9:34</a>
<span class="xt"><a href='LUK22.htm#V24'>Luka 22:24</a></span></p>
<p class="x" id="FN8"><span class="notemark">*</span><a class="notebackref" href="#V35">9:35</a>
<span class="xt"><a href='MAT20.htm#V26'>Mat. 20:26-27</a>; <a href='MAT23.htm#V11'>23:11</a>; <a href='MRK10.htm#V43'>Mark 10:43-44</a>; <a href='LUK22.htm#V25'>Luka 22:25-26</a></span></p>
<p class="x" id="FN9"><span class="notemark">*</span><a class="notebackref" href="#V36">9:36</a>
<span class="xt"><a href='MAT10.htm#V40'>Mat. 10:40</a>; <a href='LUK10.htm#V16'>Luka 10:16</a>; <a href='JHN13.htm#V20'>Yəh. 13:20</a></span></p>
<p class="f" id="FN10"><span class="notemark">§</span><a class="notebackref" href="#V38">9:38</a>
<span class="fq">Sənin adınla </span><span class="ft">– bəzi əlyazmalarda </span><span class="fq">ardımızca gəlmədən Sənin adınla.</span></p>
<p class="x" id="FN11"><span class="notemark">*</span><a class="notebackref" href="#V40">9:40</a>
<span class="xt"><a href='MAT12.htm#V30'>Mat. 12:30</a>; <a href='LUK11.htm#V23'>Luka 11:23</a></span></p>
<p class="x" id="FN12"><span class="notemark">*</span><a class="notebackref" href="#V41">9:41</a>
<span class="xt"><a href='MAT10.htm#V42'>Mat. 10:42</a></span></p>
<p class="x" id="FN13"><span class="notemark">*</span><a class="notebackref" href="#V43">9:43</a>
<span class="xt"><a href='MAT05.htm#V30'>Mat. 5:30</a></span></p>
<p class="f" id="FN14"><span class="notemark">**</span><a class="notebackref" href="#V44">9:44</a>
<span class="fq">Yaxşıdır </span><span class="ft">– bəzi əlyazmalarda </span><span class="fq">yaxşıdır. </span><span class="fv">44 </span><span class="fq">Oradakıları gəmirən qurd ölmür və oranın yanar odu sönmür </span><span class="ft">(<a href='MRK09.htm#V48'>Mark 9:48</a>).</span></p>
<p class="f" id="FN15"><span class="notemark">††</span><a class="notebackref" href="#V46">9:46</a>
<span class="fq">Cəhənnəmə atılmağından yaxşıdır </span><span class="ft">– bəzi əlyazmalarda </span><span class="fq">cəhənnəmə, sönməz oda atılmağından yaxşıdır. </span><span class="fv">46 </span><span class="fq">Oradakıları gəmirən qurd ölmür və oranın yanar odu sönmür </span><span class="ft">(<a href='MRK09.htm#V43'>Mark 9:43,48</a>).</span></p>
<p class="x" id="FN16"><span class="notemark">*</span><a class="notebackref" href="#V47">9:47</a>
<span class="xt"><a href='MAT05.htm#V29'>Mat. 5:29</a></span></p>
<p class="x" id="FN17"><span class="notemark">*</span><a class="notebackref" href="#V48">9:48</a>
<span class="xt"><a href='ISA66.htm#V24'>Yeş. 66:24</a></span></p>
<p class="x" id="FN18"><span class="notemark">*</span><a class="notebackref" href="#V49">9:49</a>
<span class="xt"><a href='LEV02.htm#V13'>Lev. 2:13</a></span></p>
<p class="f" id="FN19"><span class="notemark">‡‡</span><a class="notebackref" href="#V49">9:49</a>
<span class="fq">Duzlanacaq </span><span class="ft">– bəzi əlyazmalarda </span><span class="fq">duzlanacaq. Hər qurban da duzlanacaq.</span></p>
<p class="x" id="FN20"><span class="notemark">*</span><a class="notebackref" href="#V50">9:50</a>
<span class="xt"><a href='MAT05.htm#V13'>Mat. 5:13</a>; <a href='LUK14.htm#V34'>Luka 14:34-35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
