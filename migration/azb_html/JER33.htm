<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 33</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER32.htm'>&lt;</a></li>
<li><a href='JER.htm'>33</a></li>
<li><a href='JER34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>Vətənə qayıtmaq vədi </div> <div class='p'> <span class="verse" id="V1">1&#160;</span>Yeremya hələ mühafizəçilər həyətində məhbus olanda ikinci dəfə ona Rəbbin sözü nazil oldu.   <span class="verse" id="V2">2&#160;</span>O dedi: «Dünyanı yaradan, qurub möhkəmləndirən, adı Rəbb Olan belə deyir:   <span class="verse" id="V3">3&#160;</span>“Məni çağır, sənə cavab verim, bilmədiyin böyük, dərkedilməz şeyləri sənə bildirim”.   </div><div class='p'> <span class="verse" id="V4">4&#160;</span>Mühasirə zamanı torpaq qalaqları və qılınca qarşı sipər olmaq üçün bu şəhərin uçurulmuş evləri və Yəhuda padşahlarının uçurulmuş sarayları barədə İsrailin Allahı Rəbb belə deyir:   <span class="verse" id="V5">5&#160;</span>“Xaldeylilər vuruşmaq, evləri qəzəb və qızğınlıqla həlak etdiyim insanların cəsədləri ilə doldurmaq üçün gələcək. Bu insanların etdikləri pisliklərə görə bu şəhərdən üz döndərdim.   <span class="verse" id="V6">6&#160;</span>Yenə də bu şəhərə sağlamlıq və şəfa verəcəyəm. Əhalisini sağaldacağam, onların tam salamatlıq və əmin-amanlıq içində yaşamalarını təmin edəcəyəm.   <span class="verse" id="V7">7&#160;</span>Yəhuda və İsrail sürgünlərini yenə geri qaytaracağam. Onları əvvəlki kimi dirçəldəcəyəm.   <span class="verse" id="V8">8&#160;</span>Onları Mənə qarşı etdikləri bütün günahlardan təmizləyəcəyəm. Mənə qarşı etdikləri günahları da, üsyankarlıqları da bağışlayacağam.   <span class="verse" id="V9">9&#160;</span>Dünyanın bütün millətlərinin önündə bu şəhər Mənim üçün sevinc, tərif və şərəf mənbəyinə çevriləcək. Bu millətlər Yerusəlim xalqına etdiyim yaxşılıqları, verdiyim əmin-amanlığı görəndə qorxuya düşüb titrəyəcək”.   </div><div class='p'> <span class="verse" id="V10">10&#160;</span>Rəbb belə deyir: “Deyirsiniz ki, bu şəhər viran olmuş, insansız və heyvansız qalmışdır. Ancaq tərk edilmiş, insansız və heyvansız qalmış Yəhuda şəhərlərində, Yerusəlim küçələrində   <span class="verse" id="V11">11&#160;</span><a href="#FN1" class="notemark">*<span class="popup">1Saln. 16:34; 2Saln. 5:13; 7:3; Ezra 3:11; Zəb. 100:5; 106:1; 107:1; 118:1; 136:1</span></a> sevinc və şadlıq sədası, bəy-gəlin səsi, Rəbbin məbədinə şükür təqdimləri gətirənlərin səsi yenə eşidiləcək:  </div><div class='q'>‹Ordular Rəbbinə şükür edin,  </div><div class='q'>Çünki O, xeyirxahdır,  </div><div class='q'>Məhəbbəti əbədidir›.  </div><div class='m'>Çünki Mən ölkədən sürgün olunanları əvvəlki kimi geri qaytaracağam” Rəbb belə bəyan edir.   </div><div class='p'> <span class="verse" id="V12">12&#160;</span>Ordular Rəbbi deyir: “Viran olmuş, insansız və heyvansız qalmış bu ölkənin bütün şəhərlərində yenə çobanların öz sürülərini dincəltdikləri otlaqlar olacaq.   <span class="verse" id="V13">13&#160;</span>Dağlıq bölgənin, yamaclı-düzənlikli bölgənin, Negev, Binyamin bölgəsinin şəhərlərində, Yerusəlimin ətrafındakı kəndlərdə, Yəhuda şəhərlərində sürülər yenə çoban dəyənəyinin altından keçəcək” Rəbb belə deyir.   </div><div class='p'> <span class="verse" id="V14">14&#160;</span><a href="#FN2" class="notemark">*<span class="popup">Yer. 23:5-6</span></a> Rəbb bəyan edir: “İsrail və Yəhuda nəslinə verdiyim xoş vədi yerinə yetirəcəyim günlər gəlir.   </div><div class='q'> <span class="verse" id="V15">15&#160;</span>O zaman, o günlər  </div><div class='q'>Davud üçün saleh bir Pöhrə yetişdirəcəyəm.  </div><div class='q'>O, ölkədə ədalət və salehliklə davranacaq.   </div><div class='q'> <span class="verse" id="V16">16&#160;</span>O günlər Yəhuda xilas olacaq,  </div><div class='q'>Yerusəlim əmin-amanlıqda yaşayacaq.  </div><div class='q'>O, ‹Rəbb salehliyimizdir› deyə çağırılacaq”.   </div><div class='p'> <span class="verse" id="V17">17&#160;</span><a href="#FN3" class="notemark">*<span class="popup">2Şam. 7:12-16; 1Pad. 2:4; 1Saln. 17:11-14</span></a> Rəbb belə deyir: “Davud nəslindən İsrail taxtında oturan bir adam heç vaxt əskik olmayacaq.   <span class="verse" id="V18">18&#160;</span><a href="#FN4" class="notemark">*<span class="popup">Say. 3:5-10</span></a> Levili kahinlərdən önümə yandırma qurbanı gətirən, taxıl təqdimi yandıran, qurban kəsən bir kəs heç vaxt əskik olmayacaq”».   </div><div class='p'> <span class="verse" id="V19">19&#160;</span>Yeremyaya Rəbbin bu sözü nazil oldu:   <span class="verse" id="V20">20&#160;</span>«Rəbb belə deyir: “Necə ki müəyyən vaxtlarda gecə və gündüz olması üçün gecə-gündüzlə kəsdiyim əhdi poza bilməzsiniz,   <span class="verse" id="V21">21&#160;</span>eləcə də padşahlıq etməsi üçün taxtında oturan bir oğlu barədə qulum Davudla və Mənə xidmət edən Levili kahinlərlə bağladığım əhd pozula bilməz.   <span class="verse" id="V22">22&#160;</span>Qulum Davudun nəslini və Mənə xidmət edən Levililəri saysız-hesabsız göy cisimləri və ölçülməz olan dəniz qumu qədər çoxaldacağam”».   </div><div class='p'> <span class="verse" id="V23">23&#160;</span>Yeremyaya Rəbbin bu sözü nazil oldu:   <span class="verse" id="V24">24&#160;</span>«Bu xalqın “Rəbb seçdiyi iki ailəni rədd etdi” dediyini görmürsənmi? Xalqımı artıq bir millət kimi saymayaraq ona xor baxırlar.   <span class="verse" id="V25">25&#160;</span>Rəbb belə deyir: “Necə ki gecə-gündüzlə əhd bağlayıb yer və göyün dəyişməz qaydalarını qoydum,   <span class="verse" id="V26">26&#160;</span>eləcə də Yaqub nəsli ilə qulum Davudu da rədd etməyəcəyəm. Davudun oğullarından birini İbrahim, İshaq və Yaqub nəslinə padşahlıq etmək üçün seçəcəyəm. Çünki Mən onların sürgün olunmuşlarını geri qaytaracağam və onlara rəhm edəcəyəm”».   </div><ul class='tnav'>
<li><a href='index.htm'>YEREMYA</a></li>
<li><a href='JER32.htm'>&lt;</a></li>
<li><a href='JER.htm'>33</a></li>
<li><a href='JER34.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">33:11</a>
<span class="xt"><a href='1CH16.htm#V34'>1Saln. 16:34</a>; <a href='2CH05.htm#V13'>2Saln. 5:13</a>; <a href='2CH07.htm#V3'>7:3</a>; <a href='EZR03.htm#V11'>Ezra 3:11</a>; <a href='PSA100.htm#V5'>Zəb. 100:5</a>; <a href='PSA106.htm#V1'>106:1</a>; <a href='PSA107.htm#V1'>107:1</a>; <a href='PSA118.htm#V1'>118:1</a>; <a href='PSA136.htm#V1'>136:1</a></span></p>
<p class="x" id="FN2"><span class="notemark">*</span><a class="notebackref" href="#V14">33:14</a>
<span class="xt"><a href='JER23.htm#V5'>Yer. 23:5-6</a></span></p>
<p class="x" id="FN3"><span class="notemark">*</span><a class="notebackref" href="#V17">33:17</a>
<span class="xt"><a href='2SA07.htm#V12'>2Şam. 7:12-16</a>; <a href='1KI02.htm#V4'>1Pad. 2:4</a>; <a href='1CH17.htm#V11'>1Saln. 17:11-14</a></span></p>
<p class="x" id="FN4"><span class="notemark">*</span><a class="notebackref" href="#V18">33:18</a>
<span class="xt"><a href='NUM03.htm#V5'>Say. 3:5-10</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
