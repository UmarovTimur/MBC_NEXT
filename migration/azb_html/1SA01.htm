<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ ŞAMUEL 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='RUT04.htm'>&lt;</a></li>
<li><a href='1SA.htm'>1</a></li>
<li><a href='1SA02.htm'>&gt;</a></li>
</ul>
<div class="main">
 <div class='mt'>BİRİNCİ ŞAMUEL  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«1 Şamuel»</span> Kitabı İsrailin hakimlər dövründən padşahlığa keçid dövrünün salnaməsidir. Ölkədə dəyişikliklər əsasən üç nəfər – böyük hakimlərin sonuncusu Şamuelin, İsrailin birinci padşahı Şaulun və onların qarşılaşdığı İsrailin gələcək hökmdarı Davudun vasitəsilə baş verir. Şamuel və Şaul gənc Davudun həyatına təsir edir.  </div><div class='ip'>Əhdi-Ətiqin digər tarixi yazıları kimi bu kitabın da əsas mövzusu belədir: Allaha sədaqət uğur, itaətsizlik isə fəlakət gətirir. Bu fikir Rəbbin kahin Eliyə göndərdiyi xəbərdə aydın ifadə olunur: «Mənə hörmət edənləri hörmətə çatdıracağam, Məni saymayanlar isə rüsvay ediləcək!» (2:30).  </div><div class='ip'><span class='bk'>«1 Şamuel»</span> Kitabında padşahlığın qurulmasına müsbət nöqteyi-nəzərdən baxılmır, çünki Rəbb Özü İsrailin padşahı sayılırdı. Lakin xalqının xahişini nəzərə alaraq Rəbb onlar üçün padşah seçdi. Ən vacib o idi ki, İsrail xalqı da, padşah da Allahın hakimiyyəti altında yaşayırdı. Bütün xalqın – varlıların da, kasıbların da hüquqları Allahın qanunlarının himayəsi altında qorunurdu.  </div><div class='ip'>Qədim yunan və bəzi müasir tərcümələrdə <span class='bk'>«1 və 2 Şamuel»</span> ilə <span class='bk'>«1 və 2 Padşahlar»</span> Kitabları <span class='bk'>«1, 2, 3 və 4 Padşahlıqlar»</span> başlığı ilə yazılıb.  </div><div class='iot'>Kitabın məzmunu:  </div><div class='io2'>1:1–7:17 Şamuel İsrailin hakimidir  </div><div class='io2'>8:1–10:27 Şaulun padşah seçilməsi  </div><div class='io2'>11:1–15:35 Şaulun hakimiyyətinin ilk illəri  </div><div class='io2'>16:1–30:31 Şaulun Davudu təqib etməsi  </div><div class='io2'>31:1-13 Şaul və oğullarının ölümü   
</div><div class='chapterlabel' id="V0"> 1</div><div class='s'>Şamuelin doğulması </div> <div class='p'> <span class="verse" id="V1">1&#160;</span>Efrayimin dağlıq bölgəsində yerləşən Ramatayim-Sofim şəhərində Elqana adlı bir adam yaşayırdı. O, Efrayim sakini olub Suf tayfasından – Suf oğlu Toxu oğlu Elihu oğlu Yeroxamın oğlu idi.   <span class="verse" id="V2">2&#160;</span>Elqananın Xanna və Peninna adında iki arvadı vardı. Peninnanın uşaqları var idi, amma Xannanın övladı olmurdu.   <span class="verse" id="V3">3&#160;</span>Elqana Ordular Rəbbinə səcdə qılmaq və qurban kəsmək üçün hər il öz şəhərindən Şiloya gedərdi. Orada Elinin iki oğlu – Xofni və Pinxas Rəbbin kahinləri idi.   <span class="verse" id="V4">4&#160;</span>Elqana qurban kəsilən gün arvadı Peninnaya, oğul və qızlarının hamısına pay verərdi.   <span class="verse" id="V5">5&#160;</span>Xannaya isə ikiqat pay verərdi. Rəbb onun bətnini bağlamışdı, buna baxmayaraq Elqana onu çox sevirdi.   <span class="verse" id="V6">6&#160;</span>Günüsü Peninna isə Xannanın Rəbb tərəfindən bətninin bağlanmasına görə həmişə ona sataşar və xətrinə dəyərdi.   <span class="verse" id="V7">7&#160;</span>Bu, illərlə belə davam edirdi. Xanna hər dəfə Rəbbin ibadətgahına gedəndə günüsü ona söz atar, Xanna da ağlayar, yemək yeməzdi.   <span class="verse" id="V8">8&#160;</span>Bir gün əri Elqana ona dedi: «Xanna, niyə ağlayırsan? Niyə yemək yemirsən? Axı niyə kədərlisən? Mən sənə on oğuldan da artıq deyiləmmi?»   </div><div class='p'> <span class="verse" id="V9">9&#160;</span>Onlar Şiloda yeyib-içəndən sonra Xanna ayağa qalxdı. Kahin Eli Rəbbin məbədinin qapısının yanındakı kürsüdə oturmuşdu.   </div><div class='p'> <span class="verse" id="V10">10&#160;</span>Xanna ürək yanğısı ilə dua edərək acı-acı ağlayırdı.   <span class="verse" id="V11">11&#160;</span>Rəbbə yalvararaq əhdini belə söylədi: «Ey Ordular Rəbbi, Öz dərdli bəndənin vəziyyətini görürsən. Mən bəndəni unutmayıb bir oğul versən, oğlumun həyatını Sənə həsr etmək üçün verər və qoymaram ki, onun başına ülgüc dəysin».<a href="#FN1" class="notemark">*<span class="popup">Saçını qırxdırmamaq özünü Rəbbə təqdim etmək əlamətidir. Bax: Say. 6:5.</span></a>   </div><div class='p'> <span class="verse" id="V12">12&#160;</span>Xanna Rəbbin hüzurunda uzun müddət dua etdi. Eli isə onun ağzına baxırdı.   <span class="verse" id="V13">13&#160;</span>Xanna qəlbində yalvardığı üçün yalnız dodaqları tərpənirdi, səsi eşidilmirdi. Eli elə güman etdi ki, o sərxoşdur.   <span class="verse" id="V14">14&#160;</span>Ona görə də dedi: «Nə vaxta qədər sərxoşluq edəcəksən? Bəsdir, at bu şərabı».   <span class="verse" id="V15">15&#160;</span>Xanna cavabında dedi: «Xeyr, ağam, mən nə şərab içmişəm, nə də başqa kefləndirici içki. Könlü qəm-qüssəli bir qadınam ki, sadəcə Rəbbin hüzurunda ürəyimi boşaldıram.   <span class="verse" id="V16">16&#160;</span>Kənizini pis qadın sanma. Bu yalvarışım indiyədək çəkdiyim böyük qayğı və əziyyətə görədir».   <span class="verse" id="V17">17&#160;</span>Eli cavab verib dedi: «Salamat get, qoy İsrailin Allahı səni muradına çatdırsın!»   <span class="verse" id="V18">18&#160;</span>Xanna «təki bəndən sənin gözlərində lütf tapsın» deyib yolu ilə getdi və yemək yedi. Artıq çöhrəsi kədərli deyildi.   </div><div class='p'> <span class="verse" id="V19">19&#160;</span>Ertəsi gün onlar sübh tezdən qalxıb Rəbbə səcdə qılandan sonra Ramadakı evlərinə qayıtdılar. Elqana arvadı Xanna ilə yaxınlıq etdi və Rəbb də Xannanı yada saldı.   <span class="verse" id="V20">20&#160;</span>Vaxt keçdi, Xanna hamilə olub bir oğul doğdu. «Onu Rəbdən dilədim» deyərək adını Şamuel<a href="#FN2" class="notemark">†<span class="popup">Şamuel – ibrani dilində Allah tərəfindən eşidildi.</span></a> qoydu.   </div><div class='s'>Xannanın Şamueli Allaha təqdim etməsi </div> <div class='p'> <span class="verse" id="V21">21&#160;</span>Elqana Rəbbə illik qurbanını və əhdini yerinə yetirmək üçün evdəkilərlə bərabər Şiloya getdi.   <span class="verse" id="V22">22&#160;</span>Amma Xanna getmədi. Ərinə «körpəni süddən kəsəndən sonra onu Rəbbə xidmət etmək üçün aparacağam və ömrü boyu orada qalacaq» dedi.   <span class="verse" id="V23">23&#160;</span>Əri Elqana ona dedi: «Gözündə nə xoşdursa, elə də et, onu süddən ayırana qədər evdə otur. Qoy Rəbb Öz vədini yerinə yetirsin». Qadın evdə qalıb oğlunu süddən ayırana qədər əmizdirdi.   <span class="verse" id="V24">24&#160;</span>Uşağı süddən ayırandan sonra Xanna onu üç buğa, bir efa un və bir tuluq şərabla birlikdə Rəbbin Şilodakı ibadətgahına apardı. Uşaq isə hələ balaca idi.   <span class="verse" id="V25">25&#160;</span>Buğanı kəsəndən sonra uşağı Eliyə verdilər.   <span class="verse" id="V26">26&#160;</span>Xanna dedi: «Ey ağam, canına and olsun, burada – sənin yanında durub Rəbbə yalvaran qadın mənəm.   <span class="verse" id="V27">27&#160;</span>Yalvarışım bu uşaq üçün idi, Rəbb muradımı yerinə yetirdi.   <span class="verse" id="V28">28&#160;</span>Mən onu Rəbbə əhd etmişdim və ömrü boyu Rəbbə həsr olunmalıdır». Sonra uşaq orada Rəbbə səcdə etdi.   </div><ul class='tnav'>
<li><a href='index.htm'>BİRİNCİ ŞAMUEL</a></li>
<li><a href='RUT04.htm'>&lt;</a></li>
<li><a href='1SA.htm'>1</a></li>
<li><a href='1SA02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">1:11</a>
<span class="ft">Saçını qırxdırmamaq özünü Rəbbə təqdim etmək əlamətidir. Bax: <a href='NUM06.htm#V5'>Say. 6:5</a>.</span></p>
<p class="f" id="FN2"><span class="notemark">†</span><a class="notebackref" href="#V20">1:20</a>
<span class="fq">Şamuel </span><span class="ft">– ibrani dilində </span><span class="fq">Allah tərəfindən eşidildi.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
