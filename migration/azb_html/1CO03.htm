<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO02.htm'>&lt;</a></li>
<li><a href='1CO.htm'>3</a></li>
<li><a href='1CO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Həvarilər yalnız Allahın xidmətçiləridir </div> <div class='p'> <span class="verse" id="V1">1&#160;</span>Ey qardaşlar, mən sizinlə ruhani insanlar kimi deyil, cismani təbiətə görə yaşayan, Məsihdə körpə olan insanlar kimi danışa bildim.   <span class="verse" id="V2">2&#160;</span><a href="#FN1" class="notemark">*<span class="popup">İbr. 5:12-13</span></a>Mən sizi bərk yeməklərlə deyil, südlə qidalandırdım. Çünki bərk yeməklərə hazır deyildiniz, indi də hazır deyilsiniz.   <span class="verse" id="V3">3&#160;</span>Çünki siz hələ də cismanisiniz. Əgər aranızda qısqanclıq və münaqişə<a href="#FN2" class="notemark">*<span class="popup">Qısqanclıq və münaqişə – bəzi əlyazmalarda qısqanclıq, münaqişə və fikir ayrılığı.</span></a> varsa, onda siz cismani deyilsinizmi? Adi insanlar kimi həyat sürmürsünüzmü?   <span class="verse" id="V4">4&#160;</span><a href="#FN3" class="notemark">*<span class="popup">1Kor. 1:12</span></a>Əgər biriniz «mən Paulun ardıcılıyam», başqası isə «mən Apollonun ardıcılıyam» deyirsə, siz adi insanlar<a href="#FN4" class="notemark">†<span class="popup">Adi insanlar – bəzi əlyazmalarda cismani.</span></a> deyilsinizmi?   </div><div class='p'> <span class="verse" id="V5">5&#160;</span>Apollo kimdir, Paul kimdir? Rəbb hər birimizə təyin etdiyi kimi yalnız iman etməyinizə vasitəçi olan xidmətçiyik.   <span class="verse" id="V6">6&#160;</span><a href="#FN5" class="notemark">*<span class="popup">Həv. 18:4-11,24-28</span></a>Mən əkdim, Apollo suladı, amma Allah böyütdü.   <span class="verse" id="V7">7&#160;</span>Buna görə də mühüm olan əkən ya da sulayan deyil, əkiləni böyüdən Allahdır.   <span class="verse" id="V8">8&#160;</span>Əkənlə sulayanın isə dəyəri eynidir. Hər biri öz zəhmətinə görə mükafat alacaq.   <span class="verse" id="V9">9&#160;</span>Çünki biz Allahın əməkdaşlarıyıq. Sizsə Allahın zəmisi, Allahın tikilisisiniz.   </div><div class='p'> <span class="verse" id="V10">10&#160;</span>Allahın mənə verdiyi lütfə görə bir mahir bənna kimi bünövrəni qoydum, başqası isə onun üzərində inşa edir. Amma hər kəs necə inşa etdiyinə diqqət yetirsin.   <span class="verse" id="V11">11&#160;</span>Çünki heç kim qoyulan bünövrədən, yəni İsa Məsihdən başqa bir təməl qoya bilməz.   <span class="verse" id="V12">12&#160;</span>Bu bünövrənin üstündə qızıldan, gümüşdən, qiymətli daşlardan, taxtadan, samandan, küləşdən kim nə isə inşa edərsə,   <span class="verse" id="V13">13&#160;</span>onun əməli bəlli olacaq və qiyamət günü<a href="#FN6" class="notemark">‡<span class="popup">Qiyamət günü – hərfi tərcümədə gün.</span></a> onu ortaya çıxaracaq, çünki odla aşkar olunacaq. Od da hər birinin əməlinin keyfiyyətini sınaqdan keçirəcək.   <span class="verse" id="V14">14&#160;</span>Kimin inşa etdiyi əməl tab gətirsə, mükafat alacaq.   <span class="verse" id="V15">15&#160;</span>Kimin əməli yanıb yox olsa, o zərər çəkəcək. Özü isə xilas olacaq, amma sanki od içindən keçəcək.   <span class="verse" id="V16">16&#160;</span><a href="#FN7" class="notemark">*<span class="popup">1Kor. 6:19; 2Kor. 6:16</span></a>Məgər bilmirsiniz ki, siz Allahın məbədisiniz və Allahın Ruhu sizdə yaşayır?   <span class="verse" id="V17">17&#160;</span>Kim Allahın məbədinə ziyan vursa, Allah da ona ziyan vuracaq. Çünki Allahın məbədi müqəddəsdir və bu məbəd sizsiniz.   </div><div class='p'> <span class="verse" id="V18">18&#160;</span>Qoy heç kim özünü aldatmasın. Sizlərdən biri bu dövrdə özünü müdrik sayırsa, müdrik olmaq üçün ağılsız olsun.   <span class="verse" id="V19">19&#160;</span><a href="#FN8" class="notemark">*<span class="popup">Əyy. 5:13</span></a>Çünki bu dünyanın müdrikliyi Allah qarşısında ağılsızlıqdır. Necə ki yazılıb: «O, müdrikləri hiylə qurarkən yaxalayır».   <span class="verse" id="V20">20&#160;</span><a href="#FN9" class="notemark">*<span class="popup">Zəb. 94:11</span></a>Yenə də yazılıb: «Rəbb müdriklərin düşüncələrini, bunların boş olduğunu bilər».   <span class="verse" id="V21">21&#160;</span>Eləcə qoy heç kim insanlarla öyünməsin, çünki hər şey sizindir.   <span class="verse" id="V22">22&#160;</span>İstər Paul, istər Apollo, istər Kefa olsun, dünya, həyat, ölüm, indiki və gələcək zaman – hər şey sizindir.   <span class="verse" id="V23">23&#160;</span>Sizsə Məsihinsiniz, Məsih də Allahındır.   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='1CO02.htm'>&lt;</a></li>
<li><a href='1CO.htm'>3</a></li>
<li><a href='1CO04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">3:2</a>
<span class="xt"><a href='HEB05.htm#V12'>İbr. 5:12-13</a></span></p>
<p class="f" id="FN2"><span class="notemark">*</span><a class="notebackref" href="#V3">3:3</a>
<span class="fq">Qısqanclıq və münaqişə </span><span class="ft">– bəzi əlyazmalarda </span><span class="fq">qısqanclıq, münaqişə və fikir ayrılığı.</span></p>
<p class="x" id="FN3"><span class="notemark">*</span><a class="notebackref" href="#V4">3:4</a>
<span class="xt"><a href='1CO01.htm#V12'>1Kor. 1:12</a></span></p>
<p class="f" id="FN4"><span class="notemark">†</span><a class="notebackref" href="#V4">3:4</a>
<span class="fq">Adi insanlar </span><span class="ft">– bəzi əlyazmalarda </span><span class="fq">cismani.</span></p>
<p class="x" id="FN5"><span class="notemark">*</span><a class="notebackref" href="#V6">3:6</a>
<span class="xt"><a href='ACT18.htm#V4'>Həv. 18:4-11,24-28</a></span></p>
<p class="f" id="FN6"><span class="notemark">‡</span><a class="notebackref" href="#V13">3:13</a>
<span class="fq">Qiyamət günü </span><span class="ft">– hərfi tərcümədə </span><span class="fq">gün.</span></p>
<p class="x" id="FN7"><span class="notemark">*</span><a class="notebackref" href="#V16">3:16</a>
<span class="xt"><a href='1CO06.htm#V19'>1Kor. 6:19</a>; <a href='2CO06.htm#V16'>2Kor. 6:16</a></span></p>
<p class="x" id="FN8"><span class="notemark">*</span><a class="notebackref" href="#V19">3:19</a>
<span class="xt"><a href='JOB05.htm#V13'>Əyy. 5:13</a></span></p>
<p class="x" id="FN9"><span class="notemark">*</span><a class="notebackref" href="#V20">3:20</a>
<span class="xt"><a href='PSA094.htm#V11'>Zəb. 94:11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
