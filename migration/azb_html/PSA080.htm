<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 80</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA079.htm'>&lt;</a></li>
<li><a href='PSA.htm'>80</a></li>
<li><a href='PSA081.htm'>&gt;</a></li>
</ul>
<div class="main">
 
<div class='chapterlabel' id="V0"> 80</div><div class='s'>Məzmur 80 </div> <div class='d'>Musiqi rəhbəri üçün. Asəfin «Şoşannim» üstə oxunan şəhadət məzmuru. </div> <div class='q'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 25:22</span></a> Ey İsrailin Çobanı,  </div><div class='q'>Yusif nəslinə sürü kimi Baxan, qulaq as!  </div><div class='q'>Ey keruvlar üstündə Oturan, nurunu saç!   </div><div class='q'> <span class="verse" id="V2">2&#160;</span>Efrayim, Binyamin, Menaşşe qəbilələrinin önündə  </div><div class='q'>Qoy qüvvətin oyansın, gəl, bizi qurtar!   </div><div class='q'> <span class="verse" id="V3">3&#160;</span>Ey Allah, bizi əvvəlki halımıza qaytar,  </div><div class='q'>Üzündən nur saçıb bizi qurtar!   </div><div class='b'> &#160; </div> <div class='q'> <span class="verse" id="V4">4&#160;</span>Ya Rəbb, ey Ordular Allahı, nə vaxtacan  </div><div class='q'>Xalqının duasından qəzəblənəcəksən?   </div><div class='q'> <span class="verse" id="V5">5&#160;</span>Onlara çörək yerinə göz yaşı yedirdin,  </div><div class='q'>Onlara bolluca göz yaşı içirdin.   </div><div class='q'> <span class="verse" id="V6">6&#160;</span>Qonşularımızla bizi çəkişməyə vadar etdin,  </div><div class='q'>Düşmən bizi ələ salıb gülür.   </div><div class='b'> &#160; </div> <div class='q'> <span class="verse" id="V7">7&#160;</span>Ey Ordular Allahı, bizi əvvəlki halımıza qaytar,  </div><div class='q'>Üzündən nur saçıb bizi qurtar!   </div><div class='b'> &#160; </div> <div class='q'> <span class="verse" id="V8">8&#160;</span>Misirdən tənək fidanı gətirərək  </div><div class='q'>Qovduğun millətlərin torpağında əkdin.   </div><div class='q'> <span class="verse" id="V9">9&#160;</span>Bunun üçün sahə hazırlamışdın,  </div><div class='q'>Tənək rişələnib ölkəni bürüdü.   </div><div class='q'> <span class="verse" id="V10">10&#160;</span>Budaqları dağlara,  </div><div class='q'>Böyük sidr ağaclarına kölgə saldı.   </div><div class='q'> <span class="verse" id="V11">11&#160;</span>Dənizə qədər qol-budaq atdı,  </div><div class='q'>Zoğ atıb Fərat çayına çatdı.   </div><div class='q'> <span class="verse" id="V12">12&#160;</span>Bəs niyə ətrafdakı hasarını uçurdun?  </div><div class='q'>Budur, yoldan keçən hər kəs məhsullarını qoparır,   </div><div class='q'> <span class="verse" id="V13">13&#160;</span>Tənəyi meşənin qabanları korlayır,  </div><div class='q'>Onu çöl heyvanları çeynəyir.   </div><div class='b'> &#160; </div> <div class='q'> <span class="verse" id="V14">14&#160;</span>Ey Ordular Allahı, dön, göydən bax,  </div><div class='q'>Bu tənəyi gör, qayğısına qal.   </div><div class='q'> <span class="verse" id="V15">15&#160;</span>Axı bu fidanı sağ əlinlə əkmisən,  </div><div class='q'>Kökünə<a href="#FN2" class="notemark">*<span class="popup">Kökünə – yaxud oğula.</span></a> qüvvət vermisən.   </div><div class='q'> <span class="verse" id="V16">16&#160;</span>Tənəyini kəsib yandıranlar  </div><div class='q'>Qəzəbli məzəmmətinlə qoy yox olsunlar!   </div><div class='q'> <span class="verse" id="V17">17&#160;</span>Sənin əlin, sağ əlin Öz seçdiyin adamı –  </div><div class='q'>Qüvvət verdiyin bəşər oğlunu qorusun.   </div><div class='q'> <span class="verse" id="V18">18&#160;</span>Qoy Səndən dönüb ayrılmayaq,  </div><div class='q'>Bizi elə yaşat ki, ismini çağıraq.   </div><div class='b'> &#160; </div> <div class='q'> <span class="verse" id="V19">19&#160;</span>Ya Rəbb, ey Ordular Allahı, bizi əvvəlki halımıza qaytar,  </div><div class='q'>Üzündən nur saçıb bizi qurtar!   </div><ul class='tnav'>
<li><a href='index.htm'>ZƏBUR</a></li>
<li><a href='PSA079.htm'>&lt;</a></li>
<li><a href='PSA.htm'>80</a></li>
<li><a href='PSA081.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">80:1</a>
<span class="xt"><a href='EXO25.htm#V22'>Çıx. 25:22</a></span></p>
<p class="f" id="FN2"><span class="notemark">*</span><a class="notebackref" href="#V15">80:15</a>
<span class="fq">Kökünə </span><span class="ft">– yaxud </span><span class="fq">oğula.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
