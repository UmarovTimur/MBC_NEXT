<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ÇIXIŞ 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ÇIXIŞ</a></li>
<li><a href='EXO14.htm'>&lt;</a></li>
<li><a href='EXO.htm'>15</a></li>
<li><a href='EXO16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Musanın qurtuluş ilahisi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Vəhy 15:3-4</span></a> O vaxt Musa ilə İsrail övladları Rəbbə bu ilahini oxudular:  </div><div class='q'>«Rəbbə ilahi oxuyacağam,  </div><div class='q'>Çox böyük zəfər çaldı.  </div><div class='q'>Atı və süvarini dənizə tulladı.   </div><div class='q'> <span class="verse" id="V2">2&#160;</span><a href="#FN2" class="notemark">*<span class="popup">Zəb. 118:14; Yeş. 12:2</span></a> Rəbb qüvvətim, məzmurumdur, O məni xilas etdi.  </div><div class='q'>Rəbb mənim Allahımdır, Ona həmd edəcəyəm.  </div><div class='q'>Atamın Allahıdır, Rəbbi yüksəldəcəyəm.   </div><div class='q'> <span class="verse" id="V3">3&#160;</span>Rəbb döyüşçüdür, Rəbdir Onun adı.   </div><div class='b'> &#160; </div> <div class='q'> <span class="verse" id="V4">4&#160;</span>Fironun döyüş arabalarını,  </div><div class='q'>Ordusunu da dənizə atdı.  </div><div class='q'>Döyüş arabalarının başçıları  </div><div class='q'>Qırmızı dənizdə boğuldu.   </div><div class='q'> <span class="verse" id="V5">5&#160;</span>Əngin sulara bürünüb  </div><div class='q'>Daş tək dərinliklərə  </div><div class='q'>Necə də qərq oldular.   </div><div class='q'> <span class="verse" id="V6">6&#160;</span>Ya Rəbb! Sənin sağ əlin qüdrətdən izzətləndi.  </div><div class='q'>Ya Rəbb! Sənin sağ əlin düşməni əzəndir.   </div><div class='q'> <span class="verse" id="V7">7&#160;</span>Sənə qarşı çıxanları möhtəşəm əzəmətin yıxar,  </div><div class='q'>Sənin göndərdiyin qəzəb onları saman çöpü tək yandırar.   </div><div class='q'> <span class="verse" id="V8">8&#160;</span>Burnunun nəfəsi ilə sular toplanar,  </div><div class='q'>Yığılar bir yerə, axınlar dayanar,  </div><div class='q'>Dəniz qoynunda coşan sular qatılaşar.   </div><div class='q'> <span class="verse" id="V9">9&#160;</span>Düşmən dedi:  </div><div class='q'>“İzləyim, çatıb qənimət paylayım:  </div><div class='q'>Bundan canım doyacaq,  </div><div class='q'>Qılıncımla onları məhv edəcəyəm”.   </div><div class='q'> <span class="verse" id="V10">10&#160;</span>Nəfəsinlə üfürdün, dənizlə onları bürüdün.  </div><div class='q'>Qurğuşun tək onlar nəhəng sularda batdılar.   </div><div class='b'> &#160; </div> <div class='q'> <span class="verse" id="V11">11&#160;</span>Ya Rəbb, allahlar arasında Sənin kimisi varmı?  </div><div class='q'>Müqəddəslikdə əzəmətli, zəhmli və alqışlara layiq,  </div><div class='q'>Möcüzələr yaradan Sənin kimisi varmı?   </div><div class='q'> <span class="verse" id="V12">12&#160;</span>Sağ əlini uzadanda torpaq onları uddu.   </div><div class='q'> <span class="verse" id="V13">13&#160;</span>Məhəbbətinlə qurtardığın xalqa Sən yol göstərdin.  </div><div class='q'>Müqəddəs məskəninə Öz gücünlə apardın.   </div><div class='q'> <span class="verse" id="V14">14&#160;</span>Xalqlar eşidib əsdi,  </div><div class='q'>Filişt sakinlərini qorxu kəsdi.   </div><div class='q'> <span class="verse" id="V15">15&#160;</span>Edom başçılarını o an dəhşət bürüdü.  </div><div class='q'>Moav igidlərini vahimələrə saldı.  </div><div class='q'>Kənan sakinləri isə üzülüb qaldı.   </div><div class='q'> <span class="verse" id="V16">16&#160;</span>Onların üzərini qorxu, vəlvələ aldı.  </div><div class='q'>Güclü qoluna görə daş tək lal-kar oldular,  </div><div class='q'>O vaxtadək ki xalqın keçəcək,  </div><div class='q'>Ya Rəbb, qurtardığın xalq keçəcək!   </div><div class='b'> &#160; </div> <div class='q'> <span class="verse" id="V17">17&#160;</span>Ya Rəbb, xalqını gətirib salacaqsan mülkün olan dağına,  </div><div class='q'>Yaşamaq üçün Özünə yaratdığın yerə,  </div><div class='q'>Ey Xudavənd! Əlinlə qurduğun Müqəddəs məkanına.   </div><div class='q'> <span class="verse" id="V18">18&#160;</span>Rəbb əbədi, daima padşahlıq edəcəkdir».   </div><div class='b'> &#160; </div> <div class='p'> <span class="verse" id="V19">19&#160;</span>Fironun atları, döyüş arabaları və süvariləri ilə birgə dənizə girəndə Rəbb dənizin sularını onların üzərinə geri qaytarmışdı. İsrail övladları isə dənizin ortasında quru yerdən keçmişdilər.   </div><div class='p'> <span class="verse" id="V20">20&#160;</span>Harunun bacısı peyğəmbər Məryəm əlinə dəf aldı; bütün qadınlar əllərinə dəf alıb oynayaraq onun ardınca çıxdılar.   <span class="verse" id="V21">21&#160;</span>Məryəm onların qarşısında bu ilahini oxudu:  </div><div class='q'>Rəbbə ilahi oxuyun,  </div><div class='q'>Çox böyük zəfər çaldı.  </div><div class='q'>Atı və süvariləri dənizə tulladı!   </div><div class='s'>Acı su </div> <div class='p'> <span class="verse" id="V22">22&#160;</span>Musa İsrail xalqını Qırmızı dənizin sahilindən gedən yola gətirdi. Onlar Şur səhrasına çıxıb orada üç gün yol getdilər, amma su tapmadılar.   <span class="verse" id="V23">23&#160;</span>Maraya çatdılar, lakin oranın suyunu içə bilmədilər, çünki çox acı idi. Buna görə də o yer Mara<a href="#FN3" class="notemark">*<span class="popup">Mara – ibrani dilində acı.</span></a> adlanır.   <span class="verse" id="V24">24&#160;</span>Xalq «Nə içək?» deyə Musadan giley-güzar etdi.   <span class="verse" id="V25">25&#160;</span>Musa Rəbbə fəryad etdi və Rəbb ona bir ağac göstərdi. Musa onu suya atdı və su şirin oldu. Orada İsrail övladlarını sınağa çəkdiyi yerdə Rəbb onlar üçün qayda-qanun qoyaraq dedi:   <span class="verse" id="V26">26&#160;</span>«Əgər siz Allahınız Rəbbin səsinə qulaq asıb Onun gözündə doğru olsanız, Onun əmrlərini dinləyib bütün qanunlarına riayət etsəniz, Misirlilərə verdiyim xəstəliklərin heç birini sizə verməyəcəyəm. Çünki sizə şəfa verən Rəbb Mənəm».   </div><div class='p'> <span class="verse" id="V27">27&#160;</span><a href="#FN4" class="notemark">*<span class="popup">Say. 33:9</span></a> Sonra İsrail övladları Elimə gəldilər. Orada on iki su qaynağı və yetmiş xurma ağacı var idi. İsrail xalqı orada sular ətrafında düşərgə qurdu.   </div><ul class='tnav'>
<li><a href='index.htm'>ÇIXIŞ</a></li>
<li><a href='EXO14.htm'>&lt;</a></li>
<li><a href='EXO.htm'>15</a></li>
<li><a href='EXO16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">15:1</a>
<span class="xt"><a href='REV15.htm#V3'>Vəhy 15:3-4</a></span></p>
<p class="x" id="FN2"><span class="notemark">*</span><a class="notebackref" href="#V2">15:2</a>
<span class="xt"><a href='PSA118.htm#V14'>Zəb. 118:14</a>; <a href='ISA12.htm#V2'>Yeş. 12:2</a></span></p>
<p class="f" id="FN3"><span class="notemark">*</span><a class="notebackref" href="#V23">15:23</a>
<span class="fq">Mara </span><span class="ft">– ibrani dilində </span><span class="fq">acı.</span></p>
<p class="x" id="FN4"><span class="notemark">*</span><a class="notebackref" href="#V27">15:27</a>
<span class="xt"><a href='NUM33.htm#V9'>Say. 33:9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
