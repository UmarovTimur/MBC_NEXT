<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 25</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA24.htm'>&lt;</a></li>
<li><a href='ISA.htm'>25</a></li>
<li><a href='ISA26.htm'>&gt;</a></li>
</ul>
<div class="main">
 
<div class='chapterlabel' id="V0"> 25</div><div class='s'>Sevinc ilahisi </div> <div class='q'> <span class="verse" id="V1">1&#160;</span>Ya Rəbb, Sən mənim Allahımsan,  </div><div class='q'>Səni ucaldıram, adına həmdlər oxuyuram.  </div><div class='q'>Çünki Sən qədimdən bəri möcüzələrini, niyyətlərini  </div><div class='q'>Sədaqətlə həyata keçirdin.   </div><div class='q'> <span class="verse" id="V2">2&#160;</span>Çünki Sən şəhəri bir daş yığınına,  </div><div class='q'>İstehkamlı şəhəri xarabalığa döndərdin.  </div><div class='q'>O şəhər yadellilərin qalası idi,  </div><div class='q'>Ondan əsər-əlamət qalmadı,  </div><div class='q'>O bir daha bərpa olunmaz.   </div><div class='q'> <span class="verse" id="V3">3&#160;</span>Buna görə qüvvətli xalqlar Səni izzətləndirəcək.  </div><div class='q'>Qəddar millətlərə mənsub şəhərlər Səndən qorxacaq.   </div><div class='q'> <span class="verse" id="V4">4&#160;</span>Çünki Sən yoxsula sığınacaq,  </div><div class='q'>Sıxıntı içində olan fəqirə pənahgah,  </div><div class='q'>Fırtına vaxtı çardaq,  </div><div class='q'>İstilik vaxtı kölgəlik oldun.  </div><div class='q'>Qəddarların nəfəsi divara çarpan fırtına kimidir,   </div><div class='q'> <span class="verse" id="V5">5&#160;</span>Quraqlıqda bürkü kimidir.  </div><div class='q'>Lakin Sən, ya Rəbb,  </div><div class='q'>Zülmkarların azğınlığını bulud bürkünün qarşısını alan kimi aldın,  </div><div class='q'>Amansız yağıların nəğmə səslərini kəsdin.   </div><div class='s'>Rəbbin hazırladığı ziyafət </div> <div class='q'> <span class="verse" id="V6">6&#160;</span>Bu dağda Ordular Rəbbi bütün xalqlar üçün  </div><div class='q'>Zəngin yeməklərdən, gözəl şərablardan ibarət ziyafət düzəldəcək,  </div><div class='q'>Orada ən ləziz yeməklər, ən dadlı şərablar olacaq.   </div><div class='q'> <span class="verse" id="V7">7&#160;</span>Bu dağda bütün xalqların üzərindəki duvağı,  </div><div class='q'>Bütün millətlərin üstündə olan toxunma örtüyü götürəcək.   </div><div class='q'> <span class="verse" id="V8">8&#160;</span><a href="#FN1" class="notemark">*<span class="popup">1Kor. 15:54</span></a> <a href="#FN2" class="notemark">*<span class="popup">Vəhy 7:17; 21:4 </span></a> Ölümü əbədi olaraq yox edəcək,  </div><div class='q'>Xudavənd Rəbb bütün adamların üzündən göz yaşlarını siləcək,  </div><div class='q'>Bütün yer üzündən xalqının rüsvayçılığını götürəcək.  </div><div class='q'>Çünki Rəbb belə söylədi.   </div><div class='b'> &#160; </div> <div class='q'> <span class="verse" id="V9">9&#160;</span>O gün deyəcəklər:  </div><div class='q'>«Budur bizim Allahımız!  </div><div class='q'>Ona etibar etdik, O bizi qurtardı,  </div><div class='q'>Rəbb Odur, biz Ona ümid etdik.  </div><div class='q'>İndi isə O bizi qurtardığına görə  </div><div class='q'>Sevinib şadlanaq!»   </div><div class='s'>Allahın Moava verdiyi cəza </div> <div class='q'> <span class="verse" id="V10">10&#160;</span><a href="#FN3" class="notemark">*<span class="popup">Yeş. 15:1–16:14; Yer. 48:1-47; Yez. 25:8-11; Amos 2:1-3; Sef. 2:8-11</span></a> Rəbbin əli bu dağın üstündə olacaq,  </div><div class='q'>Amma Moav peyinliyə düşən saman kimi tapdaq altında qalacaq.   </div><div class='q'> <span class="verse" id="V11">11&#160;</span>Üzgüçü üzərkən əl-qol atdığı kimi  </div><div class='q'>Moav peyinlikdə əl-qol atacaq,  </div><div class='q'>Amma Allah Moavın qürurunu əllərinin məharəti ilə alçaldacaq.   </div><div class='q'> <span class="verse" id="V12">12&#160;</span>O, Moavın istehkamlarını,  </div><div class='q'>Yüksək divarlarını yerə endirəcək,  </div><div class='q'>Dağıdıb yerlə yeksan edəcək.   </div><ul class='tnav'>
<li><a href='index.htm'>YEŞAYA</a></li>
<li><a href='ISA24.htm'>&lt;</a></li>
<li><a href='ISA.htm'>25</a></li>
<li><a href='ISA26.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">25:8</a>
<span class="xt"><a href='1CO15.htm#V54'>1Kor. 15:54</a></span></p>
<p class="x" id="FN2"><span class="notemark">*</span><a class="notebackref" href="#V8">25:8</a>
<span class="xt"><a href='REV07.htm#V17'>Vəhy 7:17</a>; <a href='REV21.htm#V4'>21:4</a> </span></p>
<p class="x" id="FN3"><span class="notemark">*</span><a class="notebackref" href="#V10">25:10</a>
<span class="xt"><a href='ISA15.htm#V1'>Yeş. 15:1</a>–<a href='ISA16.htm#V14'>16:14</a>; <a href='JER48.htm#V1'>Yer. 48:1-47</a>; <a href='EZK25.htm#V8'>Yez. 25:8-11</a>; <a href='AMO02.htm#V1'>Amos 2:1-3</a>; <a href='ZEP02.htm#V8'>Sef. 2:8-11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
