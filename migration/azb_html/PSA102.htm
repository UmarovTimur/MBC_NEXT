<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 102</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA101.htm'>&lt;</a></li>
<li><a href='PSA.htm'>102</a></li>
<li><a href='PSA103.htm'>&gt;</a></li>
</ul>
<div class="main">
 
<div class='chapterlabel' id="V0"> 102</div><div class='s'>Məzmur 102 </div> <div class='d'>Bir məzlumun duası. </div> <div class='d'>Taqətdən düşüb Rəbbin hüzurunda şikayətlənəndə. </div> <div class='q'> <span class="verse" id="V1">1&#160;</span>Ya Rəbb, bu duama qulaq as,  </div><div class='q'>Qoy fəryadım Sənə çatsın.   </div><div class='q'> <span class="verse" id="V2">2&#160;</span>Nə olar, dar günümdə üzünü məndən gizlətmə,  </div><div class='q'>Qulaq as, Səni çağırarkən mənə tez cavab ver.   </div><div class='b'> &#160; </div> <div class='q'> <span class="verse" id="V3">3&#160;</span>Günlərim tüstü kimi çəkilir,  </div><div class='q'>Sümüklərim elə bil yanıb közə dönür.   </div><div class='q'> <span class="verse" id="V4">4&#160;</span>Ürəyim kəsilib atılan ot kimi saralıb-solur,  </div><div class='q'>Çörək yemək belə, yadımdan çıxır.   </div><div class='q'> <span class="verse" id="V5">5&#160;</span>Ah-zar çəkməkdən  </div><div class='q'>Bir dəri, bir sümük qalmışam.   </div><div class='q'> <span class="verse" id="V6">6&#160;</span>İndi çöldəki yapalağa bənzəyirəm,  </div><div class='q'>Viranəlik bayquşu kimiyəm.   </div><div class='q'> <span class="verse" id="V7">7&#160;</span>Gözümə yuxu getmir,  </div><div class='q'>Damda tənha qalan bir quşa bənzəyirəm.   </div><div class='q'> <span class="verse" id="V8">8&#160;</span>Bütün gün düşmənlərim məni təhqir edir,  </div><div class='q'>Mənə istehza edənlər adımla lənət oxuyur.   </div><div class='q'> <span class="verse" id="V9">9&#160;</span>Yeməyim çörək yerinə kül olub,  </div><div class='q'>İçməyim göz yaşıma qarışıb.   </div><div class='q'> <span class="verse" id="V10">10&#160;</span>Çünki qəzəbindən, hiddətindən  </div><div class='q'>Məni götürüb bir tərəfə atmısan.   </div><div class='q'> <span class="verse" id="V11">11&#160;</span>Günlərim axşamın kölgəsi kimi keçir,  </div><div class='q'>Bir ot kimi quruyuram.   </div><div class='b'> &#160; </div> <div class='q'> <span class="verse" id="V12">12&#160;</span><a href="#FN1" class="notemark">*<span class="popup">Mərs. 5:19</span></a> Lakin Sən, ya Rəbb, əbədi taxtında əyləşmisən,  </div><div class='q'>Sənin şöhrətin nəsildən-nəslə deyiləcək.   </div><div class='q'> <span class="verse" id="V13">13&#160;</span>Sən qalxıb Siona mərhəmət edəcəksən,  </div><div class='q'>Zamanını təyin etdin, indi ona lütf ediləcək.   </div><div class='q'> <span class="verse" id="V14">14&#160;</span>Çünki Sənin qulların onun daşlarını əziz tuturlar,  </div><div class='q'>Onun toz-torpağına necə də acıyırlar.   </div><div class='q'> <span class="verse" id="V15">15&#160;</span>Millətlər Rəbbin ismindən,  </div><div class='q'>Dünyanın bütün padşahları Onun əzəmətindən qorxacaqlar.   </div><div class='q'> <span class="verse" id="V16">16&#160;</span>Rəbb Sionu yenidən bərpa edəcək,  </div><div class='q'>Əzəmətində görünəcək,   </div><div class='q'> <span class="verse" id="V17">17&#160;</span>Yoxsulların duasına qulaq asacaq,  </div><div class='q'>Yalvarışlarına xor baxmayacaq.   </div><div class='b'> &#160; </div> <div class='q'> <span class="verse" id="V18">18&#160;</span>Sonrakı övladları Rəbbə həmd etsin deyə  </div><div class='q'>Qoy gələcək nəsil üçün belə yazılsın:   </div><div class='q'> <span class="verse" id="V19">19&#160;</span>«Rəbb müqəddəs yüksəklikdən,  </div><div class='q'>Göylərdən yer üzünə nəzər saldı;   </div><div class='q'> <span class="verse" id="V20">20&#160;</span>Əsirlərin naləsini eşitmək üçün,  </div><div class='q'>Ölümə aparılanları azad etmək üçün».   </div><div class='q'> <span class="verse" id="V21">21&#160;</span>Ona görə Rəbbin ismini Sionda elan edəcəklər,  </div><div class='q'>Yerusəlimdə Ona həmdlər söyləyəcəklər   </div><div class='q'> <span class="verse" id="V22">22&#160;</span>Rəbbə xidmət etmək üçün gələrkən,  </div><div class='q'>Xalqlar, ölkələr bir yerə gələrkən.   </div><div class='b'> &#160; </div> <div class='q'> <span class="verse" id="V23">23&#160;</span>Yolda ikən Rəbb gücümü azaltdı,  </div><div class='q'>O, ömrümü qısaltdı.   </div><div class='q'> <span class="verse" id="V24">24&#160;</span>Dedim: «Ey Allahım, canımı alma, ömrümün yarısıdır,  </div><div class='q'>Sənin illərin nəsillərdən-nəsillərə çatır».   </div><div class='b'> &#160; </div> <div class='q'> <span class="verse" id="V25">25&#160;</span><a href="#FN2" class="notemark">*<span class="popup">İbr. 1:10-12</span></a> Yerin təməlini əzəldən qurmusan,  </div><div class='q'>Göylər Sənin əllərinin işidir!   </div><div class='q'> <span class="verse" id="V26">26&#160;</span>Onlar yox olacaq, amma Sən qalacaqsan,  </div><div class='q'>Hamısı paltar kimi köhnələcək,  </div><div class='q'>Onları geyim kimi dəyişdirəcəksən,  </div><div class='q'>Keçib-gedəcəklər.   </div><div class='q'> <span class="verse" id="V27">27&#160;</span>Amma Sən dəyişməzsən,  </div><div class='q'>İllərin tükənməzdir.   </div><div class='q'> <span class="verse" id="V28">28&#160;</span>Qullarının övladları yaşayacaq,  </div><div class='q'>Nəvə-nəticələri hüzurunda dayanacaq.   </div><ul class='tnav'>
<li><a href='index.htm'>ZƏBUR</a></li>
<li><a href='PSA101.htm'>&lt;</a></li>
<li><a href='PSA.htm'>102</a></li>
<li><a href='PSA103.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V12">102:12</a>
<span class="xt"><a href='LAM05.htm#V19'>Mərs. 5:19</a></span></p>
<p class="x" id="FN2"><span class="notemark">*</span><a class="notebackref" href="#V25">102:25</a>
<span class="xt"><a href='HEB01.htm#V10'>İbr. 1:10-12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
