<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 YƏHYA 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 YƏHYA</a></li>
<li><a href='1JN01.htm'>&lt;</a></li>
<li><a href='1JN.htm'>2</a></li>
<li><a href='1JN03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>Övladlarım, bunları sizə yazıram ki, günah etməyəsiniz. Əgər kimsə günah etsə belə, Atanın hüzurunda Vəsatətçimiz var; O, saleh olan İsa Məsihdir.   <span class="verse" id="V2">2&#160;</span>O bizim günahlarımıza görə – təkcə bizim günahlarımıza görə deyil, bütün dünyanın günahlarına görə kəffarə qurbanıdır.   </div><div class='p'> <span class="verse" id="V3">3&#160;</span>Onu tanıdığımızı bundan bilirik ki, Onun əmrlərinə riayət edirik.   <span class="verse" id="V4">4&#160;</span>Kim «Onu tanıyıram» deyir, amma Onun əmrlərinə riayət etmirsə, yalançıdır və onun daxilində həqiqət yoxdur.   <span class="verse" id="V5">5&#160;</span>Lakin kim Onun sözünə riayət edirsə, Allah məhəbbəti onda, həqiqətən, kamilliyə çatıb. Bundan bilirik ki, biz Allahdayıq.   <span class="verse" id="V6">6&#160;</span>Kim Onda qaldığını deyirsə, İsa Məsihin həyat sürdüyü kimi həyat sürməlidir.   </div><div class='p'> <span class="verse" id="V7">7&#160;</span><a href="#FN1" class="notemark">*<span class="popup">Yəh. 13:34</span></a>Sevimlilər, sizə yeni əmr yazmıram, əvvəldən bəri malik olduğunuz qədim bir əmri yazıram; qədim əmr isə eşitdiyiniz<a href="#FN2" class="notemark">*<span class="popup">Eşitdiyiniz – bəzi əlyazmalarda əvvəldən bəri eşitdiyiniz.</span></a> sözdür.   <span class="verse" id="V8">8&#160;</span>Yenə də sizə yeni bir əmr yazıram; bunun həqiqi olduğu Məsihdə və sizdə görünür. Çünki qaranlıq keçir və həqiqi nur artıq parlayır.   </div><div class='p'> <span class="verse" id="V9">9&#160;</span>Kim nurda olduğunu deyir, amma qardaşına nifrət edirsə, hələ də qaranlıqdadır.   <span class="verse" id="V10">10&#160;</span>Qardaşını sevən nurda qalır və onda büdrəmə səbəbi yoxdur.   <span class="verse" id="V11">11&#160;</span>Amma qardaşına nifrət edən qaranlıqdadır. O, qaranlıqda gəzir və hara getdiyini bilmir, çünki qaranlıq onun gözlərini kor edib.   </div><div class='p'> <span class="verse" id="V12">12&#160;</span>Ey övladlar, sizə yazıram, çünki Onun adı naminə günahlarınız bağışlanıb.   </div><div class='p'> <span class="verse" id="V13">13&#160;</span>Ey atalar, sizə yazıram, çünki başlanğıcdan bəri Var Olanı tanıyırsınız.  </div><div class='p'>Ey gənclər, sizə yazıram, çünki şər olana qalib gəlmisiniz.   </div><div class='p'> <span class="verse" id="V14">14&#160;</span>Ey uşaqlar, sizə yazdım, çünki Atanı tanıyırsınız.  </div><div class='p'>Ey atalar, sizə yazdım, çünki başlanğıcdan bəri Var Olanı tanıyırsınız.  </div><div class='p'>Ey gənclər, sizə yazdım, çünki güclüsünüz, Allahın kəlamı sizdə qalır, şər olana da qalib gəlmisiniz.   </div><div class='p'> <span class="verse" id="V15">15&#160;</span>Dünyanı və dünyada olan şeyləri sevməyin. Kim dünyanı sevirsə, onda Atadan olan məhəbbət yoxdur.   <span class="verse" id="V16">16&#160;</span>Çünki dünyada olan hər şey – cismani ehtiraslar, acgözlük və dünya malına görə təkəbbür Atadan yox, dünyadan gəlir.   <span class="verse" id="V17">17&#160;</span>Dünya və ondakı ehtiraslar keçib-gedir, amma Allahın iradəsinə əməl edən əbədi qalır.   </div><div class='s'>Məsih əleyhdarı </div> <div class='p'> <span class="verse" id="V18">18&#160;</span>Ey uşaqlar, axır zamandır. Siz «Məsih əleyhdarı»nın gələcəyini eşitmisiniz, indi də çoxlu Məsih əleyhdarı meydana çıxıb. Bundan bilirik ki, axır zamandır.   <span class="verse" id="V19">19&#160;</span>Onlar bizim aramızdan çıxdılar, amma bizə məxsus deyildilər. Əgər bizə məxsus olsaydılar, bizimlə qalardılar. Amma qalmadılar ki, heç birinin bizə məxsus olmadığı aşkara çıxsın.   </div><div class='p'> <span class="verse" id="V20">20&#160;</span>Lakin siz Müqəddəs Olandan bir məsh almısınız və hamınız biliklisiniz.<a href="#FN3" class="notemark">†<span class="popup">Hamınız biliklisiniz – bəzi əlyazmalarda hər şeyi bilirsiniz.</span></a>   <span class="verse" id="V21">21&#160;</span>Mən sizə həqiqəti bilmədiyiniz üçün deyil, onu bildiyiniz üçün yazdım; siz bunu da bilirsiniz ki, heç bir yalanın həqiqətlə əlaqəsi yoxdur.   <span class="verse" id="V22">22&#160;</span>Bəs yalançı kimdir? İsanın Məsih olduğunu inkar edən şəxs! O, Atanı və Oğulu inkar edən Məsih əleyhdarıdır.   <span class="verse" id="V23">23&#160;</span>Oğulu inkar edən hər kəs Ataya da malik deyil, lakin Oğulu iqrar edən kəs Ataya da malikdir.   <span class="verse" id="V24">24&#160;</span>Sizin əvvəldən bəri eşitdiyiniz söz qoy sizdə qalsın. Əgər əvvəldən bəri eşitdiyiniz söz sizdə qalsa, siz də Oğul və Atada qalarsınız.   <span class="verse" id="V25">25&#160;</span>Onun bizə verdiyi vəd budur: əbədi həyat!   </div><div class='p'> <span class="verse" id="V26">26&#160;</span>Bunları sizi aldatmaq istəyənlər barəsində yazıram.   <span class="verse" id="V27">27&#160;</span>Sizə gəlincə, Ondan aldığınız məsh daxilinizdə qalır və kimsənin sizə təlim verməsinə ehtiyacınız yoxdur. Əksinə, Onun bu məshi sizə hər şey barədə təlim verir və bu, yalan deyil, həqiqətdir. Ona görə də sizə öyrətdiyi kimi Onda qalın.   </div><div class='s'>Allahın övladları </div> <div class='p'> <span class="verse" id="V28">28&#160;</span>Beləliklə, ey övladlar, Onda qalın ki, O zahir olanda cəsarətimiz olsun, Onun zühuru zamanı önündə utanmayaq.   <span class="verse" id="V29">29&#160;</span>Əgər Onun saleh olduğunu bilirsinizsə, həm də bilin ki, saleh iş görən hər kəs Ondan doğulub.   </div><ul class='tnav'>
<li><a href='index.htm'>1 YƏHYA</a></li>
<li><a href='1JN01.htm'>&lt;</a></li>
<li><a href='1JN.htm'>2</a></li>
<li><a href='1JN03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V7">2:7</a>
<span class="xt"><a href='JHN13.htm#V34'>Yəh. 13:34</a></span></p>
<p class="f" id="FN2"><span class="notemark">*</span><a class="notebackref" href="#V7">2:7</a>
<span class="fq">Eşitdiyiniz </span><span class="ft">– bəzi əlyazmalarda </span><span class="fq">əvvəldən bəri eşitdiyiniz.</span></p>
<p class="f" id="FN3"><span class="notemark">†</span><a class="notebackref" href="#V20">2:20</a>
<span class="fq">Hamınız biliklisiniz </span><span class="ft">– bəzi əlyazmalarda </span><span class="fq">hər şeyi bilirsiniz.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
