<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 26</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO25.htm'>&lt;</a></li>
<li><a href='PRO.htm'>26</a></li>
<li><a href='PRO27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='q'> <span class="verse" id="V1">1&#160;</span>Yay fəslinə qar, biçinə yağış yaraşmadığı kimi  </div><div class='q'>Axmağa da şərəf yaraşmaz.   </div><div class='b'> &#160; </div> <div class='q'> <span class="verse" id="V2">2&#160;</span>Sərçənin ora-bura uçduğu kimi,  </div><div class='q'>Qaranquşun gəlib-getdiyi kimi  </div><div class='q'>Nahaq qarğış da boşdur.   </div><div class='b'> &#160; </div> <div class='q'> <span class="verse" id="V3">3&#160;</span>Ata qamçı, eşşəyə noxta necə yaraşırsa,  </div><div class='q'>Axmağın kürəyinə də kötək elə yaraşır.   </div><div class='b'> &#160; </div> <div class='q'> <span class="verse" id="V4">4&#160;</span>Axmağa səfehliyinə görə cavab vermə,  </div><div class='q'>Yoxsa ona bənzərsən.   </div><div class='q'> <span class="verse" id="V5">5&#160;</span>Axmağa səfehliyinə görə elə bir cavab ver ki,  </div><div class='q'>Öz gözündə hikmətli görünməsin.   </div><div class='b'> &#160; </div> <div class='q'> <span class="verse" id="V6">6&#160;</span>Kim ki axmaq vasitəsilə xəbər göndərir,  </div><div class='q'>Öz ayaqlarını kəsib ziyan çəkənə bənzəyir.   </div><div class='b'> &#160; </div> <div class='q'> <span class="verse" id="V7">7&#160;</span>Axmağın ağzından çıxan məsəl  </div><div class='q'>Topalın ayağının axsamağına bənzəyir.   </div><div class='b'> &#160; </div> <div class='q'> <span class="verse" id="V8">8&#160;</span>Axmağı tərifləmək  </div><div class='q'>Sapanda qoyulan daşa bənzəyir.   </div><div class='b'> &#160; </div> <div class='q'> <span class="verse" id="V9">9&#160;</span>Sərxoş tikanlı budağı əlində tutduğu kimi  </div><div class='q'>Axmaq da məsəl çəkər.   </div><div class='b'> &#160; </div> <div class='q'> <span class="verse" id="V10">10&#160;</span>Axmağı, hər yoldan ötəni muzdla tutan  </div><div class='q'>Hamını yaralayan naşı oxatan kimidir.   </div><div class='b'> &#160; </div> <div class='q'> <span class="verse" id="V11">11&#160;</span><a href="#FN1" class="notemark">*<span class="popup">2Pet. 2:22 </span></a> Hansı axmaq öz səfehliyini təkrarlayırsa,  </div><div class='q'>Qusduğuna qayıdan itə oxşayır.   </div><div class='b'> &#160; </div> <div class='q'> <span class="verse" id="V12">12&#160;</span>Öz gözündə hikmətli sayılanı görmüsənmi?  </div><div class='q'>Axmağa ondan artıq ümid var.   </div><div class='q'> <span class="verse" id="V13">13&#160;</span>Tənbəl deyər: «Yolda aslan var,  </div><div class='q'>Şir küçələri dolanır».   </div><div class='q'> <span class="verse" id="V14">14&#160;</span>Qapı öz oxu üstündə necə fırlanırsa,  </div><div class='q'>Tənbəl də yatağında elə fırlanır.   </div><div class='q'> <span class="verse" id="V15">15&#160;</span>Tənbəl əlini qabda olana batırar,  </div><div class='q'>Ağzına aparmağa ərinər.   </div><div class='q'> <span class="verse" id="V16">16&#160;</span>Tənbəl öz gözündə  </div><div class='q'>Ağıllı cavab verən yeddi nəfərdən də çox hikmətli görünər.   </div><div class='b'> &#160; </div> <div class='q'> <span class="verse" id="V17">17&#160;</span>Ona aid olmayan münaqişəyə qarışan  </div><div class='q'>Elə bil küçədəki iti qulaqlarından tutur.   </div><div class='b'> &#160; </div> <div class='q'> <span class="verse" id="V18">18&#160;</span>Odlu, öldürücü oxlar atan dəli necədirsə,   </div><div class='q'> <span class="verse" id="V19">19&#160;</span>Qonşusunu aldadıb «zarafat etdim» deyən də elədir.   </div><div class='b'> &#160; </div> <div class='q'> <span class="verse" id="V20">20&#160;</span>Odun qurtaranda ocaq sönər,  </div><div class='q'>Qeybətçi olmayan yerdə dava bitər.   </div><div class='b'> &#160; </div> <div class='q'> <span class="verse" id="V21">21&#160;</span>Necə ki kömür köz salar, odun alışar,  </div><div class='q'>Davakar adam da münaqişəni bu cür alovlandırar.   </div><div class='b'> &#160; </div> <div class='q'> <span class="verse" id="V22">22&#160;</span>Qeybətçinin sözləri şirin tikələrə bənzər,  </div><div class='q'>Mədənin ən dərin yerlərinə düşər.   </div><div class='b'> &#160; </div> <div class='q'> <span class="verse" id="V23">23&#160;</span>Hərarətli dili, şər dolu ürəyi olan insan  </div><div class='q'>Gümüşü suya çəkilmiş saxsı qaba oxşayır.   </div><div class='b'> &#160; </div> <div class='q'> <span class="verse" id="V24">24&#160;</span>Düşmən kinini dili altında gizlədər,  </div><div class='q'>Qəlbində hiyləsini saxlar.   </div><div class='q'> <span class="verse" id="V25">25&#160;</span>Onun mehriban danışığına inanma,  </div><div class='q'>Qəlbinə yeddi cür iyrənclik doldurub.   </div><div class='q'> <span class="verse" id="V26">26&#160;</span>Nifrətini fırıldaqla gizlətsə də,  </div><div class='q'>Şəri camaat qarşısında üzə çıxar.   </div><div class='b'> &#160; </div> <div class='q'> <span class="verse" id="V27">27&#160;</span>Quyu qazan özü quyuya düşər,  </div><div class='q'>Daş isə onu yuvarlayanın üstünə gələr.   </div><div class='b'> &#160; </div> <div class='q'> <span class="verse" id="V28">28&#160;</span>Yalan danışan dil sancdığı adamlara nifrətini göstərər,  </div><div class='q'>Yaltaqlanan ağız hər yanı xarabaya çevirər.   </div><div class='b'> &#160; </div> <ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO25.htm'>&lt;</a></li>
<li><a href='PRO.htm'>26</a></li>
<li><a href='PRO27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">26:11</a>
<span class="xt"><a href='2PE02.htm#V22'>2Pet. 2:22</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
