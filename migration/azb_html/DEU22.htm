<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab QANUNUN TƏKRARI 22</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU21.htm'>&lt;</a></li>
<li><a href='DEU.htm'>22</a></li>
<li><a href='DEU23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 23:4-5 </span></a> Soydaşının itmiş öküz və ya qoyununu görsən, özünü görməməzliyə vurma. Mütləq öküzü və ya qoyunu soydaşına geri qaytarmalısan.   <span class="verse" id="V2">2&#160;</span>Soydaşın səndən uzaqdadırsa ya da heyvanın kimə aid olduğunu bilmirsənsə, onu öz evinə apar. Soydaşın onu axtara-axtara sizə gələnədək qoy bu heyvan evində qalsın. Sonra onu geri qaytar.   <span class="verse" id="V3">3&#160;</span>Soydaşının eşşəyini, paltarını yaxud itirdiyi başqa şeyləri tapanda da bu cür etməlisən. Özünü görməməzliyə vurma.   <span class="verse" id="V4">4&#160;</span>Görəndə ki soydaşının eşşəyi yaxud öküzü yolda yıxılıb, özünü görməməzliyə vurma. Mütləq heyvanı ayağa qaldırmaq üçün soydaşına kömək et.   </div><div class='p'> <span class="verse" id="V5">5&#160;</span>Qadın kişi paltarı, kişi də qadın paltarı geyinməsin, çünki belə şeyləri edən hər kəs Allahınız Rəbbə iyrənc görünür.   </div><div class='p'> <span class="verse" id="V6">6&#160;</span>Əgər təsadüfən yolda, ağacda yaxud torpaq üzərində bir quş yuvası görsən və ana quş balalarının ya da yumurtalarının üzərində oturmuşsa, ana quşu balaları ilə birlikdə götürmə.   <span class="verse" id="V7">7&#160;</span>Özün üçün balalarını götürə bilərsən, amma mütləq anasını buraxmalısan. Belə etsən, güzəranın xoş, ömrün uzun olar.   </div><div class='p'> <span class="verse" id="V8">8&#160;</span>Yeni tikdiyin evin damının kənarına sürahi çək ki, kimsə damından yıxılıb ölsə, qanı evinin üstünə düşməsin.   </div><div class='p'> <span class="verse" id="V9">9&#160;</span><a href="#FN2" class="notemark">*<span class="popup">Lev. 19:19 </span></a> Bağında iki növ toxumu qarışdırıb əkmə. Belə etsən, əkdiyin toxumun da, bağın da məhsulundan istifadə etmək sənə qadağandır.   </div><div class='p'> <span class="verse" id="V10">10&#160;</span>Kotan sürmək üçün eşşəklə öküzü yanaşı qoşma.   </div><div class='p'> <span class="verse" id="V11">11&#160;</span>Yunla kətandan toxunmuş qarışıq parçadan paltar geyinmə.   </div><div class='p'> <span class="verse" id="V12">12&#160;</span><a href="#FN3" class="notemark">*<span class="popup">Say. 15:37-41 </span></a> Əbanın dörd tərəfinə qotaz sal.   </div><div class='s'>Cinsi təmizliyə aid qanunlar </div> <div class='p'> <span class="verse" id="V13">13&#160;</span>Əgər bir nəfər arvad alıb yaxınlıq edəndən sonra onu bəyənməzsə,   <span class="verse" id="V14">14&#160;</span>ona şər ataraq adını ləkələyib “bu qızı aldım, onunla yaxınlıq edəndən sonra gördüm ki, bakirə deyil” deyərsə,   <span class="verse" id="V15">15&#160;</span>onda ata-anası qızın “üzağlıq mələfəsini” darvazaya – şəhər ağsaqqallarının yanına gətirsin.   <span class="verse" id="V16">16&#160;</span>Qızın atası şəhər ağsaqqallarına belə desin: “Bu adama qızımı arvad olaraq verdim. İndi qızımı bəyənmir.   <span class="verse" id="V17">17&#160;</span>‹Gördüm ki, sənin qızın bakirə deyil› deyərək mənim qızımın adını ləkələyir. Bu isə qızımın ‹üzağlıq mələfəsidir›”. Mələfə şəhərin ağsaqqallarının qarşısına sərilsin.   <span class="verse" id="V18">18&#160;</span>Şəhərin ağsaqqalları isə o adama cəza versin.   <span class="verse" id="V19">19&#160;</span>Onu yüz şekel gümüş pul cəzasına məhkum edib gənc qadının atasına versinlər, çünki o adam İsraildə bir qızın adını ləkələyib. Bu qadın həmin adamın arvadı olacaq və ömrü boyu onu boşaya bilməz.   </div><div class='p'> <span class="verse" id="V20">20&#160;</span>Əgər iddia doğrudursa, gənc qadının üzağlığı tapılmazsa,   <span class="verse" id="V21">21&#160;</span>onda gənc qadını ata evinin qapısına çıxarsınlar. Şəhər sakinləri onu daşqalaq edib öldürsünlər, çünki ata evində zina etməklə İsraildə namussuzluq edib. Beləliklə, aranızdan pisliyi atın.   </div><div class='p'> <span class="verse" id="V22">22&#160;</span>Kim başqasının arvadı ilə yataqda tutulsa, o zaman o kişi və qadın – hər ikisi öldürülsün. Beləliklə, İsraildən pisliyi atın.   </div><div class='p'> <span class="verse" id="V23">23&#160;</span>Əgər bir qız kiməsə nişanlıdırsa, şəhərdə kimsə onu tapıb cinsi yaxınlıq etsə,   <span class="verse" id="V24">24&#160;</span>o zaman onların ikisini də o şəhərin darvazasına çıxararaq daşqalaq edib öldürün. Şəhərdə olduğu halda qışqırmadığı üçün qızı, yaxınının nişanlısını ləyaqətsiz etdiyi üçün kişini öldürün. Beləliklə, İsraildən pisliyi atın.   </div><div class='p'> <span class="verse" id="V25">25&#160;</span>Əgər bir kişi nişanlı qıza çöldə rast gəlsə, onu zorlasa, onunla cinsi yaxınlıq etsə, o zaman yalnız onunla cinsi yaxınlıq edən kişi öldürülsün.   <span class="verse" id="V26">26&#160;</span>Gənc qadına heç nə etməyin, çünki onda ölümə layiq günah yoxdur. Ona görə ki bir adam qonşusuna necə hücum edib öldürərsə, bu iş də elədir.   <span class="verse" id="V27">27&#160;</span>Çünki kişi qıza çöldə rast gəlib. Nişanlı qız nə qədər qışqırsa da, köməyinə çatan olmayıb.   </div><div class='p'> <span class="verse" id="V28">28&#160;</span><a href="#FN4" class="notemark">*<span class="popup">Çıx. 22:16-17 </span></a> Əgər kimsə nişanlanmamış bakirə bir qıza rast gəlib onu zorlayarsa və onlar tapılarsa,   <span class="verse" id="V29">29&#160;</span>o zaman onunla cinsi yaxınlıq edən adam qızın atasına əlli şekel gümüş versin və həmin qız onun arvadı olsun, çünki onu zəlil etmişdir. O, qadını ömrü boyu boşaya bilməz.   </div><div class='p'> <span class="verse" id="V30">30&#160;</span><a href="#FN5" class="notemark">*<span class="popup">Lev. 18:8; 20:11; Qanun. 27:20; 1Kor. 5:1 </span></a> Kimsə atasının arvadını almasın və atasının nikahını ləkələməsin.   </div><ul class='tnav'>
<li><a href='index.htm'>QANUNUN TƏKRARI</a></li>
<li><a href='DEU21.htm'>&lt;</a></li>
<li><a href='DEU.htm'>22</a></li>
<li><a href='DEU23.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">22:1</a>
<span class="xt"><a href='EXO23.htm#V4'>Çıx. 23:4-5</a> </span></p>
<p class="x" id="FN2"><span class="notemark">*</span><a class="notebackref" href="#V9">22:9</a>
<span class="xt"><a href='LEV19.htm#V19'>Lev. 19:19</a> </span></p>
<p class="x" id="FN3"><span class="notemark">*</span><a class="notebackref" href="#V12">22:12</a>
<span class="xt"><a href='NUM15.htm#V37'>Say. 15:37-41</a> </span></p>
<p class="x" id="FN4"><span class="notemark">*</span><a class="notebackref" href="#V28">22:28</a>
<span class="xt"><a href='EXO22.htm#V16'>Çıx. 22:16-17</a> </span></p>
<p class="x" id="FN5"><span class="notemark">*</span><a class="notebackref" href="#V30">22:30</a>
<span class="xt"><a href='LEV18.htm#V8'>Lev. 18:8</a>; <a href='LEV20.htm#V11'>20:11</a>; <a href='DEU27.htm#V20'>Qanun. 27:20</a>; <a href='1CO05.htm#V1'>1Kor. 5:1</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
