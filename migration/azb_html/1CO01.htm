<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 1 KORİNFLİLƏRƏ 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="main">
 <div class='mt2'>PAULUN  </div><div class='mt'>KORİNFLİLƏRƏ BİRİNCİ MƏKTUBU  </div><div class='imt'>GİRİŞ  </div><div class='im'>Paulun <span class='bk'>«Korinflilərə Birinci Məktubu»</span>nun yazılmasının məqsədi onun Korinfdə əsasını qoyduğu cəmiyyətdə məsihçi həyatı və imanı ilə bağlı problemlərin həll edilməsi idi. Bu dövrdə Korinf Yunanıstanın böyük ümumdünyəvi şəhəri və Romanın Axayya adlanan vilayətinin paytaxtı idi. Korinf İonik və Egey dənizləri arasındakı ensiz bərzəxdə yerləşirdi. Şəhərin coğrafi mövqeyinə görə ticarət yaxşı inkişaf etmiş, burada müxtəlif dinlərin mövcud olmasına görə əxlaqsızlıq geniş yayılmışdı.  </div><div class='ip'>Həvari imanlı cəmiyyətindəki fikir ayrılığı, əxlaqsızlıq, cinsi münasibətlər, nikah, vicdan, nizam-intizam, Müqəddəs Ruhun ənamları və dirilmə məsələlərinə dair nöqteyi-nəzərlərə görə narahat idi. O, məktubunda Müjdənin bütün bu məsələlərə tamamilə cavab verdiyini açıqlayır. Məktubun 13-cü fəsli məhəbbəti Allahın Öz xalqına verdiyi ən gözəl ənamı kimi təqdim edir və bu, ən məşhur fəsildir.  </div><div class='iot'>Kitabın məzmunu:  </div><div class='io2'>1:1-9 Salamlar və minnətdarlıq  </div><div class='io2'>1:10–4:21 Korinf cəmiyyətindəki fikir ayrılığı  </div><div class='io2'>5:1–7:40 Əxlaqi məsələlər  </div><div class='io2'>8:1–11:1 Məsihçilər və bütpərəstlər  </div><div class='io2'>11:2–14:40 Məsihçi həyatı və ibadət  </div><div class='io2'>15:1-58 Məsihin və imanlıların dirilməsi  </div><div class='io2'>16:1-4 İanələr haqqında  </div><div class='io2'>16:5-24 Son xahişlər və salamlar   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Həv. 18:1</span></a>Allahın iradəsi ilə Məsih İsanın həvarisi olmağa çağırılmış mən Pauldan və qardaşımız Sostendən   <span class="verse" id="V2">2&#160;</span>Allahın Korinfdə olan imanlılar cəmiyyətinə salam! Siz Məsih İsada təqdis olunmusunuz. Rəbbimiz İsa Məsihin adını hər yerdə çağıran hamı ilə birlikdə müqəddəs olmağa çağırılmısınız. O həm onların, həm də bizim Rəbbimizdir.   <span class="verse" id="V3">3&#160;</span>Atamız Allahdan və Rəbb İsa Məsihdən sizə lütf və sülh olsun!   </div><div class='s'>Cəmiyyətin sədaqəti </div> <div class='p'> <span class="verse" id="V4">4&#160;</span>Allahın Məsih İsada sizə bəxş etdiyi lütfə görə sizin üçün həmişə Allahıma şükür edirəm.   <span class="verse" id="V5">5&#160;</span>Çünki siz Məsihdə hər cəhətdən – hər cür sözdə və bilikdə zənginləşmisiniz.   <span class="verse" id="V6">6&#160;</span>Buna görə Məsih haqqındakı şəhadətimiz sizdə təsdiqləndi.   <span class="verse" id="V7">7&#160;</span>Bu səbəbdən siz Rəbbimiz İsa Məsihin zühurunu gözləyərək ruhani ənamdan heç bir korluq çəkmirsiniz.   <span class="verse" id="V8">8&#160;</span>Rəbbimiz İsa Məsih Öz günündə nöqsansız olmanız üçün sizi sonadək qüvvətləndirəcək.   <span class="verse" id="V9">9&#160;</span>Sizi Oğlu Rəbbimiz İsa Məsihlə şərik olmağa çağıran Allah sadiqdir.   </div><div class='s'>Cəmiyyətdə fikir ayrılığı </div> <div class='p'> <span class="verse" id="V10">10&#160;</span>Ey qardaşlar, Rəbbimiz İsa Məsih naminə sizə yalvarıram: hamınız həmfikir olun. Qoy aranızda dəstəbazlıq olmasın, eyni düşüncədə və eyni ağılda birləşin.   <span class="verse" id="V11">11&#160;</span>Qardaşlarım, Xloinin evindəkilərdən aranızda münaqişələr olduğunu öyrəndim.   <span class="verse" id="V12">12&#160;</span><a href="#FN2" class="notemark">*<span class="popup">Həv. 18:24</span></a>Demək istədiyim budur ki, hər biriniz «mən Paulun ardıcılıyam», «mən Apollonun ardıcılıyam», «mən Kefanın<a href="#FN3" class="notemark">*<span class="popup">Kefa – yəni Peter. Bax: Yəhya 1:42.</span></a> ardıcılıyam» və yaxud «mən Məsihin ardıcılıyam» deyir.   <span class="verse" id="V13">13&#160;</span>Məgər Məsih bölünmüşdü? Məgər sizə görə çarmıxa çəkilən Paul idi? Məgər siz Paulun adı ilə vəftiz edildiniz?   <span class="verse" id="V14">14&#160;</span><a href="#FN4" class="notemark">*<span class="popup">Həv. 18:8; 19:29; Rom. 16:23</span></a>Mən Krisp və Qaydan başqa sizlərdən heç kimi vəftiz etmədiyimə görə Allaha şükür edirəm.   <span class="verse" id="V15">15&#160;</span>Belə etdim ki, heç kim mənim adımla vəftiz edildiyini deməsin.   <span class="verse" id="V16">16&#160;</span><a href="#FN5" class="notemark">*<span class="popup">1Kor. 16:15-16</span></a>Yeri gəlmişkən, mən bir də Stefananın evindəkiləri vəftiz etdim. Bundan başqa kimisə vəftiz etdiyimi xatırlamıram.   </div><div class='s'>Məsih Allahın qüdrəti və müdrikliyidir </div> <div class='p'> <span class="verse" id="V17">17&#160;</span>Axı Məsih məni vəftiz etməyə deyil, Müjdəni yaymağa göndərdi. Məsihin çarmıxı boşa çıxmasın deyə Müjdəni müdrik sözlərlə yaymıram.   <span class="verse" id="V18">18&#160;</span>Çünki çarmıx barəsindəki kəlam məhv yolunda olanlar üçün ağılsızlıq, xilas yolunda olan bizlər üçünsə Allahın qüdrətidir.   <span class="verse" id="V19">19&#160;</span><a href="#FN6" class="notemark">*<span class="popup">Yeş. 29:14</span></a>Necə ki yazılıb:  </div><div class='q'>«Müdriklərin müdrikliyini məhv edəcəyəm,  </div><div class='q'>Aqillərin ağlını yox edəcəyəm».   </div><div class='m'> <span class="verse" id="V20">20&#160;</span><a href="#FN7" class="notemark">*<span class="popup">Əyy. 12:17; Yeş. 19:12; 33:18; 44:24-28</span></a>Hanı müdrik? Hanı alim? Hanı bu dövrün mahir mübahisəçisi? Məgər Allah dünyanın müdrikliyinin ağılsızlıq olduğunu nümayiş etdirmədi?   <span class="verse" id="V21">21&#160;</span>Allahın müdrikliyində dünya öz müdrikliyi ilə Allahı tanımadığı üçün Allah iman edənləri ağılsız sayılan vəz vasitəsilə xilas etməyə razı oldu.   <span class="verse" id="V22">22&#160;</span>Çünki Yəhudilər möcüzəli əlamətlər istəyir, Yunanlar müdriklik axtarırlar.   <span class="verse" id="V23">23&#160;</span>Bizsə çarmıxa çəkilmiş Məsihi vəz edirik. Bu, Yəhudilər üçün büdrəmə daşı, başqa millətlər üçün isə ağılsızlıq sayılır.   <span class="verse" id="V24">24&#160;</span>Amma çağırılan həm Yəhudilər, həm də Yunanlar üçün Məsih Allahın qüdrəti və Allahın müdrikliyidir.   <span class="verse" id="V25">25&#160;</span>Çünki Allahın «ağılsızlığı» insan müdrikliyindən daha üstündür, Allahın «zəifliyi» insan gücündən daha güclüdür.   </div><div class='p'> <span class="verse" id="V26">26&#160;</span>Qardaşlar, aldığınız çağırış barəsində düşünün. Bir çoxunuz bəşəri nöqteyi-nəzərdən müdrik, nüfuzlu və yaxud əsilzadə deyildiniz.   <span class="verse" id="V27">27&#160;</span>Allah isə müdrikləri utandırmaq üçün dünyanın ağılsız saydığı, güclüləri utandırmaq üçün dünyanın zəif saydığı,   <span class="verse" id="V28">28&#160;</span>dünyanın dəyərli sayılanlarını heç etmək üçün dünyanın xor baxdığı, əsilsiz və dəyərsiz sayılan kəsləri də seçdi ki,   <span class="verse" id="V29">29&#160;</span>Allahın qarşısında heç bir insan öyünməsin.   <span class="verse" id="V30">30&#160;</span>Amma siz Allahın sayəsində Məsih İsadasınız. O bizim üçün ilahi müdriklik, salehlik, müqəddəslik və satınalınma oldu.   <span class="verse" id="V31">31&#160;</span><a href="#FN8" class="notemark">*<span class="popup">Yer. 9:23-24</span></a>Buna görə yazıldığı kimi «öyünən Rəbdə öyünsün».   </div><ul class='tnav'>
<li><a href='index.htm'>1 KORİNFLİLƏRƏ</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">1:1</a>
<span class="xt"><a href='ACT18.htm#V1'>Həv. 18:1</a></span></p>
<p class="x" id="FN2"><span class="notemark">*</span><a class="notebackref" href="#V12">1:12</a>
<span class="xt"><a href='ACT18.htm#V24'>Həv. 18:24</a></span></p>
<p class="f" id="FN3"><span class="notemark">*</span><a class="notebackref" href="#V12">1:12</a>
<span class="fq">Kefa </span><span class="ft">– yəni Peter. Bax: <a href='JHN01.htm#V42'>Yəhya 1:42</a>.</span></p>
<p class="x" id="FN4"><span class="notemark">*</span><a class="notebackref" href="#V14">1:14</a>
<span class="xt"><a href='ACT18.htm#V8'>Həv. 18:8</a>; <a href='ACT19.htm#V29'>19:29</a>; <a href='ROM16.htm#V23'>Rom. 16:23</a></span></p>
<p class="x" id="FN5"><span class="notemark">*</span><a class="notebackref" href="#V16">1:16</a>
<span class="xt"><a href='1CO16.htm#V15'>1Kor. 16:15-16</a></span></p>
<p class="x" id="FN6"><span class="notemark">*</span><a class="notebackref" href="#V19">1:19</a>
<span class="xt"><a href='ISA29.htm#V14'>Yeş. 29:14</a></span></p>
<p class="x" id="FN7"><span class="notemark">*</span><a class="notebackref" href="#V20">1:20</a>
<span class="xt"><a href='JOB12.htm#V17'>Əyy. 12:17</a>; <a href='ISA19.htm#V12'>Yeş. 19:12</a>; <a href='ISA33.htm#V18'>33:18</a>; <a href='ISA44.htm#V24'>44:24-28</a></span></p>
<p class="x" id="FN8"><span class="notemark">*</span><a class="notebackref" href="#V31">1:31</a>
<span class="xt"><a href='JER09.htm#V23'>Yer. 9:23-24</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
