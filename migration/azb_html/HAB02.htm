<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HABAQQUQ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HABAQQUQ</a></li>
<li><a href='HAB01.htm'>&lt;</a></li>
<li><a href='HAB.htm'>2</a></li>
<li><a href='HAB03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='q'> <span class="verse" id="V1">1&#160;</span>Keşiyimdə duracağam,  </div><div class='q'>Gözətçi qülləsində dayanacağam.  </div><div class='q'>Baxım Rəbb mənə nə deyəcək,  </div><div class='q'>Görüm şikayətlərimə nə cavab verəcək?   </div><div class='s'>Rəbbin cavabı </div> <div class='q'> <span class="verse" id="V2">2&#160;</span>Rəbb mənə belə cavab verdi:  </div><div class='q'>«Görüntünü yaz, lövhələrdə açıqla ki,  </div><div class='q'>Qoy hər kəs tez onu oxuya bilsin.   </div><div class='q'> <span class="verse" id="V3">3&#160;</span><a href="#FN1" class="notemark">*<span class="popup">Rom. 1:17; Qal. 3:11; İbr. 10:37-38</span></a> Çünki bu görüntü müəyyən vaxt üçündür,  </div><div class='q'>Başa çatmağa tələsir və yalan deyil.  </div><div class='q'>Gecikmiş kimi görünsə də, gözləyin,  </div><div class='q'>Hökmən gələcək, gecikməyəcək.   </div><div class='q'> <span class="verse" id="V4">4&#160;</span>Bax, bu adam məğrurdur, köksündəki ürəyi düz deyil,  </div><div class='q'>Amma saleh adam imanı ilə yaşayacaq.   </div><div class='q'> <span class="verse" id="V5">5&#160;</span>Həm də bu məğruru şərab aldadır,  </div><div class='q'>Bu təkəbbürlü adam sakit durmaz,  </div><div class='q'>Acgözlüyünü ölülər diyarı kimi genişləndirir,  </div><div class='q'>Ölüm kimi heç doymaz.  </div><div class='q'>Bütün millətləri özü üçün toplayar,  </div><div class='q'>Bütün xalqları özü üçün əsir alar.   </div><div class='s'>Xaldeylilərin sonrakı aqibəti </div> <div class='q'> <span class="verse" id="V6">6&#160;</span>Amma bütün bu əsir alınanlar  </div><div class='q'>Onu lağa qoyacaqlar,  </div><div class='q'>İstehzalı müəmmalarla deyəcəklər:  </div><div class='q'>“Özünə aid olmayanı ələ keçirənin,  </div><div class='q'>Xərac alıb varlananın vay halına!  </div><div class='q'>Bu nə vaxta qədər davam edəcək?”   </div><div class='q'> <span class="verse" id="V7">7&#160;</span>Sənə xərac verənlər bir gün  </div><div class='q'>Qəflətən qiyam etməzmi?  </div><div class='q'>Oyanıb sizi qorxutmazmı?  </div><div class='q'>Budur, o vaxt onlara qənimət olacaqsan.   </div><div class='q'> <span class="verse" id="V8">8&#160;</span>Bir çox milləti soyduğun üçün  </div><div class='q'>Xalqlardan sağ qalanlar səni də soyacaq.  </div><div class='q'>Çünki insan qanı tökdün,  </div><div class='q'>Ölkələrə və şəhərlərə,  </div><div class='q'>Orada yaşayan hər kəsə zorakılıq etdin.   </div><div class='b'> &#160; </div> <div class='q'> <span class="verse" id="V9">9&#160;</span>Evini haram qazancla dolduranın,  </div><div class='q'>Fəlakətdən qaçmaq üçün  </div><div class='q'>Yuvasını yüksək yerdə quranın vay halına!   </div><div class='q'> <span class="verse" id="V10">10&#160;</span>Sən çox xalqları qırmaqla  </div><div class='q'>Öz evini rüsvay etdin,  </div><div class='q'>Öz həyatına günah gətirdin!   </div><div class='q'> <span class="verse" id="V11">11&#160;</span>Belə ki divar daşları bu barədə fəryad qoparacaq,  </div><div class='q'>Taxta tirlər əks-səda verəcək!   </div><div class='b'> &#160; </div> <div class='q'> <span class="verse" id="V12">12&#160;</span>Şəhəri qanlarla tikənin,  </div><div class='q'>Kəndi haqsızlıqla quranın vay halına!   </div><div class='q'> <span class="verse" id="V13">13&#160;</span>Xalqlar odda yandırılmaq üçün zəhmət çəkir,  </div><div class='q'>Ümmətlər boş yerə özünü yorur.  </div><div class='q'>Bu, Ordular Rəbbindən deyilmi?   </div><div class='q'> <span class="verse" id="V14">14&#160;</span><a href="#FN2" class="notemark">*<span class="popup">Yeş. 11:9</span></a> Çünki sular dənizi bürüdüyü kimi  </div><div class='q'>Dünya Rəbbin izzətinin biliyi ilə doldurulacaq.   </div><div class='b'> &#160; </div> <div class='q'> <span class="verse" id="V15">15&#160;</span>Qonşuların çılpaq bədənlərinə tamaşa etmək üçün  </div><div class='q'>Onlara şərab içirdib sərxoş edənin,  </div><div class='q'>İçkiyə zəhrimar qatanın vay halına!   </div><div class='q'> <span class="verse" id="V16">16&#160;</span>Hörmət əvəzinə xəcalətlə doyacaqsan,  </div><div class='q'>Sən də iç, çılpaqlığını göstər;  </div><div class='q'>Rəbbin sağ əlindəki cam  </div><div class='q'>Sənin üzərində fırlanacaq.  </div><div class='q'>Rüsvayçılıq hörmətin üzərinə gələcək.   </div><div class='q'> <span class="verse" id="V17">17&#160;</span>Livanda etdiyin zorakılıq öz başına gələcək,  </div><div class='q'>Heyvanların qırğını səni dəhşətə gətirəcək;  </div><div class='q'>Çünki insan qanı tökdün,  </div><div class='q'>Ölkələrə və şəhərlərə,  </div><div class='q'>Orada yaşayan hər kəsə zorakılıq etdin.   </div><div class='b'> &#160; </div> <div class='q'> <span class="verse" id="V18">18&#160;</span>Sənətkarın oyduğu yonma ya tökmə bütün  </div><div class='q'>Yalan öyrətməkdən başqa nə xeyri var?  </div><div class='q'>Bütü düzəldən sənətkar öz işinə güvənir,  </div><div class='q'>Amma onun düzəltdiyi  </div><div class='q'>Dilsiz bütdən başqa nədir ki?   </div><div class='q'> <span class="verse" id="V19">19&#160;</span>Taxtaya “Oyan!”, dilsiz daşa “Qalx!”  </div><div class='q'>Deyən insanın vay halına!  </div><div class='q'>Büt yol göstərə bilərmi?  </div><div class='q'>Budur o, qızılla, gümüşlə örtülüb,  </div><div class='q'>Daxilində isə həyat nəfəsi yoxdur.   </div><div class='b'> &#160; </div> <div class='q'> <span class="verse" id="V20">20&#160;</span>Lakin Rəbb müqəddəs məbədindədir,  </div><div class='q'>Qoy bütün dünya Onun önündə sussun!»   </div><ul class='tnav'>
<li><a href='index.htm'>HABAQQUQ</a></li>
<li><a href='HAB01.htm'>&lt;</a></li>
<li><a href='HAB.htm'>2</a></li>
<li><a href='HAB03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">2:3</a>
<span class="xt"><a href='ROM01.htm#V17'>Rom. 1:17</a>; <a href='GAL03.htm#V11'>Qal. 3:11</a>; <a href='HEB10.htm#V37'>İbr. 10:37-38</a></span></p>
<p class="x" id="FN2"><span class="notemark">*</span><a class="notebackref" href="#V14">2:14</a>
<span class="xt"><a href='ISA11.htm#V9'>Yeş. 11:9</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
