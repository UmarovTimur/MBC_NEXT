<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 91</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA090.htm'>&lt;</a></li>
<li><a href='PSA.htm'>91</a></li>
<li><a href='PSA092.htm'>&gt;</a></li>
</ul>
<div class="main">
 
<div class='chapterlabel' id="V0"> 91</div><div class='s'>Məzmur 91 </div> <div class='q'> <span class="verse" id="V1">1&#160;</span>Haqq-Taalanın pənahında yaşayan,  </div><div class='q'>Külli-İxtiyarın kölgəsində oturan insan   </div><div class='q'> <span class="verse" id="V2">2&#160;</span>Rəbb haqqında belə söyləyir:  </div><div class='q'>«O mənim sığınacağımdır, qalamdır,  </div><div class='q'>Allahımdır, Ona güvənirəm».   </div><div class='q'> <span class="verse" id="V3">3&#160;</span>Bil ki, O səni ovçunun tələsindən,  </div><div class='q'>Ağır xəstəliyə düşüb ölməkdən qurtarar.   </div><div class='q'> <span class="verse" id="V4">4&#160;</span>Səni qanadlarının altına alar,  </div><div class='q'>Pərlərinin altında sığınacaqsan.  </div><div class='q'>Sədaqəti qalxanın, sipərin olar.   </div><div class='q'> <span class="verse" id="V5">5&#160;</span>Nə gecənin kabusundan,  </div><div class='q'>Nə də gündüz atılan oxdan,   </div><div class='q'> <span class="verse" id="V6">6&#160;</span>Nə zülmətdə dolanan ağır xəstəlikdən,  </div><div class='q'>Nə də günorta məhvedici qırğından qorxmazsan.   </div><div class='b'> &#160; </div> <div class='q'> <span class="verse" id="V7">7&#160;</span>Yanında min nəfər,  </div><div class='q'>Sağında on min nəfər qırılsa,  </div><div class='q'>Sənə xətər dəyməz.   </div><div class='q'> <span class="verse" id="V8">8&#160;</span>Gözlərinlə baxacaqsan,  </div><div class='q'>Pislərin cəzasını görəcəksən.   </div><div class='b'> &#160; </div> <div class='q'> <span class="verse" id="V9">9&#160;</span>«Ya Rəbb, sığınacağımsan!» dediyin üçün,  </div><div class='q'>Haqq-Taalaya sığındığın üçün   </div><div class='q'> <span class="verse" id="V10">10&#160;</span>Şərə düçar olmazsan,  </div><div class='q'>Bəla çadırından uzaq qaçar.   </div><div class='q'> <span class="verse" id="V11">11&#160;</span><a href="#FN1" class="notemark">*<span class="popup">Mat. 4:5-6; Luka 4:10 </span></a> Allah sənə görə mələklərinə əmr edər ki,  </div><div class='q'>Gedəcəyin hər yerdə səni qorusunlar,   </div><div class='q'> <span class="verse" id="V12">12&#160;</span><a href="#FN2" class="notemark">*<span class="popup">Mat. 4:5-6; Luka 4:11 </span></a> Səni əlləri üstündə aparsınlar,  </div><div class='q'>Ayağın bir daşa dəyməsin.   </div><div class='q'> <span class="verse" id="V13">13&#160;</span><a href="#FN3" class="notemark">*<span class="popup">Luka 10:19 </span></a> Şiri, gürzəni ayaqlayarsan,  </div><div class='q'>Gənc aslanı, əfi ilanı tapdalayarsan.   </div><div class='b'> &#160; </div> <div class='q'> <span class="verse" id="V14">14&#160;</span>«Mən Rəbbi sevdiyinə görə onu azad edəcəyəm,  </div><div class='q'>İsmimi tanıdığına görə onu yüksəldəcəyəm.   </div><div class='q'> <span class="verse" id="V15">15&#160;</span>Məni çağırarkən ona cavab verəcəyəm,  </div><div class='q'>Dar günündə ona yar olacağam,  </div><div class='q'>Onu xilas edib şərəfə-şana çatdıracağam.   </div><div class='q'> <span class="verse" id="V16">16&#160;</span>Onu uzun ömürlə doyduracağam,  </div><div class='q'>Ona qurtuluşumu göstərəcəyəm».   </div><ul class='tnav'>
<li><a href='index.htm'>ZƏBUR</a></li>
<li><a href='PSA090.htm'>&lt;</a></li>
<li><a href='PSA.htm'>91</a></li>
<li><a href='PSA092.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">91:11</a>
<span class="xt"><a href='MAT04.htm#V5'>Mat. 4:5-6</a>; <a href='LUK04.htm#V10'>Luka 4:10</a> </span></p>
<p class="x" id="FN2"><span class="notemark">*</span><a class="notebackref" href="#V12">91:12</a>
<span class="xt"><a href='MAT04.htm#V5'>Mat. 4:5-6</a>; <a href='LUK04.htm#V11'>Luka 4:11</a> </span></p>
<p class="x" id="FN3"><span class="notemark">*</span><a class="notebackref" href="#V13">91:13</a>
<span class="xt"><a href='LUK10.htm#V19'>Luka 10:19</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
