<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 26</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT25.htm'>&lt;</a></li>
<li><a href='MAT.htm'>26</a></li>
<li><a href='MAT27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>İsanı öldürmək üçün sui-qəsd hazırlanır </div> <div class='r'>(Mark 14:1-2; Luka 22:1-2; Yəh. 11:45-53)  </div><div class='p'> <span class="verse" id="V1">1&#160;</span><a href="#FN1" class="notemark">*<span class="popup">Çıx. 12:1-27</span></a>İsa bütün bu sözləri bitirəndən sonra şagirdlərinə dedi:   <span class="verse" id="V2">2&#160;</span>«İki gün sonra Pasxa bayramı olacağını bilirsiniz. Bəşər Oğlu çarmıxa çəkilmək üçün təslim ediləcək».   </div><div class='p'> <span class="verse" id="V3">3&#160;</span>O zaman başçı kahinlər<a href="#FN2" class="notemark">*<span class="popup">Kahinlər – bəzi əlyazmalarda kahinlər, ilahiyyatçılar.</span></a> və xalqın ağsaqqalları Qayafa adlı baş kahinin həyətinə toplaşdılar.   <span class="verse" id="V4">4&#160;</span>İsanı hiylə ilə tutub öldürmək üçün sui-qəsd hazırladılar.   <span class="verse" id="V5">5&#160;</span>Amma deyirdilər: «Bunu bayramda etməyək, yoxsa xalq arasında qarışıqlıq düşər».   </div><div class='s'>İsa Bet-Anyada </div> <div class='r'>(Mark 14:3-9; Yəh. 12:1-8)  </div><div class='p'> <span class="verse" id="V6">6&#160;</span><a href="#FN3" class="notemark">*<span class="popup">Luka 7:37-38</span></a>İsa Bet-Anyada cüzamlı Şimonun evində ikən   <span class="verse" id="V7">7&#160;</span>bir qadın Onun yanına gəldi və qadının əlində içində çox bahalı ətirli yağ olan ağ mərmər qab var idi. İsa süfrəyə oturanda qadın yağı Onun başına tökdü.   <span class="verse" id="V8">8&#160;</span>Şagirdlər bunu gördükdə acıqlanıb dedilər: «Bu israfçılıq nə üçündür?   <span class="verse" id="V9">9&#160;</span>Axı bu ətiri baha qiymətə satıb pulunu yoxsullara vermək olardı».   <span class="verse" id="V10">10&#160;</span>Lakin İsa bunu bilərək dedi: «Niyə qadını incidirsiniz? O Mənim üçün gözəl bir iş gördü.   <span class="verse" id="V11">11&#160;</span><a href="#FN4" class="notemark">*<span class="popup">Qanun. 15:11</span></a>Yoxsullar həmişə sizin yanınızdadır, Mənsə həmişə yanınızda olmayacağam.   <span class="verse" id="V12">12&#160;</span>Qadın bu ətiri Mənim bədənimə tökməklə Məni dəfn üçün hazırladı.   <span class="verse" id="V13">13&#160;</span>Sizə doğrusunu deyirəm: dünyanın hansı yerində Müjdə vəz edilərsə, bu qadının etdiyi iş də danışılacaq ki, o yada salınsın».   </div><div class='s'>Yəhudanın xəyanəti </div> <div class='r'>(Mark 14:10-11; Luka 22:3-6; Yəh. 13:18-30)  </div><div class='p'> <span class="verse" id="V14">14&#160;</span>O zaman On İki şagirddən Yəhuda İskaryot adlı biri başçı kahinlərin yanına gedib dedi:   <span class="verse" id="V15">15&#160;</span>«Onu sizə təslim etsəm, mənə nə verərsiniz?» Onlar da Yəhudaya otuz gümüş təklif etdilər.   <span class="verse" id="V16">16&#160;</span>O vaxtdan Yəhuda İsanı təslim etmək üçün fürsət axtarmağa başladı.   </div><div class='s'>Axırıncı şam yeməyi </div> <div class='r'>(Mark 14:12-26; Luka 22:7-23; Yəh. 13:21-30; 1Kor. 11:23-25)  </div><div class='p'> <span class="verse" id="V17">17&#160;</span>Mayasız Çörək bayramının ilk günü şagirdlər İsanın yanına gəlib dedilər: «Sənin Pasxa yeməyin üçün harada hazırlıq görməyimizi istəyirsən?»   <span class="verse" id="V18">18&#160;</span>O da cavab verdi: «Şəhərə girib filankəsin yanına gedin və ona deyin: “Müəllim deyir: ‹Vaxtım yaxınlaşdı, şagirdlərimlə birgə Pasxanı sənin evində keçirəcəyəm›”».   <span class="verse" id="V19">19&#160;</span>Şagirdlər İsanın əmrini yerinə yetirərək Pasxa yeməyi üçün hazırlıq etdilər.   </div><div class='p'> <span class="verse" id="V20">20&#160;</span>Axşam düşəndə İsa On İki şagirdi ilə birgə süfrəyə oturdu.   <span class="verse" id="V21">21&#160;</span>Onlar yemək yeyərkən İsa dedi: «Sizə doğrusunu deyirəm: sizlərdən biri Mənə xəyanət edəcək».   <span class="verse" id="V22">22&#160;</span>Onlar çox kədərlənib bir-bir Ondan soruşdular: «Ya Rəbb, mən deyiləm ki?»   <span class="verse" id="V23">23&#160;</span><a href="#FN5" class="notemark">*<span class="popup">Zəb. 41:9</span></a>O cavab verib dedi: «Mənimlə birlikdə əlini qaba batıran Mənə xəyanət edəcək.   <span class="verse" id="V24">24&#160;</span>Bəşər Oğlu Özü barəsində yazıldığı kimi gedir. Amma vay o adamın halına ki, Bəşər Oğluna xəyanət edir! O adam heç doğulmasaydı, onun üçün daha yaxşı olardı».   <span class="verse" id="V25">25&#160;</span>Ona xəyanət edən Yəhuda «Rabbi, mən deyiləm ki?» deyə soruşdu. İsa da ona «sən dediyin kimidir» dedi.   </div><div class='p'> <span class="verse" id="V26">26&#160;</span>Onlar yeyəndə İsa çörək götürdü, şükür duası edib onu böldü və şagirdlərə verərək dedi: «Alın, yeyin! Bu Mənim bədənimdir».   <span class="verse" id="V27">27&#160;</span>Sonra bir kasa götürdü və şükür edib onu da şagirdlərə verərək dedi: «Bundan hamınız için!   <span class="verse" id="V28">28&#160;</span><a href="#FN6" class="notemark">*<span class="popup">Çıx. 24:8; Yer. 31:31-34</span></a>Çünki bu, Əhdin<a href="#FN7" class="notemark">†<span class="popup">Əhdin – bəzi əlyazmalarda Yeni Əhdin (Luka 22:20).</span></a> bağlanması və günahların bağışlanması üçün çoxları uğrunda axıdılan Mənim qanımdır.   <span class="verse" id="V29">29&#160;</span>Mən sizə deyirəm: Atamın Padşahlığında sizinlə birlikdə təzəsini içəcəyim günə qədər üzüm ağacının bu məhsulundan əsla içməyəcəyəm».   </div><div class='p'> <span class="verse" id="V30">30&#160;</span>Onlar ilahi oxuyandan sonra çıxdılar və Zeytun dağına tərəf getdilər.   </div><div class='s'>Peterin inkarı əvvəlcədən bildirilir </div> <div class='r'>(Mark 14:27-31; Luka 22:31-34; Yəh. 13:36-38)  </div><div class='p'> <span class="verse" id="V31">31&#160;</span><a href="#FN8" class="notemark">*<span class="popup">Zək. 13:7</span></a>Onda İsa şagirdlərinə dedi: «Bu gecə hamınız Məni atıb gedəcəksiniz,<a href="#FN9" class="notemark">‡<span class="popup">Məni atıb gedəcəksiniz – hərfi tərcümədə Məndə büdrəyəcəksiniz.</span></a> çünki belə yazılıb:  </div><div class='q'>“Çobanı vuracağam,  </div><div class='q'>Sürünün qoyunları pərən-pərən olacaq”.   </div><div class='m'> <span class="verse" id="V32">32&#160;</span><a href="#FN10" class="notemark">*<span class="popup">Mat. 28:16</span></a>Amma Mən diriləndən sonra sizdən qabaq Qalileyaya gedəcəyəm».   <span class="verse" id="V33">33&#160;</span>Peter Ona cavab verib dedi: «Hamı Səni atıb getsə də, mən əsla atıb getməyəcəyəm».   <span class="verse" id="V34">34&#160;</span>İsa ona dedi: «Sənə doğrusunu deyirəm: bu gecə xoruz banlamazdan əvvəl sən Məni üç dəfə inkar edəcəksən».   <span class="verse" id="V35">35&#160;</span>Peter Ona dedi: «Əgər Səninlə birlikdə ölməyim lazım olsa belə, Səni əsla inkar etməyəcəyəm». Bütün şagirdlər də belə dedilər.   </div><div class='s'>Getsemani bağında </div> <div class='r'>(Mark 14:32-42; Luka 22:39-46)  </div><div class='p'> <span class="verse" id="V36">36&#160;</span>Sonra İsa şagirdlərlə birlikdə Getsemani adlanan bir yerə gəldi və onlara dedi: «Mən oraya gedib dua edərkən siz burada oturub-qalın».   <span class="verse" id="V37">37&#160;</span>O, Peter ilə Zavdayın iki oğlunu Özü ilə apardı. Özündə bir kədər və narahatlıq hiss etməyə başladı.   <span class="verse" id="V38">38&#160;</span>Onlara belə dedi: «Ürəyimi elə dərin kədər bürüyüb, az qalır ki, ölüm. Burada qalın və Mənimlə birlikdə oyaq olun».   </div><div class='p'> <span class="verse" id="V39">39&#160;</span>İsa bir qədər irəli getdi və üzüstə yerə qapanıb dua etdi: «Ey Atam, mümkündürsə, qoy bu kasa<a href="#FN11" class="notemark">§<span class="popup">Kasa – İsanın çarmıxdakı ölümünün rəmzi.</span></a> Məndən yan keçsin. Amma Mənim yox, Sənin iradən olsun».   <span class="verse" id="V40">40&#160;</span>İsa şagirdlərin yanına qayıdıb gördü ki, onlar yatıb. O, Peteri səslədi: «Məgər Mənimlə birlikdə bir saat oyaq qala bilməzdinizmi?   <span class="verse" id="V41">41&#160;</span>Oyaq durub dua edin ki, sınağa düşməyəsiniz. Ruh həvəsli, cisim isə gücsüzdür».   <span class="verse" id="V42">42&#160;</span>İsa yenə ikinci dəfə uzaqlaşdı və dua etdi: «Ey Atam, əgər Mən içmədən bu kasanın yan keçməsi mümkün deyilsə, qoy Sənin iradən olsun».   </div><div class='p'> <span class="verse" id="V43">43&#160;</span>İsa qayıdanda gördü ki, onlar yenə yatıb. Çünki onların gözləri yumulurdu.   <span class="verse" id="V44">44&#160;</span>Onları tərk edib təkrarən uzaqlaşdı, yenə eyni sözlərlə üçüncü dəfə dua etdi.   <span class="verse" id="V45">45&#160;</span>Sonra İsa şagirdlərin yanına qayıdıb onlara dedi: «Hələ də yatıb dincəlirsiniz? Budur, vaxt yaxınlaşıb və Bəşər Oğlu günahkarların əlinə təslim olunur.   <span class="verse" id="V46">46&#160;</span>Qalxın gedək. Budur, Mənə xəyanət edən gəlir!»   </div><div class='s'>İsa həbs olunur </div> <div class='r'>(Mark 14:43-50; Luka 22:47-53; Yəh. 18:3-12)  </div><div class='p'> <span class="verse" id="V47">47&#160;</span>İsa hələ danışarkən On İki şagirddən biri olan Yəhuda gəldi. Onun yanında başçı kahinlərin və xalqın ağsaqqallarının göndərdiyi əli qılınclı və dəyənəkli böyük bir dəstə adam var idi.   <span class="verse" id="V48">48&#160;</span>İsaya xəyanət edən Yəhuda onlara işarə ilə bildirib demişdi: «Kimi öpsəm, İsa Odur, Onu tutun».   <span class="verse" id="V49">49&#160;</span>O anda İsaya yaxınlaşıb «Salam, Rabbi!» deyərək Onu öpdü.   <span class="verse" id="V50">50&#160;</span>İsa da ona «Dostum, nə üçün gəlmisən?» dedi. Elə bu vaxt İsaya yaxınlaşıb əl ataraq Onu tutdular.   <span class="verse" id="V51">51&#160;</span>Onda İsa ilə birlikdə olanlardan biri əl atıb qılıncını çəkdi və baş kahinin qulunu vurub qulağını qopartdı.   <span class="verse" id="V52">52&#160;</span>İsa ona dedi: «Qılıncını yerinə qoy, çünki qılınc çəkənlərin hamısı qılıncla məhv olacaq.   <span class="verse" id="V53">53&#160;</span>Yoxsa elə düşünürsən ki, Atamdan yardım istəyə bilmərəm? İstəsəm, dərhal Mənə on iki legiondan<a href="#FN12" class="notemark">**<span class="popup">Legion – təqribən 6000 əsgər.</span></a> artıq mələk göndərər.   <span class="verse" id="V54">54&#160;</span>“Bunların olması gərəkdir” deyən Müqəddəs Yazılar onda bəs necə yerinə yetərdi?»   </div><div class='p'> <span class="verse" id="V55">55&#160;</span><a href="#FN13" class="notemark">*<span class="popup">Luka 19:47; 21:37</span></a>Həmin vaxt İsa camaata dedi: «Nə üçün quldur üstünə gələn kimi qılınc və dəyənəklərlə Məni tutmağa gəlmisiniz? Hər gün məbəddə oturub<a href="#FN14" class="notemark">††<span class="popup">Oturub – bəzi əlyazmalarda sizinlə birgə oturub.</span></a> təlim verirdim, heç Məni tutmadınız.   <span class="verse" id="V56">56&#160;</span>Amma bunların hamısı peyğəmbərlərin Yazıları yerinə yetsin deyə baş verdi». Onda bütün şagirdlər İsanı atıb qaçdılar.   </div><div class='s'>İsa Ali Şuranın önündə </div> <div class='r'>(Mark 14:53-65; Luka 22:54-55,63-71; Yəh. 18:13-24)  </div><div class='p'> <span class="verse" id="V57">57&#160;</span>İsanı həbs edənlər Onu baş kahin Qayafanın yanına gətirdilər. İlahiyyatçılar və ağsaqqallar da oraya toplaşdı.   <span class="verse" id="V58">58&#160;</span>Peter uzaqdan baş kahinin həyətinə qədər İsanın ardınca gedirdi, sonu görmək üçün içəri girib mühafizəçilərlə birgə oturdu.   </div><div class='p'> <span class="verse" id="V59">59&#160;</span>Başçı kahinlər<a href="#FN15" class="notemark">‡‡<span class="popup">Kahinlər – bəzi əlyazmalarda kahinlər, ağsaqqallar.</span></a> və Ali Şuranın hamısı İsanı edam etmək üçün Onun əleyhinə yalançı şahidlik ifadəsi axtarırdılar.   <span class="verse" id="V60">60&#160;</span><a href="#FN16" class="notemark">*<span class="popup">Yəh. 2:19</span></a>Çoxlu yalançı şahid gəldi, lakin yenə də axtardıqlarını tapmadılar. Axırda iki şahid gəlib   <span class="verse" id="V61">61&#160;</span>dedi: «Bu Adam dedi: “Mən Allahın məbədini dağıdıb üç gün ərzində tikə bilərəm”».   </div><div class='p'> <span class="verse" id="V62">62&#160;</span>Baş kahin ayağa qalxıb İsaya dedi: «Sənin heç cavabın yoxdur? Onlar Sənin əleyhinə bu nə ifadədir verirlər?»   <span class="verse" id="V63">63&#160;</span>Amma İsa susmaqda davam etdi. Baş kahin isə Ona dedi: «Səni var olan Allaha and etdirirəm, bizə de, Allahın Oğlu Məsih Sənsənmi?»   <span class="verse" id="V64">64&#160;</span><a href="#FN17" class="notemark">*<span class="popup">Dan. 7:13</span></a>İsa da ona dedi: «Sənin dediyin kimidir. Hətta sizə deyirəm: bundan sonra Bəşər Oğlunun Qüdrətli Olanın<a href="#FN18" class="notemark">§§<span class="popup">Qüdrətli Olan – yəni Allah.</span></a> sağında oturduğunu və göyün buludları üzərində gəldiyini görəcəksiniz».   <span class="verse" id="V65">65&#160;</span><a href="#FN19" class="notemark">*<span class="popup">Lev. 24:16</span></a>Onda baş kahin əynindəki paltarını cırıb dedi: «O, Allaha küfr etdi! Artıq şahidlərə nə ehtiyacımız var? Elə indi Onun küfr söylədiyini eşitdiniz!   <span class="verse" id="V66">66&#160;</span>Bəs buna nə deyirsiniz?» Onlar cavab verib dedilər: «O, ölüm cəzasına layiqdir».   </div><div class='p'> <span class="verse" id="V67">67&#160;</span><a href="#FN20" class="notemark">*<span class="popup">Yeş. 50:6</span></a>Elə bu vaxt İsanın üzünə tüpürüb yumruq vurdular. Bəziləri də Ona şillə vuraraq   <span class="verse" id="V68">68&#160;</span>dedilər: «Ey Məsih, bizə peyğəmbərlik elə görək, Səni vuran kimdir?»   </div><div class='s'>Peter İsanı inkar edir </div> <div class='r'>(Mark 14:66-72; Luka 22:56-62; Yəh. 18:15-18,25-27)  </div><div class='p'> <span class="verse" id="V69">69&#160;</span>Peter isə bayırda, həyətdə oturmuşdu. Bir qarabaş ona yaxınlaşıb dedi: «Sən də Qalileyalı İsa ilə birlikdə idin».   <span class="verse" id="V70">70&#160;</span>Amma Peter hamının qarşısında inkar edərək dedi: «Bilmirəm, sən nə danışırsan».   <span class="verse" id="V71">71&#160;</span>Sonra darvazaya gələndə başqa bir qarabaş onu görüb oradakılara dedi: «Bu adam Nazaretli İsa ilə birlikdə idi».   <span class="verse" id="V72">72&#160;</span>Peter yenə inkar edib and içdi: «Mən o Adamı tanımıram».   <span class="verse" id="V73">73&#160;</span>Bir az sonra orada duranlar gəlib Peterə dedilər: «Doğrudan da, sən də onlardansan, çünki nitqin səni ifşa edir».   <span class="verse" id="V74">74&#160;</span>Peter özünü qarğıyıb and içərək dedi: «O Adamı tanımıram».  </div><div class='p'>Həmin anda xoruz banladı.   <span class="verse" id="V75">75&#160;</span>Peter İsanın «xoruz banlamazdan əvvəl sən Məni üç dəfə inkar edəcəksən» dediyi sözü yadına saldı. Ona görə oradan çıxıb hönkür-hönkür ağladı.   </div><ul class='tnav'>
<li><a href='index.htm'>MATTA</a></li>
<li><a href='MAT25.htm'>&lt;</a></li>
<li><a href='MAT.htm'>26</a></li>
<li><a href='MAT27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">26:1</a>
<span class="xt"><a href='EXO12.htm#V1'>Çıx. 12:1-27</a></span></p>
<p class="f" id="FN2"><span class="notemark">*</span><a class="notebackref" href="#V3">26:3</a>
<span class="fq">Kahinlər </span><span class="ft">– bəzi əlyazmalarda </span><span class="fq">kahinlər, ilahiyyatçılar.</span></p>
<p class="x" id="FN3"><span class="notemark">*</span><a class="notebackref" href="#V6">26:6</a>
<span class="xt"><a href='LUK07.htm#V37'>Luka 7:37-38</a></span></p>
<p class="x" id="FN4"><span class="notemark">*</span><a class="notebackref" href="#V11">26:11</a>
<span class="xt"><a href='DEU15.htm#V11'>Qanun. 15:11</a></span></p>
<p class="x" id="FN5"><span class="notemark">*</span><a class="notebackref" href="#V23">26:23</a>
<span class="xt"><a href='PSA041.htm#V9'>Zəb. 41:9</a></span></p>
<p class="x" id="FN6"><span class="notemark">*</span><a class="notebackref" href="#V28">26:28</a>
<span class="xt"><a href='EXO24.htm#V8'>Çıx. 24:8</a>; <a href='JER31.htm#V31'>Yer. 31:31-34</a></span></p>
<p class="f" id="FN7"><span class="notemark">†</span><a class="notebackref" href="#V28">26:28</a>
<span class="fq">Əhdin </span><span class="ft">– bəzi əlyazmalarda </span><span class="fq">Yeni Əhdin </span><span class="ft">(<a href='LUK22.htm#V20'>Luka 22:20</a>).</span></p>
<p class="x" id="FN8"><span class="notemark">*</span><a class="notebackref" href="#V31">26:31</a>
<span class="xt"><a href='ZEC13.htm#V7'>Zək. 13:7</a></span></p>
<p class="f" id="FN9"><span class="notemark">‡</span><a class="notebackref" href="#V31">26:31</a>
<span class="fq">Məni atıb gedəcəksiniz </span><span class="ft">– hərfi tərcümədə </span><span class="fq">Məndə büdrəyəcəksiniz.</span></p>
<p class="x" id="FN10"><span class="notemark">*</span><a class="notebackref" href="#V32">26:32</a>
<span class="xt"><a href='MAT28.htm#V16'>Mat. 28:16</a></span></p>
<p class="f" id="FN11"><span class="notemark">§</span><a class="notebackref" href="#V39">26:39</a>
<span class="fq">Kasa </span><span class="ft">– İsanın çarmıxdakı ölümünün rəmzi.</span></p>
<p class="f" id="FN12"><span class="notemark">**</span><a class="notebackref" href="#V53">26:53</a>
<span class="fq">Legion </span><span class="ft">– təqribən 6000 əsgər.</span></p>
<p class="x" id="FN13"><span class="notemark">*</span><a class="notebackref" href="#V55">26:55</a>
<span class="xt"><a href='LUK19.htm#V47'>Luka 19:47</a>; <a href='LUK21.htm#V37'>21:37</a></span></p>
<p class="f" id="FN14"><span class="notemark">††</span><a class="notebackref" href="#V55">26:55</a>
<span class="fq">Oturub </span><span class="ft">– bəzi əlyazmalarda </span><span class="fq">sizinlə birgə oturub.</span></p>
<p class="f" id="FN15"><span class="notemark">‡‡</span><a class="notebackref" href="#V59">26:59</a>
<span class="fq">Kahinlər </span><span class="ft">– bəzi əlyazmalarda </span><span class="fq">kahinlər, ağsaqqallar.</span></p>
<p class="x" id="FN16"><span class="notemark">*</span><a class="notebackref" href="#V60">26:60</a>
<span class="xt"><a href='JHN02.htm#V19'>Yəh. 2:19</a></span></p>
<p class="x" id="FN17"><span class="notemark">*</span><a class="notebackref" href="#V64">26:64</a>
<span class="xt"><a href='DAN07.htm#V13'>Dan. 7:13</a></span></p>
<p class="f" id="FN18"><span class="notemark">§§</span><a class="notebackref" href="#V64">26:64</a>
<span class="fq">Qüdrətli Olan </span><span class="ft">– yəni Allah.</span></p>
<p class="x" id="FN19"><span class="notemark">*</span><a class="notebackref" href="#V65">26:65</a>
<span class="xt"><a href='LEV24.htm#V16'>Lev. 24:16</a></span></p>
<p class="x" id="FN20"><span class="notemark">*</span><a class="notebackref" href="#V67">26:67</a>
<span class="xt"><a href='ISA50.htm#V6'>Yeş. 50:6</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
