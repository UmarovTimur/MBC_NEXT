<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 27</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA026.htm'>&lt;</a></li>
<li><a href='PSA.htm'>27</a></li>
<li><a href='PSA028.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>Məzmur 27 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Rəbdir nurum, qurtuluşum!  </div><div class='q'>Mən kimdən qorxum?  </div><div class='q'>Rəbdir ömrümün qalası,  </div><div class='q'>Mən kimdən vahimələnim?   </div><div class='q'> <span class="verse" id="V2">2&#160;</span>Ətimi yemək üçün hücum edən şər adamlar –  </div><div class='q'>Yağılarım, düşmənlərim büdrəyərək yıxılarlar.   </div><div class='q'> <span class="verse" id="V3">3&#160;</span>Bir ordu qarşımda düzülsə belə, ürəyim qorxmaz,  </div><div class='q'>Mənimlə döyüşsələr də, arxayınam.   </div><div class='b'> &#160; </div> <div class='q'> <span class="verse" id="V4">4&#160;</span>Rəbdən bir arzum, bir istəyim var:  </div><div class='q'>Bütün ömrüm boyu Rəbbin evində yaşayım,  </div><div class='q'>Məbədində Rəbbin camalına baxım,  </div><div class='q'>Ona pərəstiş edim.   </div><div class='q'> <span class="verse" id="V5">5&#160;</span>Dar gündə məni çardağında gizlər,  </div><div class='q'>Çadırının örtüyü ilə örtər,  </div><div class='q'>Qaya başındakı yüksək yerə gətirər.   </div><div class='q'> <span class="verse" id="V6">6&#160;</span>İndi ətrafımdakı düşmənlərimin üzərində  </div><div class='q'>Qələbələr çalacağam,  </div><div class='q'>Rəbbin çadırında şənlik qurub qurbanlar kəsəcəyəm,  </div><div class='q'>Onu ilahilərlə tərənnüm edəcəyəm.   </div><div class='b'> &#160; </div> <div class='q'> <span class="verse" id="V7">7&#160;</span>Ya Rəbb, dinlə, Səni çağırıram,  </div><div class='q'>Lütf edib mənə cavab ver.   </div><div class='q'> <span class="verse" id="V8">8&#160;</span>Sən dedin: «Üzümü axtarın».  </div><div class='q'>Ya Rəbb, mən Sənin üzünü axtarıram.   </div><div class='q'> <span class="verse" id="V9">9&#160;</span>Üzünü məndən gizlətmə,  </div><div class='q'>Qulunu qəzəblə qovma.  </div><div class='q'>Mənə Sən kömək etmisən,  </div><div class='q'>Məni atma, tərk etmə,  </div><div class='q'>Ey məni qurtaran Allahım!   </div><div class='q'> <span class="verse" id="V10">10&#160;</span>Ata-anam məni atsa belə,  </div><div class='q'>Rəbb məni qəbul edər.   </div><div class='q'> <span class="verse" id="V11">11&#160;</span>Ya Rəbb, yolunu mənə öyrət,  </div><div class='q'>Düşmənlərimdən ötrü mənə düz yolda rəhbərlik et.   </div><div class='q'> <span class="verse" id="V12">12&#160;</span>Məni düşmənlərin əlinə salma,  </div><div class='q'>Çünki yalançı şahidlər, zorakılar əleyhimə qalxdılar.   </div><div class='q'> <span class="verse" id="V13">13&#160;</span>Rəbbin xeyirxahlığını dirilər arasında görəcəyəm,  </div><div class='q'>Buna şübhəm yoxdur.   </div><div class='q'> <span class="verse" id="V14">14&#160;</span>Rəbbə ümid bağla!  </div><div class='q'>Möhkəm və cəsarətli ol!  </div><div class='q'>Rəbbə ümid bağla!   </div><ul class='tnav'>
<li><a href='index.htm'>ZƏBUR</a></li>
<li><a href='PSA026.htm'>&lt;</a></li>
<li><a href='PSA.htm'>27</a></li>
<li><a href='PSA028.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
