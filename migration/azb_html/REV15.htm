<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='REV14.htm'>&lt;</a></li>
<li><a href='REV.htm'>15</a></li>
<li><a href='REV16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Bəla gətirən yeddi mələk </div> <div class='p'> <span class="verse" id="V1">1&#160;</span>Mən göydə başqa bir böyük və heyrətli əlamət – yeddi bəlanı gətirən yeddi mələk gördüm. Bunlar son bəlalardır, çünki Allahın hiddəti bunlarla tamamlanırdı.   </div><div class='p'> <span class="verse" id="V2">2&#160;</span>Sanki odla qarışıq şüşədən olan bir dəniz gördüm. Vəhşi heyvana, onun surətinə və adına aid saya qalib gələnlər əllərində Allahın verdiyi çənglərlə şüşə dənizin üstündə durub.   <span class="verse" id="V3">3&#160;</span><a href="#FN1" class="notemark">*<span class="popup">Çıx. 15:1; Zəb. 86:9; Yer. 10:7</span></a>Onlar Allahın qulu Musanın nəğməsini və Quzunun nəğməsini oxuyaraq deyir:  </div><div class='q'>«Ey Külli-İxtiyar Rəbb Allah,  </div><div class='q'>Sənin işlərin böyük və heyrətlidir.  </div><div class='q'>Ey millətlərin Padşahı,<a href="#FN2" class="notemark">*<span class="popup">Millətlərin Padşahı – bəzi əlyazmalarda əsrlərin Padşahı.</span></a>  </div><div class='q'>Sənin yolların ədalətli və həqiqidir.   </div><div class='q'> <span class="verse" id="V4">4&#160;</span>Ya Rəbb, kim Səndən qorxmaz,  </div><div class='q'>Kim Sənin adını izzətləndirməz?  </div><div class='q'>Çünki yalnız Sən müqəddəssən.  </div><div class='q'>Bütün millətlər gəlib  </div><div class='q'>Sənin önündə səcdə edəcək,  </div><div class='q'>Çünki Sənin ədalətli hökmlərin aşkar oldu».   </div><div class='p'> <span class="verse" id="V5">5&#160;</span><a href="#FN3" class="notemark">*<span class="popup">Çıx. 38:21</span></a>Bundan sonra gördüm ki, göydəki məbəd, yəni Şəhadət çadırı açıldı   <span class="verse" id="V6">6&#160;</span>və yeddi bəlanı gətirən yeddi mələk məbəddən çıxdı. Onlar təmiz və parlaq kətan paltar geyinmiş, sinələrinə qızıl qurşaqlar bağlamışdı.   <span class="verse" id="V7">7&#160;</span>Onda dörd canlı məxluqdan biri yeddi mələyə əbədi var olan Allahın hiddəti ilə dolu yeddi qızıl nimçə verdi.   <span class="verse" id="V8">8&#160;</span><a href="#FN4" class="notemark">*<span class="popup">Çıx. 40:34; 1Pad. 8:10-11; 2Saln. 5:13-14; Yeş. 6:4</span></a>Məbəd Allahın izzət və qüdrətinə görə tüstü ilə doldu. Beləcə yeddi mələyin gətirdiyi yeddi bəla tamam olana qədər heç kəs məbədə girə bilmədi.   </div><ul class='tnav'>
<li><a href='index.htm'>VƏHY</a></li>
<li><a href='REV14.htm'>&lt;</a></li>
<li><a href='REV.htm'>15</a></li>
<li><a href='REV16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">15:3</a>
<span class="xt"><a href='EXO15.htm#V1'>Çıx. 15:1</a>; <a href='PSA086.htm#V9'>Zəb. 86:9</a>; <a href='JER10.htm#V7'>Yer. 10:7</a></span></p>
<p class="f" id="FN2"><span class="notemark">*</span><a class="notebackref" href="#V3">15:3</a>
<span class="fq">Millətlərin Padşahı </span><span class="ft">– bəzi əlyazmalarda </span><span class="fq">əsrlərin Padşahı.</span></p>
<p class="x" id="FN3"><span class="notemark">*</span><a class="notebackref" href="#V5">15:5</a>
<span class="xt"><a href='EXO38.htm#V21'>Çıx. 38:21</a></span></p>
<p class="x" id="FN4"><span class="notemark">*</span><a class="notebackref" href="#V8">15:8</a>
<span class="xt"><a href='EXO40.htm#V34'>Çıx. 40:34</a>; <a href='1KI08.htm#V10'>1Pad. 8:10-11</a>; <a href='2CH05.htm#V13'>2Saln. 5:13-14</a>; <a href='ISA06.htm#V4'>Yeş. 6:4</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
