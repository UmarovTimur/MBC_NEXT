<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 48</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA047.htm'>&lt;</a></li>
<li><a href='PSA.htm'>48</a></li>
<li><a href='PSA049.htm'>&gt;</a></li>
</ul>
<div class="main">
 
<div class='chapterlabel' id="V0"> 48</div><div class='s'>Məzmur 48 </div> <div class='d'>Qorah övladlarının məzmuru. </div> <div class='d'>Bir ilahi. </div> <div class='q'> <span class="verse" id="V1">1&#160;</span>Allahımızın şəhərində,  </div><div class='q'>Öz müqəddəs dağında  </div><div class='q'>Rəbb çox əzəmətlidir,  </div><div class='q'>Bol həmdlərə layiqdir.   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Mat. 5:34-35</span></a> Şimala tərəf böyük Padşahın şəhəri –  </div><div class='q'>Sion dağı ucalığı ilə gözəldir,  </div><div class='q'>Dünyanın sevincidir.   </div><div class='q'> <span class="verse" id="V3">3&#160;</span>Onun qalalarında Allah Özünü  </div><div class='q'>Alınmaz qala kimi göstərmişdir.   </div><div class='b'> &#160; </div> <div class='q'> <span class="verse" id="V4">4&#160;</span>Padşahlar bir yerə yığıldılar,  </div><div class='q'>Siona yürüş etdilər.   </div><div class='q'> <span class="verse" id="V5">5&#160;</span>Onu görəndə mat qaldılar,  </div><div class='q'>Qorxub tez qaçdılar.   </div><div class='q'> <span class="verse" id="V6">6&#160;</span>Hamilə qadının ağrısı kimi  </div><div class='q'>Canlarına lərzə düşdü.   </div><div class='b'> &#160; </div> <div class='q'> <span class="verse" id="V7">7&#160;</span>Sən şərq küləyi ilə  </div><div class='q'>Tarşiş gəmilərini parçaladın.   </div><div class='b'> &#160; </div> <div class='q'> <span class="verse" id="V8">8&#160;</span>Ordular Rəbbinin şəhərində –  </div><div class='q'>Allahımızın şəhərində  </div><div class='q'>Nə eşitmişiksə, onu gördük,  </div><div class='q'>Allah oranı əbədi saxlayacaq. </div><div class='qs'>Sela</div>   <div class='b'> &#160; </div> <div class='q'> <span class="verse" id="V9">9&#160;</span>Ey Allah, məbədində  </div><div class='q'>Məhəbbətin barədə dərindən düşünürük.   </div><div class='q'> <span class="verse" id="V10">10&#160;</span>Ey Allah, yerin ucqarlarına qədər  </div><div class='q'>Adın həmdə layiqdir.  </div><div class='q'>Sağ əlin ədalətinlə doludur.   </div><div class='q'> <span class="verse" id="V11">11&#160;</span>Qoy Sion dağı sevinsin.  </div><div class='q'>Sənin hökmlərinə görə  </div><div class='q'>Qoy Yəhuda qızları şad olsun.   </div><div class='b'> &#160; </div> <div class='q'> <span class="verse" id="V12">12&#160;</span>Sionun ətrafında gəzib-dolaşın,  </div><div class='q'>Onun qüllələrini sayın.   </div><div class='q'> <span class="verse" id="V13">13&#160;</span>Divarlarına fikir verin,  </div><div class='q'>Qalalarına diqqətlə baxın.  </div><div class='q'>Gələcək nəslə belə deyin:   </div><div class='q'> <span class="verse" id="V14">14&#160;</span>«Əbədi, sonsuzadək  </div><div class='q'>Bu Allah bizim Allahımızdır.  </div><div class='q'>Ömrümüzün sonunadək  </div><div class='q'>O bizə yol göstərəcək!»   </div><ul class='tnav'>
<li><a href='index.htm'>ZƏBUR</a></li>
<li><a href='PSA047.htm'>&lt;</a></li>
<li><a href='PSA.htm'>48</a></li>
<li><a href='PSA049.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">48:2</a>
<span class="xt"><a href='MAT05.htm#V34'>Mat. 5:34-35</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
