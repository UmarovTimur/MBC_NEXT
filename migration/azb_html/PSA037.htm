<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 37</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA036.htm'>&lt;</a></li>
<li><a href='PSA.htm'>37</a></li>
<li><a href='PSA038.htm'>&gt;</a></li>
</ul>
<div class="main">
 
<div class='chapterlabel' id="V0"> 37</div><div class='s'>Məzmur 37 </div> <div class='d'>Davudun məzmuru. </div> <div class='q'> <span class="verse" id="V1">1&#160;</span>Pislik edənlərə görə narahat olma,  </div><div class='q'>Fitnəkarlıq edənlərə qibtə etmə.   </div><div class='q'> <span class="verse" id="V2">2&#160;</span>Tezliklə onlar ot kimi quruyacaq,  </div><div class='q'>Yaşıl çəmən kimi tez solacaq.   </div><div class='b'> &#160; </div> <div class='q'> <span class="verse" id="V3">3&#160;</span>Rəbbə güvən, yaxşılıq et,  </div><div class='q'>Bu diyarda arxayın ömür sür.   </div><div class='q'> <span class="verse" id="V4">4&#160;</span>Rəbdən zövq al,  </div><div class='q'>O da səni ürəyinin istəklərinə çatdıracaq.   </div><div class='b'> &#160; </div> <div class='q'> <span class="verse" id="V5">5&#160;</span>Yolunu Rəbbə ver,  </div><div class='q'>Ona güvən,  </div><div class='q'>O edəcək.   </div><div class='q'> <span class="verse" id="V6">6&#160;</span>Rəbb sənin salehliyini nur kimi aydınlaşdıracaq,  </div><div class='q'>Həqiqətini gündüz günəşi tək çıxaracaq.   </div><div class='b'> &#160; </div> <div class='q'> <span class="verse" id="V7">7&#160;</span>Rəbbin hüzurunda sükut et,  </div><div class='q'>Onu səbirlə gözlə.  </div><div class='q'>Yolunda uğur qazanan  </div><div class='q'>Hiyləgər insan üçün narahat olma.   </div><div class='b'> &#160; </div> <div class='q'> <span class="verse" id="V8">8&#160;</span>Qəzəbi at, hiddətdən çəkin,  </div><div class='q'>Narahat olma, bunlar insanı şərə salar.   </div><div class='q'> <span class="verse" id="V9">9&#160;</span>Çünki şər adamlar kəsilib atılacaq,  </div><div class='q'>Rəbbə ümid bağlayanlar ölkəni mülk olaraq alacaq.   </div><div class='b'> &#160; </div> <div class='q'> <span class="verse" id="V10">10&#160;</span>Bir az gözlə, pis yox olacaq,  </div><div class='q'>Yerini axtarsan belə, tapılmayacaq.   </div><div class='q'> <span class="verse" id="V11">11&#160;</span><a href="#FN1" class="notemark">*<span class="popup">Mat. 5:5</span></a> Həlimlər yer üzünü mülk olaraq alacaq,  </div><div class='q'>Əmin-amanlığın bolluğundan zövq tapacaq.   </div><div class='b'> &#160; </div> <div class='q'> <span class="verse" id="V12">12&#160;</span>Şər adam salehin qəsdinə durur,  </div><div class='q'>Ona qarşı dişlərini qıcayır.   </div><div class='q'> <span class="verse" id="V13">13&#160;</span>Amma Xudavənd şər adama gülür,  </div><div class='q'>Onun dövranının az olmasını bilir.   </div><div class='b'> &#160; </div> <div class='q'> <span class="verse" id="V14">14&#160;</span>Məzlumu, fəqiri yerə vurmaq üçün,  </div><div class='q'>Düz yolda olanı boğazlamaq üçün  </div><div class='q'>Pislər qılınc çəkər, ox-kamanını qurar.   </div><div class='q'> <span class="verse" id="V15">15&#160;</span>Lakin onların qılıncları öz ürəklərinə saplanacaq,  </div><div class='q'>Ox-kamanları parça-parça olacaq.   </div><div class='b'> &#160; </div> <div class='q'> <span class="verse" id="V16">16&#160;</span>Salehin az malı  </div><div class='q'>Pislərin bütün sərvətlərindən yaxşıdır.   </div><div class='q'> <span class="verse" id="V17">17&#160;</span>Çünki pislərin qol-qanadı qırılacaq,  </div><div class='q'>Rəbb isə salehlərin dayağıdır.   </div><div class='b'> &#160; </div> <div class='q'> <span class="verse" id="V18">18&#160;</span>Rəbbə kamillərin gündəlik qayğıları məlumdur,  </div><div class='q'>Onların irsi əbədi qalacaq.   </div><div class='q'> <span class="verse" id="V19">19&#160;</span>Dar gündə utanmayacaqlar,  </div><div class='q'>Qıtlıqda tox yaşayacaqlar.   </div><div class='b'> &#160; </div> <div class='q'> <span class="verse" id="V20">20&#160;</span>Lakin pislər həlak olacaq,  </div><div class='q'>Rəbbin düşmənləri çəmənin təravəti kimi solacaq,  </div><div class='q'>Tüstü kimi çəkilərək yox olacaq.   </div><div class='b'> &#160; </div> <div class='q'> <span class="verse" id="V21">21&#160;</span>Pis adam borc alır, qaytarmır,  </div><div class='q'>Salehlər səxavətlə paylayır.   </div><div class='q'> <span class="verse" id="V22">22&#160;</span>Rəbdən bərəkət alan ölkəni mülk olaraq alacaq,  </div><div class='q'>Lənət etdiyi kəslər kəsilib atılacaq.   </div><div class='b'> &#160; </div> <div class='q'> <span class="verse" id="V23">23&#160;</span>Rəbb insana gedəcəyi yolu göstərir,  </div><div class='q'>Kimdən razı qalırsa, onu möhkəmləndirir.   </div><div class='q'> <span class="verse" id="V24">24&#160;</span>Bu insan büdrəsə də, yıxılmaz,  </div><div class='q'>Çünki Rəbb onun əlindən tutar.   </div><div class='b'> &#160; </div> <div class='q'> <span class="verse" id="V25">25&#160;</span>Gəncliyimdən qocalığımadək  </div><div class='q'>Salehin tərk edildiyini,  </div><div class='q'>Nəslinin çörək üçün diləndiyini görməmişəm.   </div><div class='q'> <span class="verse" id="V26">26&#160;</span>O hər zaman səxavətlə borc verər,  </div><div class='q'>Övladlarına xeyir-dua gələr.   </div><div class='b'> &#160; </div> <div class='q'> <span class="verse" id="V27">27&#160;</span>Şərdən çəkinib yaxşılıq et ki,  </div><div class='q'>Ölkədə əbədi məskən sala biləsən.   </div><div class='q'> <span class="verse" id="V28">28&#160;</span>Çünki Rəbb ədaləti sevir,  </div><div class='q'>Heç zaman möminlərini tərk etmir.  </div><div class='b'> &#160; </div> <div class='q'>Salehlər daim müdafiə olunacaq,  </div><div class='q'>Pislər nəsilliklə kəsilib atılacaq.   </div><div class='q'> <span class="verse" id="V29">29&#160;</span>Salehlər ölkəni mülk olaraq alacaq,  </div><div class='q'>Onlar orada əbədi məskən salacaq.   </div><div class='b'> &#160; </div> <div class='q'> <span class="verse" id="V30">30&#160;</span>Salehin ağzından hikmət çıxar,  </div><div class='q'>Dili haqq söz danışar.   </div><div class='q'> <span class="verse" id="V31">31&#160;</span>Çünki Allahın qanunu ürəyindədir,  </div><div class='q'>Ayaqları büdrəmir.   </div><div class='b'> &#160; </div> <div class='q'> <span class="verse" id="V32">32&#160;</span>Pis adam salehi güdür,  </div><div class='q'>Onu öldürmək üçün fürsət axtarır.   </div><div class='q'> <span class="verse" id="V33">33&#160;</span>Rəbb salehi pisin əlinə düşməyə qoymaz,  </div><div class='q'>Ona ittiham oxunanda məhkum olmaz.   </div><div class='b'> &#160; </div> <div class='q'> <span class="verse" id="V34">34&#160;</span>Rəbbi gözlə, Onun yolunu tut,  </div><div class='q'>O sənə ölkəni mülk olaraq verəcək, səni yüksəldəcək.  </div><div class='q'>Pislərin kəsilib atılacağı zamanı görəcəksən.   </div><div class='b'> &#160; </div> <div class='q'> <span class="verse" id="V35">35&#160;</span>Münbit torpaqda yaşıl ağac tək bitən,  </div><div class='q'>Kök salan zalım, pis adamı görmüşdüm.   </div><div class='q'> <span class="verse" id="V36">36&#160;</span>O keçib-getdi, yeri boş qaldı,  </div><div class='q'>Onu axtararkən tapa bilmədim.   </div><div class='b'> &#160; </div> <div class='q'> <span class="verse" id="V37">37&#160;</span>Kamil adama bax, əməlisaleh insana nəzər yetir,  </div><div class='q'>Gələcək sülhsevən adama bəxş ediləcək.   </div><div class='q'> <span class="verse" id="V38">38&#160;</span>Amma bütün üsyankarlar birlikdə yox olacaq,  </div><div class='q'>Pislərin kökü kəsiləcək.   </div><div class='b'> &#160; </div> <div class='q'> <span class="verse" id="V39">39&#160;</span>Salehlərin qurtuluşu Rəbdəndir,  </div><div class='q'>Dar gündə onlara pənah yeridir.   </div><div class='q'> <span class="verse" id="V40">40&#160;</span>Rəbb onların imdadına çatır,  </div><div class='q'>Onları qurtarıb pislərin əlindən alır,  </div><div class='q'>Çünki onlar Rəbbə pənah aparır.   </div><ul class='tnav'>
<li><a href='index.htm'>ZƏBUR</a></li>
<li><a href='PSA036.htm'>&lt;</a></li>
<li><a href='PSA.htm'>37</a></li>
<li><a href='PSA038.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V11">37:11</a>
<span class="xt"><a href='MAT05.htm#V5'>Mat. 5:5</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
