<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='ISA66.htm'>&lt;</a></li>
<li><a href='JER.htm'>1</a></li>
<li><a href='JER02.htm'>&gt;</a></li>
</ul>
<div class="main">
 <div class='mt'>YEREMYA  </div><div class='mt2'>PEYĞƏMBƏRİN KİTABI  </div><div class='imt'>GİRİŞ  </div><div class='ip'>Yeremya peyğəmbər miladdan əvvəl <span class='sc'>VII</span> əsrin ikinci yarısında və <span class='sc'>VI</span> əsrin birinci yarısında yaşamışdır. O, kahin idi. Uzun sürən xidmət müddətində Allahın xalqını bütpərəstliyə uymaqları və günah nəticəsində düçar olduqları bəla barədə xəbərdarlıq edirdi. Onun qabaqcadan söylədiyi peyğəmbərliklər – Yerusəlimin süqutu, Navuxodonosorun şəhəri və məbədi dağıtması, Yəhuda padşahının və xalqının Babilə sürgün edilməsi gerçək oldu. Yeremya həmçinin xalqın sürgündən qayıtmasını və millətin dirçəlişini də qabaqcadan söyləmişdi.  </div><div class='ip'>Yeremya peyğəmbər öz xalqını sevən, onun məhkum olmasından kədərlənən həssas bir adam idi. Kitabın çox yerində o, Allahın peyğəmbəri olduğu üçün iztirablar çəkməsi barədə ürək ağrısı ilə danışır. Rəbbin sözü onun qəlbində sanki yanar od idi, Yeremya onu ürəyində saxlaya bilmirdi.  </div><div class='ip'>Kitabda bəzi böyük peyğəmbərliklər Yeremyanın yaşadığı çətin dövrdən sonrakı gələcəyə işarə edir: Yeremya Yeni Əhd barədə danışır. Allahın xalqı bu əhdi yadda saxlayacaq, çünki həmin əhd onların qəlbinə yazılacaq.  </div><div class='iot'>Kitabın məzmunu  </div><div class='io2'>1:1-19 Yeremyanın çağırışı  </div><div class='io2'>2:1–25:38 Yoşiyanın, Yehoyaqimin, Yehoyakinin və Sidqiyanın hökmranlıq etdiyi dövrdə peyğəmbərliklər  </div><div class='io2'>26:1–45:5 Yeremyanın həyatında olan hadisələr  </div><div class='io2'>46:1–51:64 Millətlərə qarşı peyğəmbərliklər  </div><div class='io2'>52:1-34 Yerusəlimin süqutu   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Bunlar Binyamin torpağındakı Anatotda yaşayan kahinlərdən biri olan Xilqiya oğlu Yeremyanın sözləridir.   <span class="verse" id="V2">2&#160;</span><a href="#FN1" class="notemark">*<span class="popup">2Pad. 22:3–23:27; 2Saln. 34:8–35:19</span></a> Yəhuda padşahı Amon oğlu Yoşiyanın dövründə – padşahlığının on üçüncü ilində Yeremyaya Rəbbin sözü nazil oldu.   <span class="verse" id="V3">3&#160;</span><a href="#FN2" class="notemark">*<span class="popup">2Pad. 23:36–24:7; 2Saln. 36:5-8</span></a> <a href="#FN3" class="notemark">*<span class="popup">2Pad. 24:18–25:21; 2Saln. 36:11-21 </span></a> Bu, Yəhuda padşahı Yoşiya oğlu Yehoyaqimin dövründən Yəhuda padşahı Yoşiya oğlu Sidqiyanın padşahlığının on birinci ilinin sonunadək, beşinci ayda Yerusəlim əhalisinin sürgünə aparılmasına qədər davam etdi.   </div><div class='s'>Yeremyaya çağırış </div> <div class='p'> <span class="verse" id="V4">4&#160;</span>Mənə Rəbbin bu sözü nazil oldu:   </div><div class='q'> <span class="verse" id="V5">5&#160;</span>«Mən sənə ananın bətnində  </div><div class='q'>Surət verməzdən əvvəl səni tanıdım,  </div><div class='q'>Doğulmazdan əvvəl səni təqdis edib  </div><div class='q'>Millətlərə peyğəmbər etdim».   </div><div class='m'> <span class="verse" id="V6">6&#160;</span>Onda mən dedim: «Ah, ya Xudavənd Rəbb! Axı mənim danışıq qabiliyyətim yoxdur, çünki hələ cavanam».   <span class="verse" id="V7">7&#160;</span>Rəbb mənə dedi: «Sən “cavanam” demə. Mən səni kimin yanına göndərsəm, gedəcəksən, sənə nə əmr etsəm, onu söyləyəcəksən.   <span class="verse" id="V8">8&#160;</span>Adamlardan qorxma, çünki səni qurtarmaq üçün Mən səninlə olacağam» Rəbb belə bəyan edir.   <span class="verse" id="V9">9&#160;</span>Rəbb əlini uzadıb ağzıma toxundu və mənə dedi: «Bax sözlərimi sənin dilinə qoydum.   <span class="verse" id="V10">10&#160;</span>Bu gün səni millətlər və ölkələr üzərinə təyin etdim ki, onları kökündən yıxıb dağıdasan, qırıb məhv edəsən, əkib tikəsən».   </div><div class='p'> <span class="verse" id="V11">11&#160;</span>Mənə Rəbbin bu sözü nazil oldu: «Ey Yeremya, nə görürsən?» Mən dedim: «Badam ağacının bir budağını görürəm».   <span class="verse" id="V12">12&#160;</span>Rəbb mənə dedi: «Düz görmüsən. Axı Mən hər sözümü yerinə yetirməkdə sayığam». <a href="#FN4" class="notemark">*<span class="popup">Badam – ibrani mətnində <span class='tl'>şaqed</span> və sayıq – <span class='tl'>şoqed</span>.</span></a>   </div><div class='p'> <span class="verse" id="V13">13&#160;</span>Mənə yenə Rəbbin bu sözü nazil oldu: «Nə görürsən?» Mən dedim: «Şimaldan bu tərəfə yönəlmiş qaynar bir qazan görürəm».   <span class="verse" id="V14">14&#160;</span>Rəbb mənə dedi:  </div><div class='q'>«Bu ölkədə yaşayanların hamısının üzərinə  </div><div class='q'>Şimaldan bəla yağacaq.   </div><div class='q'> <span class="verse" id="V15">15&#160;</span>Çünki Mən şimal ölkələrinin bütün tayfalarını çağıracağam»  </div><div class='q'>Rəbb belə bəyan edir.  </div><div class='q'>«Hər biri gəlib öz taxtını  </div><div class='q'>Yerusəlim darvazalarının girişində,  </div><div class='q'>Onun bütün darvazalarının ətrafında  </div><div class='q'>Və bütün Yəhuda şəhərlərində quracaq.   </div><div class='q'> <span class="verse" id="V16">16&#160;</span>Bütün pisliklərinə görə  </div><div class='q'>Onların əleyhinə hökmlərimi bildirəcəyəm.  </div><div class='q'>Çünki Məndən üz döndərib başqa allahlara buxur yandıraraq  </div><div class='q'>Öz əl işlərinə səcdə etdilər.   </div><div class='p'> <span class="verse" id="V17">17&#160;</span>Sən belini qurşayıb qalx, sənə əmr edəcəyim bütün şeyləri onlara söylə. Onlardan qorxma, yoxsa Mən də səni onların önündə qorxuya salacağam.   <span class="verse" id="V18">18&#160;</span>Budur, Mən bu gün səni bütün ölkənin – Yəhuda padşahlarının, bu yerin başçılarının, kahinlərinin və ölkə xalqının əleyhinə qalalı şəhər, dəmir sütun və tunc divar etdim.   <span class="verse" id="V19">19&#160;</span>Onlar səninlə vuruşacaq, ancaq gücləri çatmayacaq, çünki səni qurtarmaq üçün Mən səninlə olacağam» Rəbb belə bəyan edir.   </div><ul class='tnav'>
<li><a href='index.htm'>YEREMYA</a></li>
<li><a href='ISA66.htm'>&lt;</a></li>
<li><a href='JER.htm'>1</a></li>
<li><a href='JER02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">1:2</a>
<span class="xt"><a href='2KI22.htm#V3'>2Pad. 22:3</a>–<a href='2KI23.htm#V27'>23:27</a>; <a href='2CH34.htm#V8'>2Saln. 34:8</a>–<a href='2CH35.htm#V19'>35:19</a></span></p>
<p class="x" id="FN2"><span class="notemark">*</span><a class="notebackref" href="#V3">1:3</a>
<span class="xt"><a href='2KI23.htm#V36'>2Pad. 23:36</a>–<a href='2KI24.htm#V7'>24:7</a>; <a href='2CH36.htm#V5'>2Saln. 36:5-8</a></span></p>
<p class="x" id="FN3"><span class="notemark">*</span><a class="notebackref" href="#V3">1:3</a>
<span class="xt"><a href='2KI24.htm#V18'>2Pad. 24:18</a>–<a href='2KI25.htm#V21'>25:21</a>; <a href='2CH36.htm#V11'>2Saln. 36:11-21</a> </span></p>
<p class="f" id="FN4"><span class="notemark">*</span><a class="notebackref" href="#V12">1:12</a>
<span class="fq">Badam </span><span class="ft">– ibrani mətnində şaqed </span><span class="ft">və </span><span class="fq">sayıq </span><span class="ft">– şoqed.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
