<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN18.htm'>&lt;</a></li>
<li><a href='GEN.htm'>19</a></li>
<li><a href='GEN20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Sodom və Homorranın məhv olması </div> <div class='p'> <span class="verse" id="V1">1&#160;</span>Axşam iki mələk Sodoma gəldi. Lut şəhərin darvazası yanında oturmuşdu. O, mələkləri gördü, qalxıb onları qarşıladı və yerə qədər əyilib dedi:   <span class="verse" id="V2">2&#160;</span>«Ağalarım, qulunuzun evinə girib gecələyin və ayaqlarınızı yuyun. Səhər qalxıb yolunuza davam edərsiniz». Onlar dedilər: «Yox, biz gecəni şəhər meydanında keçirəcəyik».   <span class="verse" id="V3">3&#160;</span>Lut onları çox dilə tutdu, axırda onlar Lutla birgə onun evinə getdilər. Lut onları qonaq edib mayasız çörəklər bişirdi və onlar yedilər.   <span class="verse" id="V4">4&#160;</span>Ancaq onlar yatmazdan əvvəl cavandan tutmuş qocaya qədər Sodom şəhərinin hər məhəlləsindən olan kişilər evi əhatəyə aldılar.   <span class="verse" id="V5">5&#160;</span>Adamlar Lutu çağırıb ona dedilər: «Bu gecə sənin yanına gələn adamlar haradadır? Onları bizim yanımıza gətir ki, onlarla yaxınlıq edək».   <span class="verse" id="V6">6&#160;</span>Lut bayıra – onların yanına çıxıb arxasınca qapını örtdü.   <span class="verse" id="V7">7&#160;</span>O dedi: «Qardaşlarım, pislik etməyin.   <span class="verse" id="V8">8&#160;</span>Mənim ərə getməmiş iki qızım var. Qızlarımı sizin yanınıza gətirim, onlara nə istəyirsiniz, edin. Ancaq bu adamlara toxunmayın, çünki onlar mənim evimin qonaqlarıdır».   <span class="verse" id="V9">9&#160;</span>Kişilər qışqırıb dedilər: «Geri çəkil! Bu adam burada qəribdir, ancaq ağalıq edir. İndi səninlə onlardan da pis rəftar edəcəyik». Onlar Luta hücum edib qapını qırmaq üçün yaxınlaşdılar.   <span class="verse" id="V10">10&#160;</span>Onda içəridəki mələklər əllərini uzadıb Lutu evin içinə – öz yanlarına saldılar və qapını bağladılar.   <span class="verse" id="V11">11&#160;</span>Evin qapısı arxasında duran adamları kiçikdən tutmuş böyüyə qədər kor etdilər. Bu səbəbdən adamlar qapını tapa bilmədilər.   </div><div class='p'> <span class="verse" id="V12">12&#160;</span>Mələklər Luta dedilər: «Burada daha kimin var? Bu şəhərdə kürəkənlərin, oğulların, qızların – nəslindən olan hər kəs varsa, hamısını bu yerdən çıxart,   <span class="verse" id="V13">13&#160;</span>çünki biz bu yeri məhv edəcəyik. Bu xalqın əleyhinə qalxan fəryad Rəbbə gəlib çatmışdır, buna görə də Rəbb bizi göndərib ki, onu məhv edək».   <span class="verse" id="V14">14&#160;</span>Lut gedib qızlarını almaq istəyən kürəkənlərinə dedi: «Qalxıb bu yerdən çıxın, çünki Rəbb şəhəri məhv edəcək». Ancaq kürəkənləri güman etdilər ki, o zarafat edir.   </div><div class='p'> <span class="verse" id="V15">15&#160;</span>Səhər açılanda mələklər Lutu tələsdirərək dedilər: «Qalx yanındakı arvadını və iki qızını götür get, yoxsa şəhərdəkilərin günahlarına görə məhv olacaqsan».   <span class="verse" id="V16">16&#160;</span><a href="#FN1" class="notemark">*<span class="popup">2Pet. 2:7</span></a> Lut yavaş tərpəndi. Rəbb ona mərhəmət etdiyinə görə həmin şəxslər onun, arvadının və iki qızının əlindən tutub şəhərdən kənara çıxartdılar.   <span class="verse" id="V17">17&#160;</span>Onları çıxaran zaman mələklərdən biri dedi: «Öz canını qurtar, arxana baxma. Bu düzənliyin heç yerində qalma, dağa qalx, yoxsa həlak olarsan».   <span class="verse" id="V18">18&#160;</span>Lut onlara dedi: «Aman, ağam!   <span class="verse" id="V19">19&#160;</span>İndi bu qulun sənin gözündə lütf tapdı və canımı xilas etməklə mənə göstərdiyin xeyirxahlığını çoxaltdın. Ancaq dağa çata bilmərəm, çünki bəla mənə də yetişə bilər və həlak olaram.   <span class="verse" id="V20">20&#160;</span>Yaxınlıqda qaça biləcəyim kiçik bir şəhər var. Qoy oraya qaçıb canımı qurtarım. Axı o şəhər kiçikdir».   <span class="verse" id="V21">21&#160;</span>Mələklərdən biri Luta dedi: «Sənin xatirinə bunu da edərəm: dediyin şəhəri dağıtmaram.   <span class="verse" id="V22">22&#160;</span>Tez ol, oraya qaç! Sən oraya çatmamış Mən bir şey etməyəcəyəm». Buna görə də o şəhər Soar <a href="#FN2" class="notemark">*<span class="popup">Soar – ibrani dilində kiçik.</span></a> adlandı.   <span class="verse" id="V23">23&#160;</span>Günəş doğanda Lut Soara gəldi.   </div><div class='p'> <span class="verse" id="V24">24&#160;</span><a href="#FN3" class="notemark">*<span class="popup">Mat. 10:15; 11:23-24; Luka 10:12; 17:29; 2Pet. 2:6; Yəhd. 7</span></a> Rəbb Sodom və Homorranın üzərinə göydən odlu kükürd yağdırdı,   <span class="verse" id="V25">25&#160;</span>bu şəhərləri, bütün düzənliyi, oranın bütün sakinlərini və torpaqda bitən hər şeyi məhv etdi.   <span class="verse" id="V26">26&#160;</span><a href="#FN4" class="notemark">*<span class="popup">Luka 17:32</span></a> Ancaq Lutun arvadı dönüb geriyə baxdı və duz sütununa çevrildi.   </div><div class='p'> <span class="verse" id="V27">27&#160;</span>İbrahim səhər erkən qalxıb Rəbbin önündə durduğu yerə getdi.   <span class="verse" id="V28">28&#160;</span>Oradan Sodom və Homorraya, bütün düzənliyə baxdı. O, yerdən kürə tüstüsü kimi bir tüstü qalxdığını gördü.   </div><div class='p'> <span class="verse" id="V29">29&#160;</span>Allah düzənlikdəki şəhərləri məhv etdiyi zaman İbrahimi xatırladı, buna görə də Lutun yaşadığı şəhərləri dağıdarkən onu fəlakət içindən çıxartdı.   </div><div class='s'>Lut və onun qızları </div> <div class='p'> <span class="verse" id="V30">30&#160;</span>Lut iki qızı ilə birgə Soardan çıxıb dağda yaşadı, çünki Soarda yaşamaqdan qorxurdu. O, iki qızı ilə bir mağarada qaldı.   <span class="verse" id="V31">31&#160;</span>Onun böyük qızı kiçiyinə dedi: «Atamız qocalıb və bu dünyada insan adətinə görə yanımıza girməyə bir kişi yoxdur.   <span class="verse" id="V32">32&#160;</span>Gəl atamıza şərab içirək və onunla yataq ki, öz atamızdan nəslimiz olsun».   <span class="verse" id="V33">33&#160;</span>Onlar o gecə atalarına şərab içirdilər. Böyük qız içəri girib atası ilə yatdı, atası isə onun nə vaxt yatıb-durduğunu bilmədi.   <span class="verse" id="V34">34&#160;</span>O biri gün böyük qız kiçiyinə dedi: «Mən dünən gecə atamla yatdım. Gəl bu gecə də ona şərab içirək və sən də onunla yat ki, öz atamızdan nəslimiz olsun».   <span class="verse" id="V35">35&#160;</span>O gecə yenə atalarına şərab içirdilər. Kiçik qız qalxıb onunla yatdı, atası isə onun nə vaxt yatıb-durduğunu bilmədi.   </div><div class='p'> <span class="verse" id="V36">36&#160;</span>Lutun iki qızı beləcə atalarından hamilə oldu.   <span class="verse" id="V37">37&#160;</span>Böyük qız bir oğul doğdu və onun adını Moav qoydu. O, indiki Moavlıların əcdadıdır.   <span class="verse" id="V38">38&#160;</span>Kiçik qız da bir oğul doğdu və onun adını Ben-Ammi qoydu. O, indiki Ammonluların əcdadıdır.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN18.htm'>&lt;</a></li>
<li><a href='GEN.htm'>19</a></li>
<li><a href='GEN20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V16">19:16</a>
<span class="xt"><a href='2PE02.htm#V7'>2Pet. 2:7</a></span></p>
<p class="f" id="FN2"><span class="notemark">*</span><a class="notebackref" href="#V22">19:22</a>
<span class="fq">Soar </span><span class="ft">– ibrani dilində </span><span class="fq">kiçik.</span></p>
<p class="x" id="FN3"><span class="notemark">*</span><a class="notebackref" href="#V24">19:24</a>
<span class="xt"><a href='MAT10.htm#V15'>Mat. 10:15</a>; <a href='MAT11.htm#V23'>11:23-24</a>; <a href='LUK10.htm#V12'>Luka 10:12</a>; <a href='LUK17.htm#V29'>17:29</a>; <a href='2PE02.htm#V6'>2Pet. 2:6</a>; <a href='JUD01.htm#V7'>Yəhd. 7</a></span></p>
<p class="x" id="FN4"><span class="notemark">*</span><a class="notebackref" href="#V26">19:26</a>
<span class="xt"><a href='LUK17.htm#V32'>Luka 17:32</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
