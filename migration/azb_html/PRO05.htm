<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SÜLEYMANIN MƏSƏLLƏRİ 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO04.htm'>&lt;</a></li>
<li><a href='PRO.htm'>5</a></li>
<li><a href='PRO06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Əxlaqsızlıqdan uzaqlaş </div> <div class='q'> <span class="verse" id="V1">1&#160;</span>Oğlum, mənim hikmətimə diqqət yetir,  </div><div class='q'>Qulağını müdrik sözlərimə tərəf çevir.   </div><div class='q'> <span class="verse" id="V2">2&#160;</span>Onda dərrakəyə bağlanarsan,  </div><div class='q'>Dilin biliyi kənara atmaz.   </div><div class='q'> <span class="verse" id="V3">3&#160;</span>Əxlaqsız qadının dodağından sanki bal axır,  </div><div class='q'>Dili şirin, yağdan yumşaqdır.   </div><div class='q'> <span class="verse" id="V4">4&#160;</span>Amma aqibəti yovşan kimi acıdır,  </div><div class='q'>İkiağızlı qılınc kimi kəskindir.   </div><div class='q'> <span class="verse" id="V5">5&#160;</span>Onun ayaqları ölümə aparır,  </div><div class='q'>Onun addımları ölülər diyarına çatır.   </div><div class='q'> <span class="verse" id="V6">6&#160;</span>Həyat yoluna fikir vermir,  </div><div class='q'>Yolları dolaşıqdır, özü də bilmir.   </div><div class='b'> &#160; </div> <div class='q'> <span class="verse" id="V7">7&#160;</span>İndi, ey övladlar, mənə qulaq asın,  </div><div class='q'>Dilimdən çıxan sözlərdən yayınmayın.   </div><div class='q'> <span class="verse" id="V8">8&#160;</span>Belə qadından uzaq ol,  </div><div class='q'>Evinin qapısına yaxın getmə.   </div><div class='q'> <span class="verse" id="V9">9&#160;</span>Yoxsa şərəfini yadlara verərsən,  </div><div class='q'>Ömrünü zalımlara sərf edərsən.   </div><div class='q'> <span class="verse" id="V10">10&#160;</span>Sənin var-yoxunu yadlar yeyər,  </div><div class='q'>Qazancın özgənin evinə gedər.   </div><div class='q'> <span class="verse" id="V11">11&#160;</span>Ömrünün sonu çatanda,  </div><div class='q'>Canında taqət qalmayanda  </div><div class='q'>Ah-nalə çəkərək belə deyərsən:   </div><div class='q'> <span class="verse" id="V12">12&#160;</span>«Mən də tərbiyəyə nifrət etdim,  </div><div class='q'>Ürəyimdə məzəmmətlərə güldüm!   </div><div class='q'> <span class="verse" id="V13">13&#160;</span>Müəllimimin sözünə baxmadım,  </div><div class='q'>Tərbiyəçilərimə qulaq asmadım.   </div><div class='q'> <span class="verse" id="V14">14&#160;</span>Camaatın və icmanın arasında  </div><div class='q'>Az qala hər cür bəlaya düşəcəkdim».   </div><div class='s'>Arvadına vəfalı ol </div> <div class='q'> <span class="verse" id="V15">15&#160;</span>Öz su anbarından,  </div><div class='q'>Öz quyunun içməli suyundan iç.   </div><div class='q'> <span class="verse" id="V16">16&#160;</span>Niyə sənin qaynaqların küçələrə,  </div><div class='q'>Su arxların meydanlara axıb getsin?   </div><div class='q'> <span class="verse" id="V17">17&#160;</span>Onlar yalnız səninki olsun,  </div><div class='q'>Yadlara paylama.   </div><div class='q'> <span class="verse" id="V18">18&#160;</span>Qoy çeşmən bərəkətli olsun,  </div><div class='q'>Gənc ikən evləndiyin arvadınla xoşbəxt yaşa!   </div><div class='q'> <span class="verse" id="V19">19&#160;</span>Sevimli maralın, gözəl ceyranın  </div><div class='q'>Həmişə səni öz döşləri ilə doydursun,  </div><div class='q'>Onun eşqi ilə məst ol.   </div><div class='q'> <span class="verse" id="V20">20&#160;</span>Oğlum, niyə əxlaqsız qadınla məst olmalısan,  </div><div class='q'>Yad arvadı qoynuna almalısan?   </div><div class='b'> &#160; </div> <div class='q'> <span class="verse" id="V21">21&#160;</span>İnsanların yolları Rəbbin gözü qarşısındadır,  </div><div class='q'>Onların hər addımlarını yoxlayır.   </div><div class='q'> <span class="verse" id="V22">22&#160;</span>Şər insan öz təqsirlərinə görə tutular,  </div><div class='q'>Günahının kəməndinə dolanar.   </div><div class='q'> <span class="verse" id="V23">23&#160;</span>Tərbiyəsizliyi üzündən həlak olar,  </div><div class='q'>Hədsiz səfehliyi üzündən azar.   </div><ul class='tnav'>
<li><a href='index.htm'>SÜLEYMANIN MƏSƏLLƏRİ</a></li>
<li><a href='PRO04.htm'>&lt;</a></li>
<li><a href='PRO.htm'>5</a></li>
<li><a href='PRO06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
