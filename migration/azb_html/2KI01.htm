<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İKİNCİ PADŞAHLAR 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İKİNCİ PADŞAHLAR</a></li>
<li><a href='1KI22.htm'>&lt;</a></li>
<li><a href='2KI.htm'>1</a></li>
<li><a href='2KI02.htm'>&gt;</a></li>
</ul>
<div class="main">
 <div class='mt'>İKİNCİ PADŞAHLAR  </div><div class='mt2'>KİTABI  </div><div class='imt'>GİRİŞ  </div><div class='ip'><span class='bk'>«2 Padşahlar»</span> Kitabı Yəhuda və İsrail padşahlıqlarının tarixini davam etdirir.  </div><div class='ip'>Kitabdakı hadisələr miladdan əvvəl <span class='sc'>IX</span> əsrin ortalarından 586-cı ildə Yəhuda padşahlığının süqutuna qədər olan dövrü əhatə edir. Kitabda həmçinin 722-ci ildə İsrail padşahlığının süqutu təsvir edilir.  </div><div class='ip'>Yəhuda və İsrail padşahları ilə xalqın Allaha sədaqətsizliyi üzündən millətin başına bu bəlalar gəlmişdi. Yerusəlimin dağıdılması və Yəhuda xalqının əksəriyyətinin sürgün edilməsi İsraillilərin tarixində ən mühüm hadisələrdən biridir.  </div><div class='ip'><span class='bk'>«2 Padşahlar»</span> Kitabında İlyasın ardıcılı olan Elişa Rəbb tərəfindən peyğəmbərliyə seçilir.  </div><div class='iot'>Kitabın məzmunu  </div><div class='io2'>1:1–17:41 Bölünmüş padşahlıq  </div><div class='io3'>1:1–8:15 Elişa peyğəmbər  </div><div class='io3'>8:16–17:4 Yəhuda və İsrail padşahları  </div><div class='io3'>17:5-41 Samariyanın süqutu  </div><div class='io2'>18:1–25:30 Yəhuda padşahlığı  </div><div class='io3'>18:1–21:26 Xizqiyadan Yoşiyaya qədər olan dövr  </div><div class='io3'>22:1–23:30 Yoşiyanın hökmranlıq etməsi  </div><div class='io3'>23:31–24:20 Yəhudanın axırıncı padşahları  </div><div class='io3'>25:1-30 Yerusəlimin süqutu   
</div><div class='chapterlabel' id="V0"> 1</div><div class='s'>Rəbbin padşah Axazyanı cəzalandırması </div> <div class='p'> <span class="verse" id="V1">1&#160;</span>İsrail padşahı Axavın ölümündən sonra Moav İsrailə qarşı üsyan qaldırdı.   </div><div class='p'> <span class="verse" id="V2">2&#160;</span>Padşah Axazya Samariyada olan yuxarı otağındakı barmaqlığı olan pəncərədən yıxılıb yaralandı. O, qasidlərinə «Gedin, Eqron allahı Baal-Zevuvdan<a href="#FN1" class="notemark">*<span class="popup">Baal-Zevuv – ibrani dilində milçəklərin ağası mənasında olub İsraillilərin Baal-Zevul (yüksək yerin ağası) adlı bir Filişt bütünə verdikləri addır.</span></a> soruşun, bu yaram sağalacaqmı?» deyib onları göndərdi.   <span class="verse" id="V3">3&#160;</span>Rəbbin mələyi Tişbeli İlyasa dedi: «Qalx Samariya padşahının qasidlərini qarşılamaq üçün çıx və onlara de: “İsraildə Allah yoxdur ki, Eqron allahı Baal-Zevuva müraciət etməyə gedirsiniz?”   <span class="verse" id="V4">4&#160;</span>Buna görə də Rəbb belə deyir: “Üstündə uzandığın yataqdan qalxa bilməyəcəksən, çünki hökmən öləcəksən!”» İlyas getdi.   </div><div class='p'> <span class="verse" id="V5">5&#160;</span>Qasidlər padşahın yanına qayıtdılar. Padşah onlara dedi: «Niyə geri qayıtdınız?»   <span class="verse" id="V6">6&#160;</span>Ona dedilər: «Bir adam bizi qarşılamağa çıxdı və bizə dedi: “Sizi göndərən padşahın yanına qayıdıb ona söyləyin ki, Rəbb belə deyir: ‹İsraildə Allah yoxdur ki, Eqron allahı Baal-Zevuva müraciət etmək üçün qasidlər göndərdin?› Buna görə də üstündə uzandığın yataqdan qalxa bilməyəcəksən, çünki hökmən öləcəksən!”»   <span class="verse" id="V7">7&#160;</span>Padşah onlara dedi: «Sizi qarşılamağa çıxan və sizə bu sözləri söyləyən adam nə qiyafədə idi?»   <span class="verse" id="V8">8&#160;</span><a href="#FN2" class="notemark">*<span class="popup">Mat. 3:4; Mark 1:6</span></a> Ona dedilər: «Tüklü bir adam idi, belinə dəri qurşaq bağlamışdı». Padşah dedi: «O, Tişbeli İlyasdır».   </div><div class='p'> <span class="verse" id="V9">9&#160;</span>Padşah bir əllibaşı ilə əlli adamını İlyasın yanına göndərdi. Əllibaşı onun yanına qalxdı. İlyas təpənin başında oturmuşdu. Əllibaşı ona dedi: «Ey Allah adamı, padşah “aşağı düş” deyir».   <span class="verse" id="V10">10&#160;</span><a href="#FN3" class="notemark">*<span class="popup">Luka 9:54</span></a> İlyas əllibaşıya cavab verib dedi: «Əgər mən Allah adamıyamsa, göydən od yağsın, səni və əlli adamını tələf etsin!» Onda göydən od yağdı, əllibaşı ilə əlli adamını tələf etdi.   <span class="verse" id="V11">11&#160;</span>Padşah başqa bir əllibaşı ilə əlli adamını onun yanına göndərdi. Əllibaşı ona dedi: «Ey Allah adamı, padşah belə deyir: “Tez aşağı düş”».   <span class="verse" id="V12">12&#160;</span>İlyas onlara cavab verib dedi: «Əgər mən Allah adamıyamsa, göydən od yağsın, səni və əlli adamını tələf etsin!» Onda göydən Allahın odu yağdı, əllibaşı ilə əlli adamını tələf etdi.   <span class="verse" id="V13">13&#160;</span>Padşah yenə üçüncü bir əllibaşı ilə əlli adamını göndərdi. Üçüncü əllibaşı qalxıb gəldi, İlyasın qarşısında diz çökdü və ona yalvarıb dedi: «Ey Allah adamı, xahiş edirəm, mənim və bu əlli qulunun canına yazığın gəlsin.   <span class="verse" id="V14">14&#160;</span>Göydən od yağıb əvvəl gələn iki əllibaşını və onların hərəsinin əlli adamını tələf etdi. İndi mənim canıma yazığın gəlsin».   </div><div class='p'> <span class="verse" id="V15">15&#160;</span>Rəbbin mələyi İlyasa dedi: «Onunla birgə aşağı düş, ondan qorxma». İlyas qalxıb aşağı düşdü və əllibaşı ilə birgə padşahın yanına gəldi.   <span class="verse" id="V16">16&#160;</span>Ona dedi: «Rəbb belə deyir: “İsraildə sözünü soruşmağa Allah yoxdur ki, Eqron allahı Baal-Zevuvdan soruşmaq üçün qasidlər göndərdin? Buna görə də üstündə uzandığın yataqdan qalxa bilməyəcəksən, çünki hökmən öləcəksən!”»   </div><div class='p'> <span class="verse" id="V17">17&#160;</span>İlyasın söylədiyi Rəbbin sözünə görə Axazya öldü. Oğlu olmadığı üçün yerinə Axavın oğlu Yehoram padşah oldu. Bu da Yəhuda padşahı Yehoşafat oğlu Yehoramın padşahlığının ikinci ilində oldu.   <span class="verse" id="V18">18&#160;</span>Axazyanın qalan işləri İsrail padşahlarının salnamələr kitabında yazılmışdır.   </div><ul class='tnav'>
<li><a href='index.htm'>İKİNCİ PADŞAHLAR</a></li>
<li><a href='1KI22.htm'>&lt;</a></li>
<li><a href='2KI.htm'>1</a></li>
<li><a href='2KI02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">1:2</a>
<span class="fq">Baal-Zevuv </span><span class="ft">– ibrani dilində </span><span class="fq">milçəklərin ağası </span><span class="ft">mənasında olub İsraillilərin Baal-Zevul (yüksək yerin ağası) adlı bir Filişt bütünə verdikləri addır.</span></p>
<p class="x" id="FN2"><span class="notemark">*</span><a class="notebackref" href="#V8">1:8</a>
<span class="xt"><a href='MAT03.htm#V4'>Mat. 3:4</a>; <a href='MRK01.htm#V6'>Mark 1:6</a></span></p>
<p class="x" id="FN3"><span class="notemark">*</span><a class="notebackref" href="#V10">1:10</a>
<span class="xt"><a href='LUK09.htm#V54'>Luka 9:54</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
