<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LUKA 20</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LUKA</a></li>
<li><a href='LUK19.htm'>&lt;</a></li>
<li><a href='LUK.htm'>20</a></li>
<li><a href='LUK21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>İsanın səlahiyyəti </div> <div class='r'>(Mat. 21:23-27; Mark 11:27-33)  </div><div class='p'> <span class="verse" id="V1">1&#160;</span>Günlərin birində İsa məbəddə xalqa təlim öyrədir və Müjdəni yayırdı. Başçı kahinlər, ilahiyyatçılarla ağsaqqallar yaxınlaşıb   <span class="verse" id="V2">2&#160;</span>Ona dedilər: «De görək, Sən bu işləri hansı səlahiyyətlə edirsən? Sənə bu səlahiyyəti kim verib?»   <span class="verse" id="V3">3&#160;</span>İsa onlara belə cavab verdi: «Mən də sizə bir sual verəcəyəm. Mənə deyin:   <span class="verse" id="V4">4&#160;</span>Yəhyanın vəftizi göydən idimi, yoxsa insanlardan?»   <span class="verse" id="V5">5&#160;</span>Onlarsa öz aralarında müzakirə edərək belə dedilər: «Əgər desək “göydən”, “Bəs nə üçün ona inanmadınız?” deyəcək.   <span class="verse" id="V6">6&#160;</span>Amma desək “insanlardan”, bütün xalq bizi daşqalaq edər. Çünki xalq Yəhyanın peyğəmbər olmasına əmindir».   <span class="verse" id="V7">7&#160;</span>Axırda Ona cavab verdilər: «Biz bilmirik haradandır».   <span class="verse" id="V8">8&#160;</span>İsa da onlara dedi: «Bunları hansı səlahiyyətlə etdiyimi Mən də sizə demirəm».   </div><div class='s'>Pis bağbanlar məsəli </div> <div class='r'>(Mat. 21:33-46; Mark 12:1-12)  </div><div class='p'> <span class="verse" id="V9">9&#160;</span><a href="#FN1" class="notemark">*<span class="popup">Yeş. 5:1-7</span></a>İsa xalqa belə bir məsəl çəkməyə başladı: «Bir adam üzüm bağı saldı və bağı bağbanlara icarəyə verərək uzun müddətə başqa ölkəyə getdi.   <span class="verse" id="V10">10&#160;</span>Məhsul vaxtı çatanda bağbanların yanına bir qul göndərdi ki, onlar üzüm bağının məhsulundan bir qədərini ona versinlər. Lakin bağbanlar qulu döyərək əliboş geri qaytardılar.   <span class="verse" id="V11">11&#160;</span>Bağ sahibi başqa bir qul göndərdi, amma onlar bunu da döyüb biabır etdilər və əliboş geri qaytardılar.   <span class="verse" id="V12">12&#160;</span>O, üçüncüsünü də göndərdi, amma onlar onu da yaralayıb qovdular.   <span class="verse" id="V13">13&#160;</span>Onda bağ sahibi dedi: “Mən nə edim? Qoy öz sevimli oğlumu göndərim, bəlkə ona hörmət edərlər”.   <span class="verse" id="V14">14&#160;</span>Amma bağbanlar onu gördükdə öz aralarında danışıb dedilər: “Varis budur. Gəlin onu öldürək ki, miras bizə qalsın”.   <span class="verse" id="V15">15&#160;</span>Beləcə onu bağdan kənara çıxarıb öldürdülər. Beləliklə, bağ sahibi onlara nə edəcək?   <span class="verse" id="V16">16&#160;</span>Gəlib həmin bağbanları həlak edəcək və bağı başqalarına verəcək». Bunu eşidənlərsə dedilər: «Qoy belə olmasın».   </div><div class='p'> <span class="verse" id="V17">17&#160;</span><a href="#FN2" class="notemark">*<span class="popup">Zəb. 118:22</span></a>Amma İsa onların gözlərinin içinə baxıb dedi: «Bəs bu Yazının mənası nədir?  </div><div class='q'>“Bənnaların rədd etdiyi daş  </div><div class='q'>Guşədaşı olub”.   </div><div class='m'> <span class="verse" id="V18">18&#160;</span>Bu daşın üstünə yıxılan hər kəs parçalanacaq, daşsa kimin üzərinə düşərsə, onu əzəcək».   </div><div class='p'> <span class="verse" id="V19">19&#160;</span>İlahiyyatçılar və başçı kahinlər başa düşdülər ki, İsa bu məsəli onlar barədə söylədi. Ona görə də həmin an Onu yaxalamaq üçün yol axtardılar, lakin xalqdan qorxdular.   </div><div class='s'>Hər kəsin öz haqqı </div> <div class='r'>(Mat. 22:15-22; Mark 12:13-17)  </div><div class='p'> <span class="verse" id="V20">20&#160;</span>İsanı güdürdülər və yanına özlərini dürüst insan kimi göstərən bir neçə casus göndərdilər. Onu dediyi söz üstə tutub valinin hökm və səlahiyyətinə təslim etmək məqsədləri var idi.   <span class="verse" id="V21">21&#160;</span>Onlar İsadan soruşdular: «Müəllim, biz bilirik ki, Sən düz danışırsan, təlim öyrədirsən və heç kimə tərəfkeşlik etmirsən, lakin Allahın yolunu həqiqətə görə öyrədirsən.   <span class="verse" id="V22">22&#160;</span>Bizim üçün qeysərə vergi verməyə icazə var ya yox?»   <span class="verse" id="V23">23&#160;</span>Amma İsa onların hiyləsini başa düşüb belə dedi:<a href="#FN3" class="notemark">*<span class="popup">dedi – bəzi əlyazmalarda dedi: «Məni niyə sınağa çəkirsiniz? (Mat. 22:18; Mark 12:15).</span></a>   <span class="verse" id="V24">24&#160;</span>«Mənə bir dinar göstərin. Onun üstündəki təsvir və yazı kimindir?» Onlar cavab verdilər: «Qeysərin».   <span class="verse" id="V25">25&#160;</span>İsa onlara dedi: «Onda qeysərin haqqını qeysərə, Allahın haqqını Allaha verin».   <span class="verse" id="V26">26&#160;</span>İsanı xalq qarşısında söz üstə tuta bilmədilər və Onun cavabına heyrət edib susdular.   </div><div class='s'>Dirilmə haqqında sual </div> <div class='r'>(Mat. 22:23-33; Mark 12:18-27)  </div><div class='p'> <span class="verse" id="V27">27&#160;</span><a href="#FN4" class="notemark">*<span class="popup">Qanun. 25:5; Həv. 23:8</span></a>Dirilmənin olmadığını iddia edən sadukeylərdən bəzisi İsanın yanına gəlib soruşdu:   <span class="verse" id="V28">28&#160;</span>«Müəllim, Musa bizim üçün belə yazmışdı: “Əgər bir adamın evli qardaşı övladsız ölsə, o biri qardaş dul qalmış arvadı alıb ölən qardaşın nəslini davam etdirsin”.   <span class="verse" id="V29">29&#160;</span>Yeddi qardaş var idi. Birincisi bir arvad aldı və övladsız öldü.   <span class="verse" id="V30">30&#160;</span>İkincisi də,<a href="#FN5" class="notemark">†<span class="popup">İkincisi də – bəzi əlyazmalarda İkincisi də bu arvadı aldı, amma övladsız öldü.</span></a>   <span class="verse" id="V31">31&#160;</span>üçüncüsü də bu arvadla evləndi. Beləcə yeddisi də özündən sonra övlad qoymadan öldü.   <span class="verse" id="V32">32&#160;</span>Hamısından sonra bu qadın da öldü.   <span class="verse" id="V33">33&#160;</span>Ölülər diriləndə bu qadın onlardan hansının arvadı olacaq? Çünki yeddi qardaşın yeddisi də bu qadını almışdı».   </div><div class='p'> <span class="verse" id="V34">34&#160;</span>İsa onlara belə cavab verdi: «Bu dövrün insanları evlənir və ərə gedir.   <span class="verse" id="V35">35&#160;</span>Amma gələcək dövrə yetişməyə və ölülər arasından dirilməyə layiq sayılanlarsa nə evlənəcək, nə də ərə gedəcək.   <span class="verse" id="V36">36&#160;</span>Artıq ölə də bilməzlər, çünki mələklərə bənzəyirlər və dirilmə övladları olduqlarına görə onlar Allahın övladlarıdır.   <span class="verse" id="V37">37&#160;</span><a href="#FN6" class="notemark">*<span class="popup">Çıx. 3:6</span></a>Amma ölülərin dirildiyini Musa da kolla bağlı əhvalatda Rəbbi “İbrahimin Allahı, İshaqın Allahı və Yaqubun Allahı” adlandıraraq göstərib.   <span class="verse" id="V38">38&#160;</span>Allah ölülərin deyil, dirilərin Allahıdır. Çünki Onun yanında hamı diridir».   </div><div class='p'> <span class="verse" id="V39">39&#160;</span>İlahiyyatçılardan bəzisi buna cavab olaraq dedi: «Müəllim, Sən nə gözəl dedin».   <span class="verse" id="V40">40&#160;</span>Daha İsadan bir şey soruşmağa cəsarət etmədilər.   </div><div class='s'>Məsih kimin Oğludur? </div> <div class='r'>(Mat. 22:41-46; Mark 12:35-37)  </div><div class='p'> <span class="verse" id="V41">41&#160;</span>Amma İsa onlara dedi: «Niyə Məsih Davudun Oğludur deyirlər?   <span class="verse" id="V42">42-43&#160;</span><a href="#FN7" class="notemark">*<span class="popup">Zəb. 110:1</span></a>Axı Davud özü Zəbur kitabında  </div><div class='q'>“Rəbb mənim Ağama dedi:  </div><div class='q'>‹Mən düşmənlərini ayaqlarının altına kətil kimi salanadək  </div><div class='q'>Sağımda otur›”  </div><div class='m'>deyib.   <span class="verse" id="V44">44&#160;</span>Deməli, Davud Ona “Ağa” deyə müraciət edir. O necə Davudun oğlu ola bilər?»   </div><div class='s'>İsa ilahiyyatçıları məzəmmət edir </div> <div class='r'>(Mat. 23:5-7; Mark 12:38-40)  </div><div class='p'> <span class="verse" id="V45">45&#160;</span>Bütün xalq bu sözləri dinləyəndə İsa Öz şagirdlərinə dedi:   <span class="verse" id="V46">46&#160;</span>«İlahiyyatçılardan özünüzü gözləyin. Onlar uzun paltarlarda gəzməyi xoşlayar, bazar meydanlarında salam almağı və sinaqoqlarda baş kürsüləri, ziyafətlərdə yuxarı başı tutmağı sevərlər.   <span class="verse" id="V47">47&#160;</span>Onlar dul qadınların evlərini yeyib-dağıdar və özlərini göstərmək üçün uzun-uzadı dua edərlər. Bu adamların cəzası daha ağır olacaq».   </div><ul class='tnav'>
<li><a href='index.htm'>LUKA</a></li>
<li><a href='LUK19.htm'>&lt;</a></li>
<li><a href='LUK.htm'>20</a></li>
<li><a href='LUK21.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V9">20:9</a>
<span class="xt"><a href='ISA05.htm#V1'>Yeş. 5:1-7</a></span></p>
<p class="x" id="FN2"><span class="notemark">*</span><a class="notebackref" href="#V17">20:17</a>
<span class="xt"><a href='PSA118.htm#V22'>Zəb. 118:22</a></span></p>
<p class="f" id="FN3"><span class="notemark">*</span><a class="notebackref" href="#V23">20:23</a>
<span class="fq">dedi </span><span class="ft">– bəzi əlyazmalarda </span><span class="fq">dedi: «Məni niyə sınağa çəkirsiniz? </span><span class="ft">(<a href='MAT22.htm#V18'>Mat. 22:18</a>; <a href='MRK12.htm#V15'>Mark 12:15</a>).</span></p>
<p class="x" id="FN4"><span class="notemark">*</span><a class="notebackref" href="#V27">20:27</a>
<span class="xt"><a href='DEU25.htm#V5'>Qanun. 25:5</a>; <a href='ACT23.htm#V8'>Həv. 23:8</a></span></p>
<p class="f" id="FN5"><span class="notemark">†</span><a class="notebackref" href="#V30">20:30</a>
<span class="fq">İkincisi də </span><span class="ft">– bəzi əlyazmalarda </span><span class="fq">İkincisi də bu arvadı aldı, amma övladsız öldü.</span></p>
<p class="x" id="FN6"><span class="notemark">*</span><a class="notebackref" href="#V37">20:37</a>
<span class="xt"><a href='EXO03.htm#V6'>Çıx. 3:6</a></span></p>
<p class="x" id="FN7"><span class="notemark">*</span><a class="notebackref" href="#V42">20:42-43</a>
<span class="xt"><a href='PSA110.htm#V1'>Zəb. 110:1</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
