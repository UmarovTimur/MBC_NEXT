<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YARADILIŞ 2</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YARADILIŞ</a></li>
<li><a href='GEN01.htm'>&lt;</a></li>
<li><a href='GEN.htm'>2</a></li>
<li><a href='GEN03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>Göylər və yer, oradakı hər şey beləcə tamamlandı.   <span class="verse" id="V2">2&#160;</span><a href="#FN1" class="notemark">*<span class="popup">İbr. 4:4,10</span></a> <a href="#FN2" class="notemark">*<span class="popup">Çıx. 20:11 </span></a> Allah yeddinci günə qədər gördüyü işləri qurtardı və yeddinci gün gördüyü işlərdən ayrılıb istirahət etdi.   <span class="verse" id="V3">3&#160;</span>Allah yeddinci günə bərəkət verdi və onu təqdis etdi, çünki gördüyü bütün yaratma işini qurtarıb həmin gün istirahət etdi.   </div><div class='s'>Adəm və Həvva Eden bağında </div> <div class='p'> <span class="verse" id="V4">4&#160;</span>Rəbb Allahın göyləri və yeri yaratmasının hekayəti belədir: Rəbb Allah göyləri və yeri yaradanda   <span class="verse" id="V5">5&#160;</span>yer üzündə heç bir bitki yox idi, heç bir çöl otu da bitmirdi, çünki Rəbb Allah yer üzünə hələ yağış göndərməmişdi və torpağı becərən insan da yaranmamışdı.   <span class="verse" id="V6">6&#160;</span>Amma yerdən su çıxırdı və bütün torpağı sulayırdı.   <span class="verse" id="V7">7&#160;</span><a href="#FN3" class="notemark">*<span class="popup">1Kor. 15:45</span></a> Rəbb Allah yerin torpağından insanı<a href="#FN4" class="notemark">*<span class="popup">İnsan – ibrani mətnində <span class='tl'>adam</span> sözü olub ilk insana verilən adı ifadə edir. Bu söz həm də torpaq – <span class='tl'>adama</span> sözünə bənzəyir.</span></a> düzəltdi və onun burnuna həyat nəfəsi üfürdü. Beləcə insan canlı varlıq oldu.   </div><div class='p'> <span class="verse" id="V8">8&#160;</span>Sonra Rəbb Allah şərqdə yerləşən Edendə bir bağ saldı və düzəltdiyi insanı orada yerləşdirdi.   <span class="verse" id="V9">9&#160;</span><a href="#FN5" class="notemark">*<span class="popup">Yar. 3:22; Vəhy 2:7; 22:2,14</span></a> Rəbb Allah torpaqda gözəl görünüşlü və yemək üçün şirin meyvəli cürbəcür ağaclar yetirdi. O həmçinin bağın ortasında həyat ağacını və xeyirlə şəri bilmə ağacını bitirdi.   </div><div class='p'> <span class="verse" id="V10">10&#160;</span>Bağı suvarmaq üçün Edendən bir çay çıxırdı, oradan isə dörd qola bölünürdü.   <span class="verse" id="V11">11&#160;</span>Onlardan birinin adı Pişondur. O bütün Xavila ölkəsini dolanaraq axır. Orada qızıl çıxır.   <span class="verse" id="V12">12&#160;</span>Bu ölkənin qızılı yaxşıdır. Burada həm də ətirli qatran və damarlı əqiq var.   <span class="verse" id="V13">13&#160;</span>İkinci çayın adı Gixondur. O, Kuş ölkəsini dolanaraq axır.   <span class="verse" id="V14">14&#160;</span>Üçüncü çayın adı Dəclədir. O, Aşşur ölkəsinin şərqindən axır. Dördüncü çay Fəratdır.   </div><div class='p'> <span class="verse" id="V15">15&#160;</span>Rəbb Allah insanı götürüb Eden bağına qoydu ki, oranı becərsin və saxlasın.   <span class="verse" id="V16">16&#160;</span>Rəbb Allah insana əmr edib dedi: «Bağdakı bütün ağacların bəhrəsindən istəyəndə yeyə bilərsən.   <span class="verse" id="V17">17&#160;</span>Ancaq xeyirlə şəri bilmə ağacının meyvəsindən yemə, çünki ondan yeyən gün hökmən öləcəksən».   </div><div class='p'> <span class="verse" id="V18">18&#160;</span>Rəbb Allah yenə dedi: «İnsanın tək olması yaxşı deyil, Mən ona münasib olan bir köməkçi yaradacağam».   <span class="verse" id="V19">19&#160;</span>Rəbb Allah bütün çöl heyvanlarını və göydəki bütün quşları torpaqdan düzəltdi. Sonra onları insanın yanına gətirdi ki, onun bunları necə adlandıracağını görsün. İnsan hər heyvana hansı adı qoydusa, o cür də adlandı.   <span class="verse" id="V20">20&#160;</span>İnsan bütün ev heyvanlarına, göydəki quşlara və bütün çöl heyvanlarına ad verdi, amma insana münasib olan bir köməkçi tapılmadı.   <span class="verse" id="V21">21&#160;</span>O zaman Rəbb Allah insana dərin yuxu göndərdi və o yuxuya getdi. Onda Rəbb Allah onun qabırğasının birini götürdü və yerini ətlə örtdü.   <span class="verse" id="V22">22&#160;</span>Rəbb Allah insandan götürdüyü qabırğadan qadını düzəltdi və onu insanın yanına gətirdi.   <span class="verse" id="V23">23&#160;</span>İnsan dedi:  </div><div class='q'>«Bax, nəhayət, bunun  </div><div class='q'>Sümüyü mənim sümüyümdən,  </div><div class='q'>Bədəni mənim bədənimdəndir.  </div><div class='q'>Adına “qadın” deyiləcək,  </div><div class='q'>Çünki o, kişidən<a href="#FN6" class="notemark">†<span class="popup">Kişi – ibrani mətnində <span class='tl'>iş</span>, qadın – <span class='tl'>işşa</span>.</span></a> götürülüb».   </div><div class='p'> <span class="verse" id="V24">24&#160;</span><a href="#FN7" class="notemark">*<span class="popup">Mat. 19:4-5; Mark 10:7-8; 1Kor. 6:16; Ef. 5:31</span></a> Buna görə də kişi öz ata-anasını tərk edib arvadına qovuşacaq və onlar bir bədən olacaq.   <span class="verse" id="V25">25&#160;</span>Adəm və arvadı – ikisi də çılpaq idi, ancaq bundan utanmırdılar.   </div><ul class='tnav'>
<li><a href='index.htm'>YARADILIŞ</a></li>
<li><a href='GEN01.htm'>&lt;</a></li>
<li><a href='GEN.htm'>2</a></li>
<li><a href='GEN03.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">2:2</a>
<span class="xt"><a href='HEB04.htm#V4'>İbr. 4:4,10</a></span></p>
<p class="x" id="FN2"><span class="notemark">*</span><a class="notebackref" href="#V2">2:2</a>
<span class="xt"><a href='EXO20.htm#V11'>Çıx. 20:11</a> </span></p>
<p class="x" id="FN3"><span class="notemark">*</span><a class="notebackref" href="#V7">2:7</a>
<span class="xt"><a href='1CO15.htm#V45'>1Kor. 15:45</a></span></p>
<p class="f" id="FN4"><span class="notemark">*</span><a class="notebackref" href="#V7">2:7</a>
<span class="fq">İnsan </span><span class="ft">– ibrani mətnində adam sözü olub ilk insana verilən adı ifadə edir. Bu söz həm də </span><span class="fq">torpaq </span><span class="ft">– adama sözünə bənzəyir.</span></p>
<p class="x" id="FN5"><span class="notemark">*</span><a class="notebackref" href="#V9">2:9</a>
<span class="xt"><a href='GEN03.htm#V22'>Yar. 3:22</a>; <a href='REV02.htm#V7'>Vəhy 2:7</a>; <a href='REV22.htm#V2'>22:2,14</a></span></p>
<p class="f" id="FN6"><span class="notemark">†</span><a class="notebackref" href="#V23">2:23</a>
<span class="fq">Kişi </span><span class="ft">– ibrani mətnində iş, </span><span class="fq">qadın </span><span class="ft">– işşa.</span></p>
<p class="x" id="FN7"><span class="notemark">*</span><a class="notebackref" href="#V24">2:24</a>
<span class="xt"><a href='MAT19.htm#V4'>Mat. 19:4-5</a>; <a href='MRK10.htm#V7'>Mark 10:7-8</a>; <a href='1CO06.htm#V16'>1Kor. 6:16</a>; <a href='EPH05.htm#V31'>Ef. 5:31</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
