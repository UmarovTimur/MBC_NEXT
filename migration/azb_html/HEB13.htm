<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab İBRANİLƏRƏ 13</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>İBRANİLƏRƏ</a></li>
<li><a href='HEB12.htm'>&lt;</a></li>
<li><a href='HEB.htm'>13</a></li>
<li><a href='JAS01.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>Öyüd-nəsihətlər </div> <div class='p'> <span class="verse" id="V1">1&#160;</span>Aranızda daimi qardaşlıq sevgisi olsun.   <span class="verse" id="V2">2&#160;</span><a href="#FN1" class="notemark">*<span class="popup">Yar. 18:1-8; 19:1-3</span></a>Qonaqpərvər olmağı da unutmayın, çünki belə davranan bəziləri bilmədən mələklərə qonaqpərvərlik göstərmişlər.   <span class="verse" id="V3">3&#160;</span>Özünüzü həbsdə olanların yerinə qoyaraq onları yada salın. Əzab-əziyyət içində olanları da elə xatırlayın ki, sanki özünüz onlarla birgə əzab-əziyyət çəkirsiniz.   <span class="verse" id="V4">4&#160;</span>Qoy hər kəs nikaha hörmətlə yanaşsın. Qoy ər-arvad yatağı murdarlanmasın. Çünki Allah əxlaqsızları və zinakarları mühakimə edəcək.   <span class="verse" id="V5">5&#160;</span><a href="#FN2" class="notemark">*<span class="popup">Qanun. 31:6,8; Yeşua 1:5</span></a>Həyatınız pulpərəstlikdən azad olsun, nəyiniz varsa, ona qane olun. Çünki Allah Özü demişdir: «Səni heç vaxt atmaram, səni heç vaxt tərk etmərəm».   <span class="verse" id="V6">6&#160;</span><a href="#FN3" class="notemark">*<span class="popup">Zəb. 118:6</span></a>Buna görə biz arxayınlıqla deyirik:  </div><div class='q'>«Rəbb mənə yardım edəndir, heç qorxmaram.  </div><div class='q'>İnsan mənə nə edə bilər?»   </div><div class='p'> <span class="verse" id="V7">7&#160;</span>Allahın kəlamını sizə danışan rəhbərlərinizi yada salın. Onların həyat tərzinin nəticəsinə baxıb imanlarını nümunə olaraq götürün.   <span class="verse" id="V8">8&#160;</span>İsa Məsih dünən, bu gün və əbədi olaraq eynidir.   <span class="verse" id="V9">9&#160;</span>Müxtəlif və yad təlimlərlə yoldan azmayın, çünki ürək yeməklərlə deyil, Allahın lütfü ilə qüvvətlənsə, yaxşıdır. Bu cür yemək qaydalarına riayət edənlər bir xeyir görmədilər.   <span class="verse" id="V10">10&#160;</span>Bizim bir qurbangahımız var ki, ibadət çadırında xidmət edənlərin ondan yeməyə icazəsi yoxdur.   <span class="verse" id="V11">11&#160;</span><a href="#FN4" class="notemark">*<span class="popup">Lev. 16:27</span></a>Çünki baş kahin günah qurbanı olan heyvanların qanını Müqəddəs yerə gətirir, cəsədləri isə düşərgənin kənarında yandırılır.   <span class="verse" id="V12">12&#160;</span>Bunun kimi İsa da Öz qanı ilə xalqı təqdis etmək üçün şəhər darvazasının kənarında əzab çəkdi.   <span class="verse" id="V13">13&#160;</span>Buna görə Onun gördüyü təhqiri daşıyaraq düşərgənin kənarına çıxıb Onun yanına gedək.   <span class="verse" id="V14">14&#160;</span>Çünki burada daimi şəhərimiz yoxdur, amma biz gələcək şəhəri axtarırıq.   <span class="verse" id="V15">15&#160;</span>Onda İsa vasitəsilə həmişə Allaha həmd qurbanını, yəni Onun adını iqrar edənlərin dilinin bəhrəsi olan sözləri təqdim edək.   <span class="verse" id="V16">16&#160;</span>Xeyirxahlıq etməyi və varınızı başqaları ilə bölüşməyi unutmayın, çünki Allah bu cür qurbanlardan razı qalır.   </div><div class='p'> <span class="verse" id="V17">17&#160;</span>Öz rəhbərlərinizə itaətli olun və onlara tabe olun. Axı onlar hər vaxt həyatınız üçün qayğı çəkir, çünki hesabat verəcəklər. Qoy onlar bunu sevinclə etsinlər, ah-zarla etməsinlər, çünki bu sizə fayda verməz.   </div><div class='p'> <span class="verse" id="V18">18&#160;</span>Bizim üçün dua edin. Biz əminik ki, vicdanımız təmizdir və hər cəhətcə yaxşı həyat tərzi sürməyə can atırıq.   <span class="verse" id="V19">19&#160;</span>Yanınıza tez qayıtmağım üçün dua etmənizi xüsusilə xahiş edirəm.   </div><div class='p'> <span class="verse" id="V20">20&#160;</span>Sülh qaynağı olan Allah – qoyunların böyük Çobanı olan Rəbbimiz İsanı əbədi Əhdin qanı ilə ölülər arasından dirildən Allah   <span class="verse" id="V21">21&#160;</span>sizi hər cür yaxşı şeylə təmin etsin ki, İsa Məsih vasitəsilə Özünə xoş olanı bizdə<a href="#FN5" class="notemark">*<span class="popup">Bizdə – bəzi əlyazmalarda sizdə.</span></a> icra etsin və siz Onun iradəsini həyata keçirəsiniz. İsa Məsihə əbədi izzət olsun! Amin.   </div><div class='p'> <span class="verse" id="V22">22&#160;</span>Qardaşlar, sizdən xahiş edirəm, bu öyüd-nəsihət sözünü dözümlə qəbul edin, çünki sizə qısaca yazdım.   <span class="verse" id="V23">23&#160;</span>Xəbəriniz olsun ki, qardaşımız Timotey azadlığa buraxılmışdır. Əgər tezliklə yanıma gələrsə, onunla birlikdə sizi görəcəyəm.   </div><div class='p'> <span class="verse" id="V24">24&#160;</span>Bütün rəhbərlərinizi və müqəddəslərin hamısını salamlayın. İtaliyadan olanlar sizə salam göndərirlər.   </div><div class='p'> <span class="verse" id="V25">25&#160;</span>Hamınıza lütf olsun!   </div><ul class='tnav'>
<li><a href='index.htm'>İBRANİLƏRƏ</a></li>
<li><a href='HEB12.htm'>&lt;</a></li>
<li><a href='HEB.htm'>13</a></li>
<li><a href='JAS01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">13:2</a>
<span class="xt"><a href='GEN18.htm#V1'>Yar. 18:1-8</a>; <a href='GEN19.htm#V1'>19:1-3</a></span></p>
<p class="x" id="FN2"><span class="notemark">*</span><a class="notebackref" href="#V5">13:5</a>
<span class="xt"><a href='DEU31.htm#V6'>Qanun. 31:6,8</a>; <a href='JOS01.htm#V5'>Yeşua 1:5</a></span></p>
<p class="x" id="FN3"><span class="notemark">*</span><a class="notebackref" href="#V6">13:6</a>
<span class="xt"><a href='PSA118.htm#V6'>Zəb. 118:6</a></span></p>
<p class="x" id="FN4"><span class="notemark">*</span><a class="notebackref" href="#V11">13:11</a>
<span class="xt"><a href='LEV16.htm#V27'>Lev. 16:27</a></span></p>
<p class="f" id="FN5"><span class="notemark">*</span><a class="notebackref" href="#V21">13:21</a>
<span class="fq">Bizdə </span><span class="ft">– bəzi əlyazmalarda </span><span class="fq">sizdə.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
