<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEREMYA 48</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEREMYA</a></li>
<li><a href='JER47.htm'>&lt;</a></li>
<li><a href='JER.htm'>48</a></li>
<li><a href='JER49.htm'>&gt;</a></li>
</ul>
<div class="main">
 
<div class='chapterlabel' id="V0"> 48</div><div class='s'>Moav barədə vəhy </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 15:1–16:14; 25:10-12; Yez. 25:8-11; Amos 2:1-3; Sef. 2:8-11</span></a> Moav barədə İsrailin Allahı olan Ordular Rəbbi belə deyir:  </div><div class='q'>«Vay Nevonun halına!  </div><div class='q'>Çünki viranəliyə çevriləcək.  </div><div class='q'>Qiryatayim dağılacaq,  </div><div class='q'>Ələ keçiriləcək.  </div><div class='q'>Qalası dağılacaq,  </div><div class='q'>Darmadağın olacaq.   </div><div class='q'> <span class="verse" id="V2">2&#160;</span>Artıq Moavın şöhrəti qalmayıb.  </div><div class='q'>Xeşbonda <a href="#FN2" class="notemark">*<span class="popup">Xeşbon – ibrani dilində niyyət qurmaq sözünə oxşayır. </span></a> onun məhvi üçün niyyət qururlar:  </div><div class='q'>“Gəlin onu yox edək ki,  </div><div class='q'>Daha bir də belə millət olmasın”.  </div><div class='q'>Ey Madmen, <a href="#FN3" class="notemark">†<span class="popup">Madmen – ibrani dilində susdurmaq sözünə oxşayır.</span></a> sən də susdurulacaqsan,  </div><div class='q'>Qılınc səni qovacaq.   </div><div class='b'> &#160; </div> <div class='q'> <span class="verse" id="V3">3&#160;</span>Xoronayimdən fəryad səsi gələcək:  </div><div class='q'>“Şəhər dağıldı və böyük qırğın oldu!”   </div><div class='q'> <span class="verse" id="V4">4&#160;</span>Moav dağıdıldı,  </div><div class='q'>Övladlarının fəryadı ucaldı.   </div><div class='q'> <span class="verse" id="V5">5&#160;</span><a href="#FN4" class="notemark">*<span class="popup">Yeş. 15:5</span></a> Ağlaya-ağlaya  </div><div class='q'>Luxit yoxuşundan çıxırlar,  </div><div class='q'>Çünki Xoronayim enişində  </div><div class='q'>Qırğına görə acı fəryadlar eşidilir.   </div><div class='q'> <span class="verse" id="V6">6&#160;</span>Qaçın, canınızı qurtarın!  </div><div class='q'>Çöldəki yulğun ağacı kimi az-az görünün.   </div><div class='b'> &#160; </div> <div class='q'> <span class="verse" id="V7">7&#160;</span>Öz istehkamlarına və mal-dövlətinə güvəndiyin üçün  </div><div class='q'>Sən də ələ keçiriləcəksən.  </div><div class='q'>Allahın Kemoş da kahinləri və başçıları ilə birlikdə  </div><div class='q'>Sürgün ediləcək.   </div><div class='q'> <span class="verse" id="V8">8&#160;</span>Rəbbin söylədiyi kimi  </div><div class='q'>Məhv edən hər şəhərin üstünə gələcək,  </div><div class='q'>Heç bir şəhər qurtulmayacaq.  </div><div class='q'>Vadi yerlə yeksan olacaq,  </div><div class='q'>Yayla viran ediləcək.   </div><div class='q'> <span class="verse" id="V9">9&#160;</span>Moav torpağına duz tökün ki,  </div><div class='q'>Bərəkətsiz olsun.  </div><div class='q'>Şəhərləri elə viran olacaq ki,  </div><div class='q'>Orada kimsə yaşamayacaq.   </div><div class='b'> &#160; </div> <div class='q'> <span class="verse" id="V10">10&#160;</span>Rəbbin işini yarımçıq görənə  </div><div class='q'>Lənət olsun!  </div><div class='q'>Qılıncını qan tökməkdən saxlayana  </div><div class='q'>Lənət olsun!   </div><div class='q'> <span class="verse" id="V11">11&#160;</span>Moav cavanlığından bəri qayğısız idi.  </div><div class='q'>Tortası dibdə qalan şəraba oxşayırdı.  </div><div class='q'>Qabdan qaba boşaldılmadı,  </div><div class='q'>Sürgünə getmədi.  </div><div class='q'>Buna görə də dadını dəyişmədi,  </div><div class='q'>Ətrini itirmədi.   </div><div class='p'> <span class="verse" id="V12">12&#160;</span>Ancaq onu qabdan qaba tökəcək adamları göndərəcəyim günlər gəlir» Rəbb belə bəyan edir. «Bəli, onu tökəcəklər, qablarını boşaldacaqlar, küplərini parça-parça edəcəklər.   <span class="verse" id="V13">13&#160;</span>İsrail xalqı güvəndiyi Bet-Eldən necə utandısa, Moav da allahı Kemoşdan eləcə utanacaq.   </div><div class='q'> <span class="verse" id="V14">14&#160;</span>Nə üçün “biz igidik,  </div><div class='q'>Döyüşə qabil əsgərlərik” deyirsiniz?   </div><div class='q'> <span class="verse" id="V15">15&#160;</span>Moav məhv olacaq,  </div><div class='q'>Onun şəhərlərinə hücum edəcəklər.  </div><div class='q'>Ən seçmə döyüşçüləri öldürülməyə gedəcək»  </div><div class='q'>Adı Ordular Rəbbi olan Padşah bunu bəyan edir.   </div><div class='q'> <span class="verse" id="V16">16&#160;</span>«Moavın fəlakəti gəlmək üzrədir,  </div><div class='q'>Onun bəlası sürətlə yaxınlaşır.   </div><div class='q'> <span class="verse" id="V17">17&#160;</span>Ey onun ətrafında olanlar,  </div><div class='q'>Onun adını bilənlər,  </div><div class='q'>Onun üçün yas tutub deyin:  </div><div class='q'>“Qüdrətli əsa, əzəmətli dəyənək  </div><div class='q'>Necə də qırıldı!”   </div><div class='b'> &#160; </div> <div class='q'> <span class="verse" id="V18">18&#160;</span>Ey qıza bənzəyən Divonun sakini,  </div><div class='q'>Cah-calalından düş,  </div><div class='q'>Susuz yerdə otur.  </div><div class='q'>Çünki Moavı məhv edən  </div><div class='q'>Sənin də üstünə gələcək,  </div><div class='q'>Qalalarını dağıdacaq.   </div><div class='q'> <span class="verse" id="V19">19&#160;</span>Ey Aroer sakini,  </div><div class='q'>Yol kənarında durub gözlə!  </div><div class='q'>Qaçan kişidən, qurtulan qadından  </div><div class='q'>“Nə olub?” deyə soruş.   </div><div class='q'> <span class="verse" id="V20">20&#160;</span>Moav alçaldıldı,  </div><div class='q'>Çünki dağıldı.  </div><div class='q'>Fəryad et, bağır!  </div><div class='q'>Moavın məhv olduğunu  </div><div class='q'>Arnon vadisində bildir.   </div><div class='p'> <span class="verse" id="V21">21&#160;</span>Yayladakı şəhərlər – Xolon, Yahsa, Mefaat,   <span class="verse" id="V22">22&#160;</span>Divon, Nevo, Bet-Divlatayim,   <span class="verse" id="V23">23&#160;</span>Qiryatayim, Bet-Qamul, Bet-Meon,   <span class="verse" id="V24">24&#160;</span>Qeriyot, Bosra – uzaq və yaxın bütün Moav şəhərləri məhkum oldu.   <span class="verse" id="V25">25&#160;</span>Moavın buynuzu kəsildi, qolu qırıldı» Rəbb belə bəyan edir.   </div><div class='p'> <span class="verse" id="V26">26&#160;</span>«Moavı sərxoş edin, çünki Rəbbin qarşısında qürurlandı. Moav öz qusduğuna bələnəcək, masqaraya çevriləcək.   <span class="verse" id="V27">27&#160;</span>Bəs İsrail sənə masqara olmadımı? Məgər o, oğrular arasında tutuldu ki, ondan danışanda həqarətlə başını yelləyirsən?   </div><div class='q'> <span class="verse" id="V28">28&#160;</span>Ey Moav sakinləri,  </div><div class='q'>Şəhərlərinizi tərk edib  </div><div class='q'>Qayalara sığının.  </div><div class='q'>Yuvasını uçurumun ağzında quran  </div><div class='q'>Göyərçin kimi olun.   </div><div class='q'> <span class="verse" id="V29">29&#160;</span><a href="#FN5" class="notemark">*<span class="popup">Yeş. 16:6,8,10</span></a> Moavın qüruru, onun hədsiz məğrurluğu,  </div><div class='q'>Təkəbbürü, təşəxxüsü, lovğalığı,  </div><div class='q'>Özünü yüksək tutması barədə biz eşitmişdik.   </div><div class='q'> <span class="verse" id="V30">30&#160;</span>Azğınlığını bilirəm»  </div><div class='q'>Rəbb belə bəyan edir.  </div><div class='q'>«Öyünməsi də boş şeydir, etdikləri də.   </div><div class='q'> <span class="verse" id="V31">31&#160;</span>Buna görə də Moav üçün nalə çəkəcəyəm,  </div><div class='q'>Bütün Moav üçün fəryad edəcəyəm,  </div><div class='q'>Qir-Xeres xalqı üçün yas tutacağam.   </div><div class='q'> <span class="verse" id="V32">32&#160;</span>Ey Sivma tənəyi,  </div><div class='q'>Sənin üçün Yazer xalqından çox ağlayacağam.  </div><div class='q'>Budaqların dənizi aşdı,  </div><div class='q'>Yazer dənizinə uzandı.  </div><div class='q'>Məhv edən sənin yay meyvələrinin,  </div><div class='q'>Yetişmiş üzümünün üstünə atıldı.   </div><div class='q'> <span class="verse" id="V33">33&#160;</span>Moavın meyvə bağlarından, tarlalarından  </div><div class='q'>Sevinc və fərəh götürüldü.  </div><div class='q'>Üzümsıxanlardan axan şərabı kəsdim.  </div><div class='q'>Heç kəs sevinc nidası ilə üzüm əzmir.  </div><div class='q'>Gələn səda sevinc nidası deyil.   </div><div class='p'> <span class="verse" id="V34">34&#160;</span><a href="#FN6" class="notemark">*<span class="popup">Yeş. 15:2,4</span></a> Xeşbonun fəryadı Elaleyə qədər eşidilir. Yahsaya qədər, Soardan Xoronayimə, Eqlat-Şelişiyaya qədər səslərini ucaltdılar. Çünki Nimrim suları da qurudu.   <span class="verse" id="V35">35&#160;</span>Moavda səcdəgahlarda qurban gətirənləri, öz allahlarına buxur yandıranları məhv edəcəyəm» Rəbb belə bəyan edir.   <span class="verse" id="V36">36&#160;</span>«Buna görə də Moav üçün ürəyim ney kimi inləyir. Qir-Xeres xalqı üçün ürəyim ney kimi inləyir. Çünki əldə etdiyi mal-dövlət yox oldu.   <span class="verse" id="V37">37&#160;</span>Hər kəs saçını, saqqalını kəsəcək, əlini yaralayacaq, belinə çul sarıyacaq.   <span class="verse" id="V38">38&#160;</span>Moav damlarından, meydanlarından yalnız ağlaşma səsi gəlir. Çünki Moavı heç kəsin bəyənmədiyi bir qab kimi qırdım» Rəbb belə bəyan edir.   <span class="verse" id="V39">39&#160;</span>«Moav necə viran oldu! Necə də fəryad edirlər! Moav xəcalətdən arxaya dönür. Bütün ətrafındakılar üçün rişxənd və dəhşət nümunəsi oldu».   </div><div class='p'> <span class="verse" id="V40">40&#160;</span>Rəbb belə deyir:  </div><div class='q'>«Bax düşmən qartal kimi uçub  </div><div class='q'>Moav üzərində qanadlarını gərəcək.   </div><div class='q'> <span class="verse" id="V41">41&#160;</span>Qeriyot ələ keçiriləcək,  </div><div class='q'>Qalalar alınacaq.  </div><div class='q'>O gün Moav döyüşçülərinin ürəyi  </div><div class='q'>Doğuş ağrısı çəkən qadının ürəyi kimi olacaq.   </div><div class='q'> <span class="verse" id="V42">42&#160;</span>Moav viran olacaq,  </div><div class='q'>Xalqlar arasından silinəcək.  </div><div class='q'>Çünki Rəbb qarşısında qürurlandı.   </div><div class='q'> <span class="verse" id="V43">43&#160;</span><a href="#FN7" class="notemark">*<span class="popup">Yeş. 24:17</span></a> Ey Moav sakinləri,  </div><div class='q'>Qarşınıza dəhşət, dərin çuxur və tələ çıxacaq»  </div><div class='q'>Rəbb belə bəyan edir.   </div><div class='q'> <span class="verse" id="V44">44&#160;</span>«Dəhşətdən qaçan dərin çuxura düşəcək,  </div><div class='q'>Dərin çuxurdan çıxa bilən tələyə düşəcək.  </div><div class='q'>Çünki Moavın üzərinə  </div><div class='q'>Cəza ilini gətirəcəyəm»  </div><div class='q'>Rəbb belə bəyan edir.   </div><div class='q'> <span class="verse" id="V45">45&#160;</span><a href="#FN8" class="notemark">*<span class="popup">Say. 21:28-29</span></a> «Xeşbonun kölgəsində  </div><div class='q'>Qaçqınlar taqətsiz durmuşlar.  </div><div class='q'>Çünki Xeşbondan od,  </div><div class='q'>Sixonun ortasından alov çıxdı.  </div><div class='q'>Moavın alnını,  </div><div class='q'>Hər yana səs salanların başlarını  </div><div class='q'>Yandırıb-yaxdı.   </div><div class='q'> <span class="verse" id="V46">46&#160;</span>Vay halına, ey Moav!  </div><div class='q'>Kemoşun xalqı yox oldu.  </div><div class='q'>Oğulların sürgünə göndərildi,  </div><div class='q'>Qızların əsir alındı.   </div><div class='b'> &#160; </div> <div class='q'> <span class="verse" id="V47">47&#160;</span>Ancaq gələcəkdə  </div><div class='q'>Moavdan sürgün olunanları geri qaytaracağam»  </div><div class='q'>Rəbb belə bəyan edir.  </div><div class='b'> &#160; </div> <div class='q'>Moav barədəki hökm burada sona çatır.   </div><ul class='tnav'>
<li><a href='index.htm'>YEREMYA</a></li>
<li><a href='JER47.htm'>&lt;</a></li>
<li><a href='JER.htm'>48</a></li>
<li><a href='JER49.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">48:1</a>
<span class="xt"><a href='ISA15.htm#V1'>Yeş. 15:1</a>–<a href='ISA16.htm#V14'>16:14</a>; <a href='ISA25.htm#V10'>25:10-12</a>; <a href='EZK25.htm#V8'>Yez. 25:8-11</a>; <a href='AMO02.htm#V1'>Amos 2:1-3</a>; <a href='ZEP02.htm#V8'>Sef. 2:8-11</a></span></p>
<p class="f" id="FN2"><span class="notemark">*</span><a class="notebackref" href="#V2">48:2</a>
<span class="fq">Xeşbon </span><span class="ft">– ibrani dilində </span><span class="fq">niyyət qurmaq </span><span class="ft">sözünə oxşayır. </span></p>
<p class="f" id="FN3"><span class="notemark">†</span><a class="notebackref" href="#V2">48:2</a>
<span class="fq">Madmen </span><span class="ft">– ibrani dilində </span><span class="fq">susdurmaq </span><span class="ft">sözünə oxşayır.</span></p>
<p class="x" id="FN4"><span class="notemark">*</span><a class="notebackref" href="#V5">48:5</a>
<span class="xt"><a href='ISA15.htm#V5'>Yeş. 15:5</a></span></p>
<p class="x" id="FN5"><span class="notemark">*</span><a class="notebackref" href="#V29">48:29</a>
<span class="xt"><a href='ISA16.htm#V6'>Yeş. 16:6,8,10</a></span></p>
<p class="x" id="FN6"><span class="notemark">*</span><a class="notebackref" href="#V34">48:34</a>
<span class="xt"><a href='ISA15.htm#V2'>Yeş. 15:2,4</a></span></p>
<p class="x" id="FN7"><span class="notemark">*</span><a class="notebackref" href="#V43">48:43</a>
<span class="xt"><a href='ISA24.htm#V17'>Yeş. 24:17</a></span></p>
<p class="x" id="FN8"><span class="notemark">*</span><a class="notebackref" href="#V45">48:45</a>
<span class="xt"><a href='NUM21.htm#V28'>Say. 21:28-29</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
