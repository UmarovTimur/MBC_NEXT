<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab HUŞƏ 10</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>HUŞƏ</a></li>
<li><a href='HOS09.htm'>&lt;</a></li>
<li><a href='HOS.htm'>10</a></li>
<li><a href='HOS11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='q'> <span class="verse" id="V1">1&#160;</span>İsrail bir qollu-budaqlı meynədir ki,  </div><div class='q'>Bol-bol bar gətirir.  </div><div class='q'>Ancaq barı artdıqca  </div><div class='q'>Qurbangahları da artırdı.  </div><div class='q'>Torpağı bərəkətli olduqca  </div><div class='q'>Daha gözəl olan müqəddəs daşları da düzəltdi.   </div><div class='q'> <span class="verse" id="V2">2&#160;</span>Onların ürəkləri yalanla doldu,  </div><div class='q'>Günahlarına görə də cəzalanacaqlar.  </div><div class='q'>Rəbb onların qurbangahlarını dağıdacaq,  </div><div class='q'>Müqəddəs daşlarını sındıracaq.   </div><div class='b'> &#160; </div> <div class='q'> <span class="verse" id="V3">3&#160;</span>Onda onlar deyəcək:  </div><div class='q'>«Bizim padşahımız yoxdur,  </div><div class='q'>Çünki biz Rəbdən qorxmadıq.  </div><div class='q'>Padşahımız olsa da,  </div><div class='q'>Bizə nə edəcəkdi?»   </div><div class='q'> <span class="verse" id="V4">4&#160;</span>Əhd bağlayanda boş vədlər verir,  </div><div class='q'>Yalandan and içirlər.  </div><div class='q'>Buna görə də məhkəmə işləri  </div><div class='q'>Şumlanmış tarladakı zəhərli ot kimi böyüyür.   </div><div class='q'> <span class="verse" id="V5">5&#160;</span>Samariya sakinləri  </div><div class='q'>Bet-Avendəki dana bütlərinə görə  </div><div class='q'>Qorxuya düşəcək.  </div><div class='q'>Onun üçün xalqı yas tutacaq.  </div><div class='q'>Onun calalı ilə coşan kahinləri  </div><div class='q'>Sürgünə aparıldığı üçün ağlayacaq.   </div><div class='q'> <span class="verse" id="V6">6&#160;</span>Büt özü Aşşura – böyük padşaha  </div><div class='q'>Hədiyyə aparılacaq.  </div><div class='q'>Efrayim biabır olacaq,  </div><div class='q'>İsrail aldığı məsləhətdən utanacaq.   </div><div class='q'> <span class="verse" id="V7">7&#160;</span>Samariya və onun padşahı  </div><div class='q'>Su üstündəki çubuq kimi  </div><div class='q'>Axıb-gedəcək.   </div><div class='q'> <span class="verse" id="V8">8&#160;</span><a href="#FN1" class="notemark">*<span class="popup">Luka 23:30; Vəhy 6:16 </span></a> İsrailin günahı olan  </div><div class='q'>Avendəki <a href="#FN2" class="notemark">*<span class="popup">Aven – burada Bet-El, Allahın evi şəhəri pislik mənası verən bu sözlə adlandırılır.</span></a> səcdəgahlar yox olacaq,  </div><div class='q'>Onun qurbangahlarında  </div><div class='q'>Tikan və qanqal bitəcək.  </div><div class='q'>O zaman dağlara «Bizi örtün!»,  </div><div class='q'>Təpələrə «Üstümüzə yıxılın!» deyəcəklər.   </div><div class='b'> &#160; </div> <div class='q'> <span class="verse" id="V9">9&#160;</span><a href="#FN3" class="notemark">*<span class="popup">Hak. 19:1-30 </span></a> «İsrail Giveada keçirdiyi  </div><div class='q'>Günlərdən bəri günah etdi.  </div><div class='q'>Orada öz işlərini davam etdirdilər.  </div><div class='q'>Şər adamlara qarşı müharibə  </div><div class='q'>Onları Giveada yaxalamazmı?   </div><div class='q'> <span class="verse" id="V10">10&#160;</span>Mən istədiyim zaman  </div><div class='q'>Onları cəzalandıracağam.  </div><div class='q'>Xalqlar onlara qarşı birləşib,  </div><div class='q'>İkiqat cinayətlərindən ötrü  </div><div class='q'>Onları əsir edəcək.   </div><div class='q'> <span class="verse" id="V11">11&#160;</span>Efrayim əhliləşmiş,  </div><div class='q'>Taxıl döyməyi sevən düyəyə bənzər.  </div><div class='q'>Mən onun incə boynunu əsirgədim.  </div><div class='q'>İndi isə Efrayimi sürdürəcəyəm.  </div><div class='q'>Yəhuda yer şumlasın,  </div><div class='q'>Yaqub isə dırmıq çəksin.   </div><div class='q'> <span class="verse" id="V12">12&#160;</span><a href="#FN4" class="notemark">*<span class="popup">Yer. 4:3 </span></a> Özünüz üçün salehlik əkin,  </div><div class='q'>Məhəbbət bəhərini biçərsiniz.  </div><div class='q'>Dincə qoyulmuş torpağınızı şumlayın,  </div><div class='q'>Çünki Rəbbi axtarmaq vaxtıdır.  </div><div class='q'>Nəhayət, O gəlib üstünüzə  </div><div class='q'>Salehliyin nemətlərini yağdıracaq.   </div><div class='q'> <span class="verse" id="V13">13&#160;</span>Amma siz pislik əkib,  </div><div class='q'>Qəbahət biçdiniz.  </div><div class='q'>Yalanın bəhərini yediniz.  </div><div class='q'>Çünki öz üsulunuza,  </div><div class='q'>Çoxlu cəngavərlərinizə güvəndiniz.   </div><div class='q'> <span class="verse" id="V14">14&#160;</span>Xalqınızın içində müharibə gurultusu qopacaq,  </div><div class='q'>Bütün qalalarınız dağılacaq,  </div><div class='q'>Necə ki Şalman müharibə günündə  </div><div class='q'>Bet-Arbeli dağıtdı,  </div><div class='q'>Ana uşaqları ilə birgə yerə çırpılıb parçalandı.   </div><div class='q'> <span class="verse" id="V15">15&#160;</span>Ey Bet-El, pisliyinin çoxluğu üzündən  </div><div class='q'>Səninlə də belə rəftar ediləcək.  </div><div class='q'>Dan ağaranda İsrail padşahı həlak olacaq.   </div><ul class='tnav'>
<li><a href='index.htm'>HUŞƏ</a></li>
<li><a href='HOS09.htm'>&lt;</a></li>
<li><a href='HOS.htm'>10</a></li>
<li><a href='HOS11.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V8">10:8</a>
<span class="xt"><a href='LUK23.htm#V30'>Luka 23:30</a>; <a href='REV06.htm#V16'>Vəhy 6:16</a> </span></p>
<p class="f" id="FN2"><span class="notemark">*</span><a class="notebackref" href="#V8">10:8</a>
<span class="fq">Aven </span><span class="ft">– burada Bet-El, </span><span class="fq">Allahın evi </span><span class="ft">şəhəri </span><span class="fq">pislik </span><span class="ft">mənası verən bu sözlə adlandırılır.</span></p>
<p class="x" id="FN3"><span class="notemark">*</span><a class="notebackref" href="#V9">10:9</a>
<span class="xt"><a href='JDG19.htm#V1'>Hak. 19:1-30</a> </span></p>
<p class="x" id="FN4"><span class="notemark">*</span><a class="notebackref" href="#V12">10:12</a>
<span class="xt"><a href='JER04.htm#V3'>Yer. 4:3</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
