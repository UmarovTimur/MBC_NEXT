<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEZEKEL 26</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEZEKEL</a></li>
<li><a href='EZK25.htm'>&lt;</a></li>
<li><a href='EZK.htm'>26</a></li>
<li><a href='EZK27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>Sur şəhərinin əleyhinə peyğəmbərlik </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yeş. 23:1-18; Yoel 3:4-8; Amos 1:9-10; Zək. 9:2-4; Mat. 11:20-22; Luka 10:13-14</span></a> Sürgünlüyümüzün on birinci ilində, ayın birinci günü mənə Rəbbin bu sözü nazil oldu:   <span class="verse" id="V2">2&#160;</span>«Ey bəşər oğlu, Yerusəlimə qarşı Sur belə dedi: “Nə yaxşı ki xalqların qapısı olan şəhər dağıldı, darvazaları mənim üçün açıldı. O dağıldığı üçün mən varlanacağam”.   <span class="verse" id="V3">3&#160;</span>Bu sözlərə görə Xudavənd Rəbb belə deyir: “Ey Sur, Mən sənə qarşı gəlirəm. Dəniz necə dalğalarını coşdurursa, Mən də eləcə çoxlu milləti sənin üstünə coşduracağam.   <span class="verse" id="V4">4&#160;</span>Onlar Surun divarlarını dağıdacaq və qüllələrini uçuracaq. Töküntülərini silib-süpürəcək, onu çılpaq bir qayaya çevirəcəyəm.   <span class="verse" id="V5">5&#160;</span>Sur dənizin ortasında torların sərildiyi bir yer olacaq, çünki Mən bunu söylədim, Xudavənd Rəbb belə bəyan edir. Sur millətlər üçün qarət malı olacaq.   <span class="verse" id="V6">6&#160;</span>Oraya tabe olan sahil şəhərlərində yaşayanlar qılıncla öldürüləcək. Onda biləcəklər ki, Rəbb Mənəm”.   </div><div class='p'> <span class="verse" id="V7">7&#160;</span>Xudavənd Rəbb belə deyir: “Mən padşahlar padşahı olan Babil padşahı Navuxodonosoru atlar, döyüş arabaları, süvarilər, qoşun və çoxlu xalqla birgə şimaldan Surun üstünə gətirəcəyəm.   <span class="verse" id="V8">8&#160;</span>Ey Sur, o sənə tabe olan sahil şəhərlərində yaşayanları qılıncla öldürəcək, sənə qarşı mühasirə divarları, torpaq qalağı quracaq və sipərini əleyhinə qaldıracaq.   <span class="verse" id="V9">9&#160;</span>Sənin divarlarını vurub-dəlmək üçün qoçbaşı alətləri quracaq, baltaları ilə qüllələrini uçuracaq.   <span class="verse" id="V10">10&#160;</span>Atları çox olduğu üçün onların tozu səni örtəcək. Divarlarında oyuq açılmış bir şəhərə girilən tək sənin darvazalarından girdikləri zaman atlıların, təkərlərin və döyüş arabalarının gurultusundan divarların titrəyəcək.   <span class="verse" id="V11">11&#160;</span>O öz atlarının dırnaqları ilə sənin bütün küçələrini tapdalayıb xarab edəcək, xalqını qılıncla öldürəcək. Möhkəm sütunların yerlə yeksan olacaq.   <span class="verse" id="V12">12&#160;</span>Onlar sərvətini talan edəcək, ticarət mallarını qarət edəcək. Sənin divarlarını dağıdacaq, gözəl evlərini uçuracaq, daşlarını, taxtalarını və töküntülərini suya atacaqlar.   <span class="verse" id="V13">13&#160;</span><a href="#FN2" class="notemark">*<span class="popup">Yeş. 24:8; Vəhy 18:22</span></a> Oxuduğun nəğmələrin səsinə son qoyacağam. Liralarının sədası artıq eşidilməyəcək.   <span class="verse" id="V14">14&#160;</span>Səni çılpaq bir qayaya çevirəcəyəm, torların sərildiyi bir yer olacaqsan. Bir daha tikilməyəcəksən”, çünki Mən Rəbb bunu söylədim, Xudavənd Rəbb belə bəyan edir.   </div><div class='p'> <span class="verse" id="V15">15&#160;</span>Xudavənd Rəbb Sura belə deyir: “Səndə qırğın olanda, yaralılar inildəyəndə dağılmağının gurultusundan sahil xalqları titrəməyəcəkmi?   <span class="verse" id="V16">16&#160;</span><a href="#FN3" class="notemark">*<span class="popup">Vəhy 18:9-10</span></a> Bütün dəniz ölkələrinin rəhbərləri taxtlarından enəcək, libaslarını çıxaracaq, əlvan naxışlı paltarlarını soyunacaq, dəhşətə bürünəcək, yerə oturacaq, hər an titrəyəcək və sənin taleyindən heyrətə düşəcək.   <span class="verse" id="V17">17&#160;</span>Onlar sənin üçün mərsiyə oxuyub deyəcək:  </div><div class='q'>‹Dənizçilərin yaşadığı məşhur şəhər,  </div><div class='q'>Sən necə məhv oldun?  </div><div class='q'>Dənizdə güclü idin.  </div><div class='q'>Sən və sənin əhalin  </div><div class='q'>Sahildə yaşayanların hamısını  </div><div class='q'>Dəhşətə salmışdınız.   </div><div class='q'> <span class="verse" id="V18">18&#160;</span>İndi dağıldığın gün  </div><div class='q'>Adalar titrəyir,  </div><div class='q'>Adalarda yaşayanlar  </div><div class='q'>Sənin yıxılmağından heyrətə düşür›”.   </div><div class='p'> <span class="verse" id="V19">19&#160;</span>Xudavənd Rəbb belə deyir: “Səni sakinsiz qalmış şəhərlər kimi xaraba bir şəhərə çevirdiyim, əngin dənizlərlə qərq etdiyim vaxt dərin sular səni örtəndə   <span class="verse" id="V20">20&#160;</span>qəbirə enənlərlə birgə qədim zamanlarda yaşayanların yanına endirəcəyəm. Sənin üçün qəbirə enənlərlə birgə qədim xarabalıqlar kimi yer üzünün dərinliklərində məskən quracağam ki, bir daha qayıtmayasan və Mən sənə dirilər arasında izzət verməyim.   <span class="verse" id="V21">21&#160;</span><a href="#FN4" class="notemark">*<span class="popup">Vəhy 18:21</span></a> Aqibətini dəhşətli edəcəyəm. Sən artıq yox olacaqsan. Səni axtaracaq, ancaq tapmayacaqlar” Xudavənd Rəbb belə bəyan edir».   </div><ul class='tnav'>
<li><a href='index.htm'>YEZEKEL</a></li>
<li><a href='EZK25.htm'>&lt;</a></li>
<li><a href='EZK.htm'>26</a></li>
<li><a href='EZK27.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">26:1</a>
<span class="xt"><a href='ISA23.htm#V1'>Yeş. 23:1-18</a>; <a href='JOL03.htm#V4'>Yoel 3:4-8</a>; <a href='AMO01.htm#V9'>Amos 1:9-10</a>; <a href='ZEC09.htm#V2'>Zək. 9:2-4</a>; <a href='MAT11.htm#V20'>Mat. 11:20-22</a>; <a href='LUK10.htm#V13'>Luka 10:13-14</a></span></p>
<p class="x" id="FN2"><span class="notemark">*</span><a class="notebackref" href="#V13">26:13</a>
<span class="xt"><a href='ISA24.htm#V8'>Yeş. 24:8</a>; <a href='REV18.htm#V22'>Vəhy 18:22</a></span></p>
<p class="x" id="FN3"><span class="notemark">*</span><a class="notebackref" href="#V16">26:16</a>
<span class="xt"><a href='REV18.htm#V9'>Vəhy 18:9-10</a></span></p>
<p class="x" id="FN4"><span class="notemark">*</span><a class="notebackref" href="#V21">26:21</a>
<span class="xt"><a href='REV18.htm#V21'>Vəhy 18:21</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
