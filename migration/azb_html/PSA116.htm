<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 116</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA115.htm'>&lt;</a></li>
<li><a href='PSA.htm'>116</a></li>
<li><a href='PSA117.htm'>&gt;</a></li>
</ul>
<div class="main">
 
<div class='chapterlabel' id="V0"> 116</div><div class='s'>Məzmur 116 </div> <div class='q'> <span class="verse" id="V1">1&#160;</span>Rəbbi sevirəm,  </div><div class='q'>Çünki O, yalvarışımı eşidir.   </div><div class='q'> <span class="verse" id="V2">2&#160;</span>Səsimə qulaq asdığı üçün  </div><div class='q'>Nə qədər varam, Onu çağıracağam.   </div><div class='b'> &#160; </div> <div class='q'> <span class="verse" id="V3">3&#160;</span>Ətrafıma ölüm bağları sarıldı,  </div><div class='q'>Ölülər diyarının sıxıntıları məni haqladı,  </div><div class='q'>Dərd-bəlalar məni tapdı.   </div><div class='q'> <span class="verse" id="V4">4&#160;</span>O zaman Rəbbin adını çağırdım:  </div><div class='q'>«Ya Rəbb, amandır, canımı qurtar!»   </div><div class='b'> &#160; </div> <div class='q'> <span class="verse" id="V5">5&#160;</span>Rəbb lütfkardır, ədalətlidir,  </div><div class='q'>Allahımız mərhəmətlidir.   </div><div class='q'> <span class="verse" id="V6">6&#160;</span>Rəbb avam adamı qoruyur,  </div><div class='q'>O məni düşkünlüyə düçar olanda qurtardı.   </div><div class='q'> <span class="verse" id="V7">7&#160;</span>Ey canım, rahat ol,  </div><div class='q'>Çünki Rəbb sənə comərdlik etdi.   </div><div class='b'> &#160; </div> <div class='q'> <span class="verse" id="V8">8&#160;</span>Ya Rəbb, canımı ölümdən,  </div><div class='q'>Gözlərimi göz yaşından, ayağımı büdrəməkdən qurtardın.   </div><div class='q'> <span class="verse" id="V9">9&#160;</span>İndi Rəbbin hüzurunda gəzib-dolaşıram,  </div><div class='q'>Dirilər arasındayam.   </div><div class='q'> <span class="verse" id="V10">10&#160;</span><a href="#FN1" class="notemark">*<span class="popup">2Kor. 4:13 </span></a> «Mən çox əzab çəkirəm» deyərkən  </div><div class='q'>İnamımı itirməmişdim.   </div><div class='q'> <span class="verse" id="V11">11&#160;</span>Mən təlaşa düşüb belə demişdim:  </div><div class='q'>«Bütün insanlar yalançıdır».   </div><div class='b'> &#160; </div> <div class='q'> <span class="verse" id="V12">12&#160;</span>Mənə etdiyi comərdliyə görə  </div><div class='q'>Rəbbin borcunu necə qaytara bilərəm?   </div><div class='q'> <span class="verse" id="V13">13&#160;</span>Qurtuluş piyaləsini qaldıracağam,  </div><div class='q'>Rəbbin ismini çağıracağam.   </div><div class='q'> <span class="verse" id="V14">14&#160;</span>Rəbbə Onun bütün xalqı qarşısında  </div><div class='q'>Əhd etdiyim təqdimləri verəcəyəm.   </div><div class='b'> &#160; </div> <div class='q'> <span class="verse" id="V15">15&#160;</span>Rəbbin gözündə hər bir möminin  </div><div class='q'>Ölümü çox bahadır.   </div><div class='q'> <span class="verse" id="V16">16&#160;</span>Aman, ya Rəbb, mən Sənin qulunam,  </div><div class='q'>Qulunam, kənizinin oğluyam,  </div><div class='q'>Buxovlarımı açmısan.   </div><div class='q'> <span class="verse" id="V17">17&#160;</span>Sənə şükür qurbanları təqdim edəcəyəm,  </div><div class='q'>Rəbbin adını çağıracağam.   </div><div class='q'> <span class="verse" id="V18">18&#160;</span>Rəbbə Onun bütün xalqı qarşısında  </div><div class='q'>Əhd etdiyim təqdimləri verəcəyəm   </div><div class='q'> <span class="verse" id="V19">19&#160;</span>Rəbbin evinin həyətində,  </div><div class='q'>Ey Yerusəlim, sənin mərkəzində.  </div><div class='b'> &#160; </div> <div class='q'>Rəbbə həmd edin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA115.htm'>&lt;</a></li>
<li><a href='PSA.htm'>116</a></li>
<li><a href='PSA117.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">116:10</a>
<span class="xt"><a href='2CO04.htm#V13'>2Kor. 4:13</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
