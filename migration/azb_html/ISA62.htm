<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 62</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA61.htm'>&lt;</a></li>
<li><a href='ISA.htm'>62</a></li>
<li><a href='ISA63.htm'>&gt;</a></li>
</ul>
<div class="main">
 
<div class='chapterlabel' id="V0"> 62</div><div class='s'>Sionun yeni adı </div> <div class='q'> <span class="verse" id="V1">1&#160;</span>Salehliyi nur kimi saçanadək,  </div><div class='q'>Qurtuluşu məşəl tək yananadək  </div><div class='q'>Sion naminə susmayacağam,  </div><div class='q'>Yerusəlim naminə sakit durmayacağam.   </div><div class='q'> <span class="verse" id="V2">2&#160;</span><a href="#FN1" class="notemark">*<span class="popup">Yeş. 65:15; Vəhy 2:17</span></a> Millətlər salehliyini,  </div><div class='q'>Bütün padşahlar əzəmətini görəcək.  </div><div class='q'>Rəbbin ağzı ilə deyəcəyi,  </div><div class='q'>Sənə verəcəyi yeni bir adla çağırılacaqsan.   </div><div class='q'> <span class="verse" id="V3">3&#160;</span>Sən Rəbbin əlində gözəllik tacı,  </div><div class='q'>Allahının ovcunda padşahlıq çələngi olacaqsan.   </div><div class='q'> <span class="verse" id="V4">4&#160;</span>Artıq sənə «atılmış»,  </div><div class='q'>Ölkənə «viranə qalmış» deməyəcəklər.  </div><div class='q'>Əvəzinə sənə «sevdiyim»,  </div><div class='q'>Ölkənə isə «ərli» deyiləcək.  </div><div class='q'>Çünki Rəbb səni sevəcək,  </div><div class='q'>Ölkən də ərli sayılacaq.   </div><div class='q'> <span class="verse" id="V5">5&#160;</span>Bir gənc bakirə qızla evləndiyi kimi  </div><div class='q'>Səni Yaradan da səninlə evlənəcək.  </div><div class='q'>Bəy gəlindən zövq aldığı kimi  </div><div class='q'>Allahın da səndən zövq alacaq.   </div><div class='b'> &#160; </div> <div class='q'> <span class="verse" id="V6">6&#160;</span>Ey Yerusəlim, divarlarının üstünə  </div><div class='q'>Mən qarovulçular qoydum.  </div><div class='q'>Gecə-gündüz onlar susmayacaq.  </div><div class='q'>Ey Rəbbə sözünü xatırladan sizlər, susmayın,   </div><div class='q'> <span class="verse" id="V7">7&#160;</span>Rəbb Yerusəlimi bərpa edənədək,  </div><div class='q'>Onu yer üzünün tərifə layiq şəhərinə döndərənədək  </div><div class='q'>Ona rahatlıq verməyin!   </div><div class='b'> &#160; </div> <div class='q'> <span class="verse" id="V8">8&#160;</span>Rəbb sağ əlini, güclü qolunu  </div><div class='q'>Qaldırıb and içdi:  </div><div class='q'>«Düşmənlərinə sənin taxılını bir daha yedirtməyəcəyəm,  </div><div class='q'>Yadellilər sənin əziyyətlə sıxdığın şərabını içməyəcək.   </div><div class='q'> <span class="verse" id="V9">9&#160;</span>Taxılı yığan yeyəcək,  </div><div class='q'>Rəbbə həmdlər edəcək.  </div><div class='q'>Üzümü toplayan şərabını  </div><div class='q'>Məbədimin həyətlərində içəcək».   </div><div class='b'> &#160; </div> <div class='q'> <span class="verse" id="V10">10&#160;</span>Keçin, keçin şəhər darvazalarından,  </div><div class='q'>Xalq üçün yol hazırlayın!  </div><div class='q'>Tikin, yol salın,  </div><div class='q'>Daşları kənara atın,  </div><div class='q'>Xalqlar üçün bayraq qaldırın!   </div><div class='q'> <span class="verse" id="V11">11&#160;</span><a href="#FN2" class="notemark">*<span class="popup">Yeş. 40:10; Vəhy 22:12</span></a> Rəbb yer üzünün ən uzaq yerlərinə bəyan etdi:  </div><div class='q'>«Sion qızına deyin:  </div><div class='q'>“Budur, qurtuluşun gəlir,  </div><div class='q'>Rəbbin mükafatı onunladır,  </div><div class='q'>Ənamı önündədir”».   </div><div class='q'> <span class="verse" id="V12">12&#160;</span>Sion xalqına  </div><div class='q'>«Rəbbin satın aldığı, müqəddəs xalq» deyəcəklər.  </div><div class='q'>Sən, ey Yerusəlim,  </div><div class='q'>«Allahın axtardığı, tərk olmamış şəhər» adlanacaqsan.   </div><ul class='tnav'>
<li><a href='index.htm'>YEŞAYA</a></li>
<li><a href='ISA61.htm'>&lt;</a></li>
<li><a href='ISA.htm'>62</a></li>
<li><a href='ISA63.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">62:2</a>
<span class="xt"><a href='ISA65.htm#V15'>Yeş. 65:15</a>; <a href='REV02.htm#V17'>Vəhy 2:17</a></span></p>
<p class="x" id="FN2"><span class="notemark">*</span><a class="notebackref" href="#V11">62:11</a>
<span class="xt"><a href='ISA40.htm#V10'>Yeş. 40:10</a>; <a href='REV22.htm#V12'>Vəhy 22:12</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
