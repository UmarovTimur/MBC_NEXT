<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab VƏHY 1</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>VƏHY</a></li>
<li><a href='JUD01.htm'>&lt;</a></li>
<li><a href='REV.htm'>1</a></li>
<li><a href='REV02.htm'>&gt;</a></li>
</ul>
<div class="main">
 <div class='mt2'>YƏHYAYA NAZİL OLAN  </div><div class='mt'>VƏHY  </div><div class='imt'>GİRİŞ  </div><div class='im'><span class='bk'>«Vəhy Kitabı»</span> məsihçilərin İsa Məsihə Rəbb kimi iman etdiklərinə görə təqib olunduqları dövrdə yazılıb. Ehtimal olunur ki, kitab ya imperator Neronun hakimiyyətinin (miladdan sonra 54-68) son illərində ya da imperator Domisianın hakimiyyəti (miladdan sonra 81-96) dövründə yazılıb. Müəllifin əsas qayğısı imanlılara bu təqiblərdə və iztirablar zamanı təsəlli verməkdir. Kitabın böyük bir hissəsi rəmzi dillə təsvir olunmuş vəhy və görüntülərdən ibarətdir.  </div><div class='ip'>Bu kitabın izahına aid müxtəlif rəylər mövcud olsa da, əsas mövzu aydındır: İsa Məsih vasitəsilə Allah, nəhayət, Şeytan da daxil olmaqla düşmənlərini tamamilə məğlub edəcək. Allah tam qalib gələndə Öz sadiq övladlarını yeni göy və yeni yer xeyir-duaları ilə mükafatlandıracaq.  </div><div class='iot'>Kitabın məzmunu:  </div><div class='io2'>1:1-3 Giriş  </div><div class='io2'>1:4–3:22 Açıq görüntü və yeddi cəmiyyətə məktub  </div><div class='io2'>4:1–8:1 Yeddi möhürlü tumar  </div><div class='io2'>8:2–11:19 Yeddi şeypur  </div><div class='io2'>12:1–13:18 Əjdaha və iki heyvan  </div><div class='io2'>14:1–15:8 Müxtəlif görüntülər  </div><div class='io2'>16:1-21 Allahın hiddəti və yeddi kasa  </div><div class='io2'>17:1-18 Fahişə qadın  </div><div class='io2'>18:1-24 Babilin dağılması  </div><div class='io2'>19:1-21 Göylərdə sevinc  </div><div class='io2'>20:1-15 Minillik Padşahlıq  </div><div class='io2'>21:1–22:5 Yeni göy, yeni yer, yeni Yerusəlim  </div><div class='io2'>22:6-21 İsanın zühuru   
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>Bu, İsa Məsihin vəhyidir. Allah bunu Ona verdi ki, tezliklə baş verməli hadisələri Öz qullarına aşkar etsin. Məsih də bunu Öz mələyi vasitəsilə qulu Yəhyaya göndərərək bəyan etdi.   <span class="verse" id="V2">2&#160;</span>Yəhya Allahın kəlamı və İsa Məsihin şəhadəti, yəni gördüyü hər şey barədə şəhadət etdi.   <span class="verse" id="V3">3&#160;</span>Nə bəxtiyardır bu peyğəmbərlik sözlərini oxuyan, eşidənlər və orada yazılanlara riayət edənlər! Çünki vaxt yaxındır.   </div><div class='s'>Yeddi imanlılar cəmiyyətinə müraciət </div> <div class='p'> <span class="verse" id="V4">4-5&#160;</span><a href="#FN1" class="notemark">*<span class="popup">Çıx. 3:14; 19:6; Zəb. 89:27; Yeş. 55:4; Vəhy 4:5; 5:10</span></a>Mən Yəhyadan Asiya vilayətindəki yeddi imanlılar cəmiyyətinə salam! Var Olan, Var Olmuş və Gəlməli Olandan, Onun taxtının önündəki yeddi ruhdan, həmçinin ölülər arasından ilk doğulan, yer üzünün padşahlarının başçısı olan sadiq şahid İsa Məsihdən sizə lütf və sülh olsun!  </div><div class='p'>Bizi sevən, Öz qanı bahasına bizi günahlarımızdan azad edərək<a href="#FN2" class="notemark">*<span class="popup">Günahlarımızdan azad edərək – bəzi əlyazmalarda günahlarımızdan yuyaraq.</span></a>   <span class="verse" id="V6">6&#160;</span>bizdən bir padşahlıq təşkil edən və bizi Öz Atası Allah üçün kahinlər təyin edən Şəxsə əbədi olaraq izzət və qüdrət olsun! Amin.   </div><div class='q'> <span class="verse" id="V7">7&#160;</span><a href="#FN3" class="notemark">*<span class="popup">Dan. 7:13; Zək. 12:10; Mat. 24:30; Mark 13:26; Luka 21:27; Yəh. 19:34,37; 1Sal. 4:17</span></a>Budur, O, buludlarla gəlir!  </div><div class='q'>Hər göz Onu görəcək,  </div><div class='q'>Hətta Onun bədənini deşənlər də  </div><div class='q'>Onu görəcək.  </div><div class='q'>Yer üzünün bütün tayfaları  </div><div class='q'>Onun üçün ah-nalə edəcək.  </div><div class='q'>Bəli, belə olacaq. Amin.   </div><div class='p'> <span class="verse" id="V8">8&#160;</span><a href="#FN4" class="notemark">*<span class="popup">Çıx. 3:14; Vəhy 21:6; 22:13</span></a>Var Olan, Var Olmuş və Gəlməli Olan, Külli-İxtiyar Rəbb Allah deyir: «Alfa və Omeqa<a href="#FN5" class="notemark">†<span class="popup">Alfa və Omeqa – bəzi əlyazmalarda Alfa və Omeqa, Başlanğıc və Axır (Vəhy 21:6).</span></a> Mənəm!»   </div><div class='p'> <span class="verse" id="V9">9&#160;</span>Əziyyətə, Allahın Padşahlığına və dözümə sizinlə İsada şərik olan mən – qardaşınız Yəhya Allahın kəlamından ötrü və İsa barədə şəhadət etdiyimə görə Patmos adlanan adada idim.   <span class="verse" id="V10">10&#160;</span>Rəbbin günü Ruhun təsirinə düşdüm. Arxamdan şeypur səsinə bənzər uca bir səsin belə söylədiyini eşitdim:   <span class="verse" id="V11">11&#160;</span>«Gördüyünü bir kitaba yaz və bunu yeddi cəmiyyətə, yəni Efesə, İzmirə, Berqamaya, Tiatiraya, Sarda, Filadelfiyaya və Laodikeyaya göndər».   </div><div class='p'> <span class="verse" id="V12">12&#160;</span><a href="#FN6" class="notemark">*<span class="popup">Yez. 1:24; 43:2; Dan. 7:9,13; 10:5-6</span></a>Onda çevrildim ki, mənimlə danışanın kim olduğunu görüm. Çevrildikdə yeddi qızıl çıraqdan gördüm.   <span class="verse" id="V13">13&#160;</span>Çıraqdanların arasında uzun cübbə geymiş, sinəsinə qızıl qurşaq bağlamış bəşər oğluna bənzər Biri var idi.   <span class="verse" id="V14">14&#160;</span>Onun başı, saçı yun və qar kimi ağ, gözləri isə odlu alov kimi idi;   <span class="verse" id="V15">15&#160;</span>ayaqları kürədə xalis olan pardaqlanmış tunc kimi idi, səsi də gur suların sədasına bənzəyirdi.   <span class="verse" id="V16">16&#160;</span>O, sağ əlində yeddi ulduz tutmuşdu, ağzından ikiağızlı iti bir qılınc çıxırdı; Onun üzü tam qüvvəsi ilə parlayan günəşə bənzəyirdi.   </div><div class='p'> <span class="verse" id="V17">17&#160;</span><a href="#FN7" class="notemark">*<span class="popup">Yeş. 44:6; 48:12; Vəhy 2:8; 22:13</span></a>Mən Onu gördükdə ölü kimi ayaqlarına düşdüm. O isə sağ əlini mənim üstümə qoyub dedi: «Qorxma! Birinci və Sonuncu Olan,   <span class="verse" id="V18">18&#160;</span>Diri Olan Mənəm. Mən ölmüşdüm, indi isə əbədi olaraq diriyəm. Ölümün və ölülər diyarının açarları Məndədir.   <span class="verse" id="V19">19&#160;</span>Beləliklə, öz gördüklərini, indi və bundan sonra baş verəcək hadisələri yaz.   <span class="verse" id="V20">20&#160;</span>Mənim sağ əlimdə gördüyün yeddi ulduzun və yeddi qızıl çıraqdanın sirrinə gəlincə, yeddi ulduz yeddi cəmiyyətin mələkləri, yeddi çıraqdan da yeddi cəmiyyət deməkdir.   </div><ul class='tnav'>
<li><a href='index.htm'>VƏHY</a></li>
<li><a href='JUD01.htm'>&lt;</a></li>
<li><a href='REV.htm'>1</a></li>
<li><a href='REV02.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V4">1:4-5</a>
<span class="xt"><a href='EXO03.htm#V14'>Çıx. 3:14</a>; <a href='EXO19.htm#V6'>19:6</a>; <a href='PSA089.htm#V27'>Zəb. 89:27</a>; <a href='ISA55.htm#V4'>Yeş. 55:4</a>; <a href='REV04.htm#V5'>Vəhy 4:5</a>; <a href='REV05.htm#V10'>5:10</a></span></p>
<p class="f" id="FN2"><span class="notemark">*</span><a class="notebackref" href="#V4">1:4-5</a>
<span class="fq">Günahlarımızdan azad edərək </span><span class="ft">– bəzi əlyazmalarda </span><span class="fq">günahlarımızdan yuyaraq.</span></p>
<p class="x" id="FN3"><span class="notemark">*</span><a class="notebackref" href="#V7">1:7</a>
<span class="xt"><a href='DAN07.htm#V13'>Dan. 7:13</a>; <a href='ZEC12.htm#V10'>Zək. 12:10</a>; <a href='MAT24.htm#V30'>Mat. 24:30</a>; <a href='MRK13.htm#V26'>Mark 13:26</a>; <a href='LUK21.htm#V27'>Luka 21:27</a>; <a href='JHN19.htm#V34'>Yəh. 19:34,37</a>; <a href='1TH04.htm#V17'>1Sal. 4:17</a></span></p>
<p class="x" id="FN4"><span class="notemark">*</span><a class="notebackref" href="#V8">1:8</a>
<span class="xt"><a href='EXO03.htm#V14'>Çıx. 3:14</a>; <a href='REV21.htm#V6'>Vəhy 21:6</a>; <a href='REV22.htm#V13'>22:13</a></span></p>
<p class="f" id="FN5"><span class="notemark">†</span><a class="notebackref" href="#V8">1:8</a>
<span class="fq">Alfa və Omeqa </span><span class="ft">– bəzi əlyazmalarda </span><span class="fq">Alfa və Omeqa, Başlanğıc və Axır </span><span class="ft">(<a href='REV21.htm#V6'>Vəhy 21:6</a>).</span></p>
<p class="x" id="FN6"><span class="notemark">*</span><a class="notebackref" href="#V12">1:12</a>
<span class="xt"><a href='EZK01.htm#V24'>Yez. 1:24</a>; <a href='EZK43.htm#V2'>43:2</a>; <a href='DAN07.htm#V9'>Dan. 7:9,13</a>; <a href='DAN10.htm#V5'>10:5-6</a></span></p>
<p class="x" id="FN7"><span class="notemark">*</span><a class="notebackref" href="#V17">1:17</a>
<span class="xt"><a href='ISA44.htm#V6'>Yeş. 44:6</a>; <a href='ISA48.htm#V12'>48:12</a>; <a href='REV02.htm#V8'>Vəhy 2:8</a>; <a href='REV22.htm#V13'>22:13</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
