<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 142</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA141.htm'>&lt;</a></li>
<li><a href='PSA.htm'>142</a></li>
<li><a href='PSA143.htm'>&gt;</a></li>
</ul>
<div class="main">
 
<div class='chapterlabel' id="V0"> 142</div><div class='s'>Məzmur 142 </div> <div class='d'>Davudun məzmuru. </div> <div class='d'>Maskil. </div> <div class='d'><a href="#FN1" class="notemark">*<span class="popup">1Şam. 22:1; 24:3 </span></a> Mağarada olanda etdiyi dua. </div> <div class='q'> <span class="verse" id="V1">1&#160;</span>Rəbbə fəryad qoparıb haray salıram,  </div><div class='q'>Rəbbə yalvararaq haray salıram.   </div><div class='q'> <span class="verse" id="V2">2&#160;</span>Hüzuruna şikayətimi tökürəm,  </div><div class='q'>Qarşısında əziyyətimi söyləyirəm.   </div><div class='q'> <span class="verse" id="V3">3&#160;</span>Ruhdan düşəndə hansı yolda olduğumu bildin,  </div><div class='q'>Yolumda gizli tələ qurublar.   </div><div class='q'> <span class="verse" id="V4">4&#160;</span>Sağıma bax, Özün gör, heç kim məni saymır,  </div><div class='q'>Pənah yerim yoxdur,  </div><div class='q'>Heç kim qayğıma qalmır.   </div><div class='b'> &#160; </div> <div class='q'> <span class="verse" id="V5">5&#160;</span>Ya Rəbb, Sənə fəryad edərək dedim:  </div><div class='q'>«Pənahım Sənsən,  </div><div class='q'>Dirilər arasında Sən mənim nəsibimsən».   </div><div class='q'> <span class="verse" id="V6">6&#160;</span>Qulaq as fəryadıma,  </div><div class='q'>Nə qədər alçaldılmışam!  </div><div class='q'>Məni təqib edənlərdən qurtar,  </div><div class='q'>Çünki onlar məndən güclüdür.   </div><div class='q'> <span class="verse" id="V7">7&#160;</span>Canımı zindandan qurtar,  </div><div class='q'>Qoy isminə şükür edim!  </div><div class='q'>Onda salehlər məni əhatə edəcək,  </div><div class='q'>Çünki mənə comərdlik etdin!   </div><ul class='tnav'>
<li><a href='index.htm'>ZƏBUR</a></li>
<li><a href='PSA141.htm'>&lt;</a></li>
<li><a href='PSA.htm'>142</a></li>
<li><a href='PSA143.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">^</a>
<span class="xt"><a href='1SA22.htm#V1'>1Şam. 22:1</a>; <a href='1SA24.htm#V3'>24:3</a> </span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
