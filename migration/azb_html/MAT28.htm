<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab MATTA 28</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>MATTA</a></li>
<li><a href='MAT27.htm'>&lt;</a></li>
<li><a href='MAT.htm'>28</a></li>
<li><a href='MRK01.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='s'>İsanın dirilməsi </div> <div class='r'>(Mark 16:1-11; Luka 24:1-12; Yəh. 20:1-18)  </div><div class='p'> <span class="verse" id="V1">1&#160;</span>Şənbə günü keçəndən sonra, həftənin ilk günü<a href="#FN1" class="notemark">*<span class="popup">Həftənin ilk günü – yəni bazar günü.</span></a> səhər dan yeri ağaranda Məcdəlli Məryəm və o biri Məryəm qəbiri görməyə gəldilər.   <span class="verse" id="V2">2&#160;</span>Budur, böyük bir zəlzələ oldu. Çünki Rəbbin bir mələyi göydən enib gələrək daşı bir tərəfə yuvarladı və üzərində oturdu.   <span class="verse" id="V3">3&#160;</span>Onun görünüşü şimşək kimi, paltarı isə qar kimi ağ idi.   <span class="verse" id="V4">4&#160;</span>Keşikçilər qorxudan titrəyib ölü kimi oldular.   <span class="verse" id="V5">5&#160;</span>Mələk qadınlara müraciət edərək dedi: «Siz qorxmayın! Çarmıxa çəkilmiş İsanı axtardığınızı bilirəm.   <span class="verse" id="V6">6&#160;</span>O burada yoxdur, dediyi kimi dirilmişdir! Gəlin, Onun<a href="#FN2" class="notemark">†<span class="popup">Onun – bəzi əlyazmalarda Rəbbin.</span></a> yatdığı yeri görün.   <span class="verse" id="V7">7&#160;</span>Tez gedin, Onun şagirdlərinə belə söyləyin: “İsa ölülər arasından dirildi. Qalileyaya sizdən qabaq gedir. Onu orada görəcəksiniz”. Budur, mən sizə xəbər verdim».   </div><div class='p'> <span class="verse" id="V8">8&#160;</span>Qadınlar qorxu və böyük sevinclə dərhal qəbirdən çıxdılar. Onun şagirdlərinə xəbər verməyə qaçdılar.   <span class="verse" id="V9">9&#160;</span>Amma<a href="#FN3" class="notemark">‡<span class="popup">Amma – bəzi əlyazmalarda Amma onlar Onun şagirdlərinə xəbər verməyə gedərkən.</span></a> budur, İsa «Sizə salam!» deyə onların qarşısına çıxdı. Onlar da yaxınlaşıb İsanın ayaqlarına sarılaraq Ona səcdə qıldılar.   <span class="verse" id="V10">10&#160;</span>İsa onlara dedi: «Qorxmayın! Gedin, qardaşlarıma xəbər verin ki, Qalileyaya getsinlər. Məni orada görəcəklər».   </div><div class='s'>Keşikçilərin gətirdiyi xəbər </div> <div class='p'> <span class="verse" id="V11">11&#160;</span>Qadınlar hələ yolda ikən keşikçilərdən bəzisi şəhərə gəlib baş verən bütün şeyləri başçı kahinlərə bildirdilər.   <span class="verse" id="V12">12&#160;</span>Onlar ağsaqqallarla toplaşıb məşvərət keçirdikdən sonra əsgərlərə çoxlu pul verib dedilər:   <span class="verse" id="V13">13&#160;</span>«Deyərsiniz ki, şagirdləri gecə biz yatanda gəlib Onu oğurlayıblar.   <span class="verse" id="V14">14&#160;</span>Əgər bu xəbər valinin qulağına gedib çatsa, biz onu inandırarıq, sizi də bəladan qurtararıq».   <span class="verse" id="V15">15&#160;</span>Beləliklə, əsgərlər pulu alıb tapşırıldığı kimi etdilər. Bu söz bu günə kimi Yəhudilər arasında yayılmışdır.   </div><div class='s'>İsa şagirdlərinə tapşırıq verir </div> <div class='r'>(Mark 16:14-18; Luka 24:36-49; Yəh. 20:19-23; Həv. 1:6-8)  </div><div class='p'> <span class="verse" id="V16">16&#160;</span><a href="#FN4" class="notemark">*<span class="popup">Mat. 26:32; Mark 14:28</span></a>On Bir şagird Qalileyaya, İsanın onlara təyin etdiyi dağa getdi.   <span class="verse" id="V17">17&#160;</span>İsanı gördükdə Ona səcdə qıldılar. Bəzisi isə şübhə etdi.   <span class="verse" id="V18">18&#160;</span>İsa yaxınlaşıb onlara dedi: «Göydə və yer üzündə bütün səlahiyyət Mənə verilmişdir.   <span class="verse" id="V19">19&#160;</span>Beləliklə, gedin, bütün millətləri Mənim şagirdim edin; onları Ata, Oğul və Müqəddəs Ruh adı ilə vəftiz edin;   <span class="verse" id="V20">20&#160;</span>sizə əmr etdiyim hər şeyə riayət etməyi onlara öyrədin. Budur, Mən dövrün sonuna qədər hər gün sizinləyəm».   </div><ul class='tnav'>
<li><a href='index.htm'>MATTA</a></li>
<li><a href='MAT27.htm'>&lt;</a></li>
<li><a href='MAT.htm'>28</a></li>
<li><a href='MRK01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">28:1</a>
<span class="fq">Həftənin ilk günü </span><span class="ft">– yəni bazar günü.</span></p>
<p class="f" id="FN2"><span class="notemark">†</span><a class="notebackref" href="#V6">28:6</a>
<span class="fq">Onun </span><span class="ft">– bəzi əlyazmalarda </span><span class="fq">Rəbbin.</span></p>
<p class="f" id="FN3"><span class="notemark">‡</span><a class="notebackref" href="#V9">28:9</a>
<span class="fq">Amma </span><span class="ft">– bəzi əlyazmalarda </span><span class="fq">Amma onlar Onun şagirdlərinə xəbər verməyə gedərkən.</span></p>
<p class="x" id="FN4"><span class="notemark">*</span><a class="notebackref" href="#V16">28:16</a>
<span class="xt"><a href='MAT26.htm#V32'>Mat. 26:32</a>; <a href='MRK14.htm#V28'>Mark 14:28</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
