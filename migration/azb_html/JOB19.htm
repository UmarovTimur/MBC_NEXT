<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ƏYYUB 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ƏYYUB</a></li>
<li><a href='JOB18.htm'>&lt;</a></li>
<li><a href='JOB.htm'>19</a></li>
<li><a href='JOB20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Əyyub </div> <div class='p'> <span class="verse" id="V1">1&#160;</span>Əyyub belə cavab verdi:   </div><div class='q'> <span class="verse" id="V2">2&#160;</span>«Nə vaxtadək məni üzəcəksiniz,  </div><div class='q'>Məni sözlə əzəcəksiniz,   </div><div class='q'> <span class="verse" id="V3">3&#160;</span>On dəfədir ki, məni təhqir edirsiniz,  </div><div class='q'>Utanmadan mənə kəskin sözlər söyləyirsiniz.   </div><div class='q'> <span class="verse" id="V4">4&#160;</span>Həqiqətən, azıb yanlış yola düşmüşəmsə,  </div><div class='q'>Səhvim öz üstümdə qalır.   </div><div class='q'> <span class="verse" id="V5">5&#160;</span>Özünüzü, həqiqətən, məndən üstün tutursunuz,  </div><div class='q'>Eybimi üzümə vurursunuz.   </div><div class='q'> <span class="verse" id="V6">6&#160;</span>Amma bilin ki, Allah mənə haqsızlıq etdi,  </div><div class='q'>Hər tərəfdən məni toruna saldı.   </div><div class='b'> &#160; </div> <div class='q'> <span class="verse" id="V7">7&#160;</span>Budur, “Zorakılıqdır!” deyə bağırıram,  </div><div class='q'>Bir cavab verən yoxdur,  </div><div class='q'>Kömək üçün nalə çəkirəm, ədalət yoxdur.   </div><div class='q'> <span class="verse" id="V8">8&#160;</span>Keçə bilmirəm, yollarıma sədd çəkilib,  </div><div class='q'>Yollarımı qaranlığa salıb.   </div><div class='q'> <span class="verse" id="V9">9&#160;</span>Şərəfimi əynimdən soyundurub,  </div><div class='q'>Başımdan tacı götürüb.   </div><div class='q'> <span class="verse" id="V10">10&#160;</span>O məni hər tərəfdən yıxdı, əldən gedirəm,  </div><div class='q'>Ümidimi ağac kimi kökündən qopartdı.   </div><div class='q'> <span class="verse" id="V11">11&#160;</span>Mənə qarşı qəzəbi od tutub yandı,  </div><div class='q'>Məni Özünə düşmən saydı.   </div><div class='q'> <span class="verse" id="V12">12&#160;</span>Orduları üstümə gəlir,  </div><div class='q'>Mənə qarşı torpaq qalağı düzəldir,  </div><div class='q'>Çadırımın ətrafında ordugah qurur.   </div><div class='b'> &#160; </div> <div class='q'> <span class="verse" id="V13">13&#160;</span>Qardaşlarımı məndən uzaqlaşdırdı,  </div><div class='q'>Tanışlarım mənə yad oldu.   </div><div class='q'> <span class="verse" id="V14">14&#160;</span>Qohumlarım məni tərk eləyib,  </div><div class='q'>Yaxın dostlarım məni unudub.   </div><div class='q'> <span class="verse" id="V15">15&#160;</span>Evimin sakinləri və kənizlər  </div><div class='q'>Məni özgə sayır,  </div><div class='q'>Onların gözündə yad olmuşam.   </div><div class='q'> <span class="verse" id="V16">16&#160;</span>Qulumu çağırıram,  </div><div class='q'>Ağız açıb yalvarsam belə, cavab almıram.   </div><div class='q'> <span class="verse" id="V17">17&#160;</span>Nəfəsimdən arvadımın da zəhləsi gedir,  </div><div class='q'>Qardaşlarım məndən iyrənir.   </div><div class='q'> <span class="verse" id="V18">18&#160;</span>Mənə hətta kiçik uşaqlar xor baxır,  </div><div class='q'>Ayağa duranda məni ələ salırlar.   </div><div class='q'> <span class="verse" id="V19">19&#160;</span>Bütün səmimi dostlarım belə, məndən ikrah edir,  </div><div class='q'>Əzizlərim belə, əleyhimə çıxır.   </div><div class='q'> <span class="verse" id="V20">20&#160;</span>Bir dəri, bir sümük qalmışam,  </div><div class='q'>Ölüm kandarına çatmışam.   </div><div class='q'> <span class="verse" id="V21">21&#160;</span>Aman, ey dostlarım, aman,  </div><div class='q'>Allahın əli məni vurdu!   </div><div class='q'> <span class="verse" id="V22">22&#160;</span>Niyə məni Allah kimi qovursunuz?  </div><div class='q'>Niyə mənim ətimdən doymursunuz?   </div><div class='b'> &#160; </div> <div class='q'> <span class="verse" id="V23">23&#160;</span>Kaş ki sözlərim yazılaydı,  </div><div class='q'>Kitaba köçürüləydi,   </div><div class='q'> <span class="verse" id="V24">24&#160;</span>Dəmir qələmlə, qurğuşunla  </div><div class='q'>Əbədi qalmaq üçün bir qayaya həkk olaydı.   </div><div class='q'> <span class="verse" id="V25">25&#160;</span>Amma mən bilirəm ki, Satınalanım yaşayır,  </div><div class='q'>Axırda O, yer üzərində dayanacaq.   </div><div class='q'> <span class="verse" id="V26">26&#160;</span>Dərim yox olandan sonra  </div><div class='q'>Bədən alıb Allahı görəcəyəm.   </div><div class='q'> <span class="verse" id="V27">27&#160;</span>Mən Ona baxacağam,  </div><div class='q'>Başqası yox, mən öz gözlərimlə görəcəyəm.  </div><div class='q'>Budur, ürəyim həsrətdən üzülür!   </div><div class='q'> <span class="verse" id="V28">28&#160;</span>Mənim üçün “Bəs onu necə qovaq?  </div><div class='q'>Bədbəxtliyin kökü ondadır” desəniz,   </div><div class='q'> <span class="verse" id="V29">29&#160;</span>Qılıncdan qorxmalısınız,  </div><div class='q'>Çünki qılınc cəzası qəzəblə gəlir.  </div><div class='q'>Onda ədalətin var olduğunu görəcəksiniz».   </div><ul class='tnav'>
<li><a href='index.htm'>ƏYYUB</a></li>
<li><a href='JOB18.htm'>&lt;</a></li>
<li><a href='JOB.htm'>19</a></li>
<li><a href='JOB20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
