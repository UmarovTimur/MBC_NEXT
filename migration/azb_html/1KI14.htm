<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab BİRİNCİ PADŞAHLAR 14</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>BİRİNCİ PADŞAHLAR</a></li>
<li><a href='1KI13.htm'>&lt;</a></li>
<li><a href='1KI.htm'>14</a></li>
<li><a href='1KI15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Yarovamın oğlunun ölümü </div> <div class='p'> <span class="verse" id="V1">1&#160;</span>O vaxt Yarovamın oğlu Aviya xəstələndi.   <span class="verse" id="V2">2&#160;</span>Yarovam arvadına dedi: «Qalx öz qiyafəni elə dəyiş ki, sənin Yarovamın arvadı olduğunu bilməsinlər. Şiloya get, peyğəmbər Axiya oradadır. O mənim barəmdə demişdi ki, bu xalqın padşahı olacağam.   <span class="verse" id="V3">3&#160;</span>Əlinə on kömbə çörək, qurabiyələr və bir küpə bal götürüb onun yanına get. Oğlana nə olacağını o sənə bildirəcək».   </div><div class='p'> <span class="verse" id="V4">4&#160;</span>Yarovamın arvadı belə də etdi: qalxıb Şiloya getdi və Axiyanın evinə gəldi. Axiya artıq görə bilmirdi, çünki qocaldığı üçün gözləri zəifləmişdi.   <span class="verse" id="V5">5&#160;</span>Rəbb Axiyaya demişdi: «Yarovamın arvadı oğlu barədə səndən soruşmağa gəlir, çünki oğlu xəstədir. O başqa bir qiyafədədir. Sən ona belə-belə deyərsən».   </div><div class='p'> <span class="verse" id="V6">6&#160;</span>Qadın qapıdan girəndə Axiya onun ayaq səslərini eşidib dedi: «Yarovamın arvadı, içəri gəl! Sən nə üçün qiyafəni dəyişmisən? Mən sənə ağır xəbər söyləmək üçün göndərilmişəm.   <span class="verse" id="V7">7&#160;</span>Get, Yarovama söylə ki, İsrailin Allahı Rəbb belə deyir: “Mən səni xalqın içindən yüksəldib xalqım İsrailin üzərində hökmran etdim.   <span class="verse" id="V8">8&#160;</span>Padşahlığı Davudun nəslindən çəkib aldım və sənə verdim. Sən isə qulum Davud kimi olmadın. O, əmrlərimə əməl edib gözümdə yalnız doğru olan işi görmək üçün bütün ürəyi ilə Mənə xidmət edirdi.   <span class="verse" id="V9">9&#160;</span>Səndən əvvəl olanların hamısından çox pislik etdin. Məni qəzəbləndirmək üçün gedib özünə başqa allahlar, tökmə bütlər düzəltdin və Məni kənara atdın.   <span class="verse" id="V10">10&#160;</span><a href="#FN1" class="notemark">*<span class="popup">1Pad. 15:29</span></a> Bunun üçün Mən Yarovamın nəsli üzərinə bəla gətirəcəyəm. İsraildə Yarovamın nəslindən divar isladan hər kəsi – bütün kişiləri, istər kölə olsun, istər azad, kəsib atacağam və onları peyin yandırılan kimi hamısı tükənənə qədər bütünlüklə yandırıb məhv edəcəyəm.   <span class="verse" id="V11">11&#160;</span>Yarovamdan şəhərdə ölənləri köpəklər, çöldə ölənləri quşlar yeyəcək, çünki Rəbb belə söylədi”.   <span class="verse" id="V12">12&#160;</span>Sən qalxıb evinə get. Şəhərə ayaq basdığın vaxt oğlan öləcək.   <span class="verse" id="V13">13&#160;</span>Bütün İsraillilər yas tutub onu basdıracaq. Amma Yarovam nəslindən yalnız o, qəbirə gedəcək, çünki İsrailin Allahı Rəbb Yarovamın nəslindən yalnız onda yaxşı bir şey tapmışdır.   <span class="verse" id="V14">14&#160;</span>Rəbb Özü üçün İsrail üzərində bir padşah qoyacaq, o da Yarovamın nəslini bu gün kəsib atacaq, hətta indi belə olacaq.   <span class="verse" id="V15">15&#160;</span>Rəbb İsraili suda yellənən bir qamış kimi vuracaq və İsrailliləri atalarına verdiyi bu yaxşı torpaqdan çəkib çıxaracaq, onları Fərat çayının o tərəfinə səpələyəcək, çünki özlərinə Aşera bütləri düzəldərək Rəbbi qəzəbləndirdilər.   <span class="verse" id="V16">16&#160;</span>Yarovamın etdiyi və İsraillilərə etdirdiyi günahları ucbatından Rəbb İsraildən üz döndərəcək».   <span class="verse" id="V17">17&#160;</span>Yarovamın arvadı qalxıb getdi və Tirsaya gəldi. Evin astanasına ayaq basdığı vaxt oğlan öldü.   <span class="verse" id="V18">18&#160;</span>Bütün İsraillilər onu basdırıb yas tutdular. Beləcə Rəbbin Öz qulu peyğəmbər Axiya vasitəsilə söylədiyi sözü yerinə yetdi.   </div><div class='s'>Yarovamın ölümü </div> <div class='p'> <span class="verse" id="V19">19&#160;</span>Yarovamın qalan işləri, necə döyüşdüyü və necə padşahlıq etdiyi barədə İsrail padşahlarının salnamələr kitabında yazılmışdır.   <span class="verse" id="V20">20&#160;</span>Yarovam iyirmi iki il padşahlıq etdi. O, ataları ilə uyudu və yerinə oğlu Nadav padşah oldu.   </div><div class='s'>Yəhuda padşahı Rexavam </div> <div class='r'>(2Saln. 11:5–12:15)  </div><div class='p'> <span class="verse" id="V21">21&#160;</span>Süleyman oğlu Rexavam Yəhudada padşahlıq etdi. Rexavam padşah olan vaxt qırx bir yaşında idi. O, Rəbbin Öz adını qoymaq üçün İsrailin bütün qəbilələrindən seçdiyi şəhərdə – Yerusəlimdə on yeddi il padşahlıq etdi. Anası Ammonlu olub adı Naama idi.   </div><div class='p'> <span class="verse" id="V22">22&#160;</span>Yəhudalılar Rəbbin gözündə pis olan işlər etdilər və atalarının etdiyi bütün günahlardan da çox günah etməklə Rəbdə qısqanclıq oyatdılar.   <span class="verse" id="V23">23&#160;</span><a href="#FN2" class="notemark">*<span class="popup">2Pad. 17:9-10</span></a> Onlar da hər yüksək təpə üzərində və hər kölgəli ağac altında özləri üçün səcdəgahlar, sütunlar və Aşera bütləri düzəltdilər.   <span class="verse" id="V24">24&#160;</span><a href="#FN3" class="notemark">*<span class="popup">Qanun. 23:17</span></a> Ölkədə həm də məbəd fahişəliyi ilə məşğul olan kişilər var idi. Xalq İsrail övladlarının önündən Rəbbin qovduğu millətlərin bütün iyrənc işlərinə görə davrandı.   </div><div class='p'> <span class="verse" id="V25">25&#160;</span><a href="#FN4" class="notemark">*<span class="popup">2Saln. 12:2-8</span></a> Rexavamın padşahlığının beşinci ilində Misir padşahı Sisaq Yerusəlimə hücum etdi.   <span class="verse" id="V26">26&#160;</span><a href="#FN5" class="notemark">*<span class="popup">1Pad. 10:16-17; 2Saln. 9:15-16</span></a> O, Rəbbin məbədinin və padşah sarayının xəzinələrini götürdü. Hər şeyi aldı, Süleymanın düzəltdiyi bütün qızıl qalxanları da götürdü.   <span class="verse" id="V27">27&#160;</span>Padşah Rexavam onların yerinə tunc qalxanlar düzəltdi və bunları padşah sarayının qapısını qoruyan mühafizəçi rəislərin əlinə verdi.   <span class="verse" id="V28">28&#160;</span>Hər dəfə padşah Rəbbin məbədinə gələndə mühafizəçilər onları daşıyır və sonra mühafizəçilərin otağına geri gətirirdilər.   </div><div class='p'> <span class="verse" id="V29">29&#160;</span>Rexavamın qalan işləri və onun etdiyi hər şey barədə Yəhuda padşahlarının salnamələr kitabında yazılmışdır.   <span class="verse" id="V30">30&#160;</span>Rexavamla Yarovam arasında həmişə müharibə gedirdi.   <span class="verse" id="V31">31&#160;</span>Rexavam ataları ilə uyudu və Davudun şəhərində, atalarının yanında basdırıldı. Anası Ammonlu olub adı Naama idi. Onun yerinə oğlu Aviya <a href="#FN6" class="notemark">*<span class="popup">Aviya – ibrani mətnində <span class='tl'>Aviyam</span>. Bax: 2Saln. 12:16.</span></a> padşah oldu.   </div><ul class='tnav'>
<li><a href='index.htm'>BİRİNCİ PADŞAHLAR</a></li>
<li><a href='1KI13.htm'>&lt;</a></li>
<li><a href='1KI.htm'>14</a></li>
<li><a href='1KI15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V10">14:10</a>
<span class="xt"><a href='1KI15.htm#V29'>1Pad. 15:29</a></span></p>
<p class="x" id="FN2"><span class="notemark">*</span><a class="notebackref" href="#V23">14:23</a>
<span class="xt"><a href='2KI17.htm#V9'>2Pad. 17:9-10</a></span></p>
<p class="x" id="FN3"><span class="notemark">*</span><a class="notebackref" href="#V24">14:24</a>
<span class="xt"><a href='DEU23.htm#V17'>Qanun. 23:17</a></span></p>
<p class="x" id="FN4"><span class="notemark">*</span><a class="notebackref" href="#V25">14:25</a>
<span class="xt"><a href='2CH12.htm#V2'>2Saln. 12:2-8</a></span></p>
<p class="x" id="FN5"><span class="notemark">*</span><a class="notebackref" href="#V26">14:26</a>
<span class="xt"><a href='1KI10.htm#V16'>1Pad. 10:16-17</a>; <a href='2CH09.htm#V15'>2Saln. 9:15-16</a></span></p>
<p class="f" id="FN6"><span class="notemark">*</span><a class="notebackref" href="#V31">14:31</a>
<span class="fq">Aviya </span><span class="ft">– ibrani mətnində Aviyam. </span><span class="ft">Bax: <a href='2CH12.htm#V16'>2Saln. 12:16</a>.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
