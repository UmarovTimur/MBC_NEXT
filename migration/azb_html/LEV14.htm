<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab LEVİLİLƏR 14</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>LEVİLİLƏR</a></li>
<li><a href='LEV13.htm'>&lt;</a></li>
<li><a href='LEV.htm'>14</a></li>
<li><a href='LEV15.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>Cüzam haqqında </div> <div class='p'> <span class="verse" id="V1">1&#160;</span>Rəbb Musaya dedi:   <span class="verse" id="V2">2&#160;</span><a href="#FN1" class="notemark">*<span class="popup">Mat. 8:4; Mark 1:44; Luka 5:14; 17:14</span></a> «Dərisində cüzam olan adamın paklanması haqqında təlimat budur. Bu adam kahinin yanına gətirildikdə   <span class="verse" id="V3">3&#160;</span>kahin düşərgədən kənara çıxıb cüzama tutulan xəstəyə baxsın; onun dərisindəki əlamətlər sağalıbsa,   <span class="verse" id="V4">4&#160;</span>onda qoy kahin paklanan adam üçün iki pak diri quş, sidr ağacının budağı, al rəngli ip və züfa otu gətirməyi əmr etsin.   <span class="verse" id="V5">5&#160;</span>Kahinin buyurduğuna görə quşların biri saxsı qabda axar su üzərində kəsilsin.   <span class="verse" id="V6">6&#160;</span>Sonra kahin sağ qalan quşu, sidr ağacının budağını, al rəngli ipi və züfa otunu götürüb, axar suyun üzərində kəsilən quşun qanına batırsın.   <span class="verse" id="V7">7&#160;</span>Sonra qoy cüzamdan paklanan adamın üstünə yeddi dəfə qanı çiləyib onu pak elan etsin. Sağ qalan quşu çölə buraxsın.   <span class="verse" id="V8">8&#160;</span>Paklanan adam geyimlərini yusun, özünü bütünlüklə qırxsın, su ilə yuyunsun; sonra pak sayılsın və düşərgəyə girsin. Amma o, yeddi gün ərzində öz çadırından kənarda yaşasın.   <span class="verse" id="V9">9&#160;</span>Yeddinci gün o adam saçını, saqqalını, qaşlarını, bədənindəki bütün tüklərini qırxsın, geyimini yusun, bədənini su ilə yusun, sonra pak sayılsın.   </div><div class='p'> <span class="verse" id="V10">10&#160;</span>Səkkizinci gün o adam qüsursuz iki erkək toğlu, birillik qüsursuz dişi toğlu, taxıl təqdimi olaraq bir efanın onda üç hissəsi miqdarında zeytun yağı ilə yoğrulmuş un və bir loq zeytun yağı gətirsin.   <span class="verse" id="V11">11&#160;</span>Paklanma mərasimi ilə məşğul olan kahin paklanan adamı və gətirdiyi təqdimləri Rəbbin hüzuruna – Hüzur çadırının girişinə gətirsin.   <span class="verse" id="V12">12&#160;</span>Kahin erkək toğluların birini götürüb zeytun yağı ilə təqsir qurbanı kimi təqdim etsin. Onları Rəbbin hüzurunda yellədərək təqdim etsin.   <span class="verse" id="V13">13&#160;</span>Toğlunu günah qurbanı və yandırma qurbanı kəsdiyi yerdə – müqəddəs sayılan yerdə kəssin; çünki günah qurbanı kimi təqsir qurbanı da kahinə aiddir. O qurban ən müqəddəsdir.   <span class="verse" id="V14">14&#160;</span>Sonra kahin təqsir qurbanının qanından bir az götürüb paklanan adamın sağ qulağının mərcəyinə, sağ əlinin və sağ ayağının baş barmağına çəksin.   <span class="verse" id="V15">15&#160;</span>Kahin bir az zeytun yağı götürüb sol ovcuna töksün və   <span class="verse" id="V16">16&#160;</span>sağ əlinin bir barmağını sol ovcundakı zeytun yağına batıraraq Rəbbin hüzurunda yeddi dəfə çiləsin.   <span class="verse" id="V17">17&#160;</span>Ovcunda qalan yağdan kahin paklanan adamın sağ qulaq mərcəyinə, sağ əlinə və sağ ayağının baş barmağına, yəni təqsir qurbanının qanından çəkdiyi yerlərə sürtsün.   <span class="verse" id="V18">18&#160;</span>Kahin ovcundakı yağın qalan hissəsini bu adamın başına çəkib bununla onun üçün Rəbbin önündə kəffarə etsin.   <span class="verse" id="V19">19&#160;</span>Bundan sonra kahin günah qurbanını kəssin. Bununla paklanan adam üçün murdarlığını kəffarə etsin. Sonra isə yandırma qurbanını kəsib   <span class="verse" id="V20">20&#160;</span>onunla taxıl təqdimini qurbangahda təqdim etsin. Beləcə kahin o adam üçün kəffarə etsin ki, o pak sayılsın.   </div><div class='p'> <span class="verse" id="V21">21&#160;</span>Əgər o adam yoxsuldur və bu təqdimlərə gücü çatmırsa, özünün kəffarəsi üçün yellədilən təqsir qurbanı kimi bir erkək toğlu, taxıl təqdimi kimi zeytun yağı ilə yoğrulmuş onda bir efa narın unla bir loq zeytun yağı,   <span class="verse" id="V22">22&#160;</span>biri günah qurbanı, o biri yandırma qurbanı olaraq iki qumru quşu yaxud iki göyərçin götürsün. Bunlara gücü çatar.   <span class="verse" id="V23">23&#160;</span>Paklanmasının səkkizinci günü bu adam bunları kahinin yanına, Hüzur çadırının girişinə – Rəbbin hüzuruna gətirsin.   <span class="verse" id="V24">24&#160;</span>Kahin təqsir qurbanı olan toğlunu və bir loq zeytun yağını götürüb yelləmə təqdimi olaraq Rəbbin hüzurunda yelləsin və   <span class="verse" id="V25">25&#160;</span>təqsir qurbanı olan toğlunu kəssin. Sonra kahin təqsir qurbanının qanından bir az götürüb paklanan adamın sağ qulaq mərcəyinə və sağ əli ilə sağ ayağının baş barmaqlarına çəksin.   <span class="verse" id="V26">26&#160;</span>Kahin zeytun yağından bir az sol ovcuna töksün   <span class="verse" id="V27">27&#160;</span>və sağ əlinin bir barmağı ilə sol ovcundakı yağdan Rəbbin hüzurunda yeddi dəfə çiləsin.   <span class="verse" id="V28">28&#160;</span>Ovcundakı yağdan paklanan adamın sağ qulaq mərcəyinə, sağ əlinin və sağ ayağının baş barmağına, yəni təqsir qurbanının qanını çəkdiyi yerlərə çəksin.   <span class="verse" id="V29">29&#160;</span>Kahin ovcundakı yağın qalan hissəsini bu adamın başına çəksin. Bununla o adam üçün Rəbbin önündə kəffarə etsin.   <span class="verse" id="V30">30&#160;</span>Sonra bu adam gücü çatan qədər qumru quşlarından ya göyərçinlərdən birini təqdim etsin.   <span class="verse" id="V31">31&#160;</span>Gücü çatan qədər birini günah qurbanı kimi, o birisini isə taxıl təqdimi ilə birgə yandırma qurbanı kimi təqdim etsin. Beləcə kahin paklanan adam üçün Rəbbin önündə kəffarə etsin».   <span class="verse" id="V32">32&#160;</span>Bu, dərisində cüzamın əlaməti olub paklanmasına gücü çatmayan adam üçün təlimatdır.   </div><div class='s'>Evlərdəki iyrənc kif </div> <div class='p'> <span class="verse" id="V33">33&#160;</span>Rəbb Musaya və Haruna dedi:   <span class="verse" id="V34">34&#160;</span>«Sizə mülk olaraq verəcəyim Kənan torpağına girəndən sonra Mən ölkənizdə olan bir evə iyrənc kif əlaməti göndərsəm,   <span class="verse" id="V35">35&#160;</span>qoy ev sahibi gedib kahinə “evimdə kifə bənzər bir şey görünüb” deyə xəbər versin.   <span class="verse" id="V36">36&#160;</span>Kahin kifə baxmazdan əvvəl evi boşaltmağı əmr etsin ki, evdə hər bir əşya murdar sayılmasın, sonra o evə baxmağa getsin.   <span class="verse" id="V37">37&#160;</span>Əlamətə baxsın: evin divarlarında yaşıltəhər yaxud qırmızımtıl, divarın səthindən dərin görünən ləkələr varsa,   <span class="verse" id="V38">38&#160;</span>kahin evdən çıxsın və onu bağlayıb yeddi gün müddətinə təcrid etsin.   <span class="verse" id="V39">39&#160;</span>Yeddinci gün kahin yenə də gəlib baxsın. Əlamət evin divarına yayılıbsa,   <span class="verse" id="V40">40&#160;</span>onda əmr etsin ki, kifli daşlar qoparılsın və şəhərdən kənara – murdar yerə atılsın.   <span class="verse" id="V41">41&#160;</span>Sonra evin içinin hər tərəfini qaşıyıb təmizləsinlər və qaşıdıqları malanı şəhərdən kənara – həmin murdar yerə töksünlər.   <span class="verse" id="V42">42&#160;</span>Qoparılmış daşların yerinə başqa daşları götürüb qoysunlar, sonra təzə mala götürüb evi malalasınlar.   </div><div class='p'> <span class="verse" id="V43">43&#160;</span>Əgər daşları qopardıqdan və evi qaşıyıb malalayandan sonra yenə də evdə kif əlaməti əmələ gəlsə,   <span class="verse" id="V44">44&#160;</span>kahin gedib baxsın. Əlamət evə yayılıbsa, evdə olan təhlükəli, iyrənc kif budur və o murdar sayılsın.   <span class="verse" id="V45">45&#160;</span>Belə halda qoy ev sökülsün, onun daşları, taxtaları, bütün malası şəhərdən kənara – murdar yerə atılsın.   <span class="verse" id="V46">46&#160;</span>Ev bağlı olduğu vaxt ərzində evə girən hər bir adam axşama qədər murdar sayılsın.   <span class="verse" id="V47">47&#160;</span>O evdə yeyən yaxud yatan adam geyimlərini yusun.   </div><div class='p'> <span class="verse" id="V48">48&#160;</span>Ev malalanandan sonra kahin gəlib evə baxanda görsə ki, əlamət evə yayılmayıb, o, evi pak elan etsin, çünki kif keçib gedib.   <span class="verse" id="V49">49&#160;</span>O, evi pak etmək üçün iki quş, sidr ağacının budağı, al rəngli ip və züfa otunu götürüb   <span class="verse" id="V50">50&#160;</span>quşların birini saxsı qabda axar su üzərində kəssin.   <span class="verse" id="V51">51&#160;</span>Sonra kahin sidr ağacının budağını, züfanı, al rəngli ipi və sağ qalan quşu götürüb kəsilən quşun qanına və axar suya batırsın, evə yeddi dəfə çiləyərək   <span class="verse" id="V52">52&#160;</span>quşun qanı, axar su, sağ qalan quş, sidr ağacının budağı, züfa otu və al rəngli iplə o evi pak etsin.   <span class="verse" id="V53">53&#160;</span>Qoy kahin sağ qalan quşu şəhərdən kənara – çölə buraxsın. Beləcə o evi kəffarə etsin ki, o pak sayılsın».   </div><div class='p'> <span class="verse" id="V54">54&#160;</span>Bu, hər cür cüzam, qotur,   <span class="verse" id="V55">55&#160;</span>geyimlərdə və evlərdə əmələ gələn iyrənc kif,   <span class="verse" id="V56">56&#160;</span>şiş, səpki və ləkə,   <span class="verse" id="V57">57&#160;</span>belə cüzamın nə vaxt murdar, nə vaxt pak sayılması barədə müəyyən edən təlimatdır.   </div><ul class='tnav'>
<li><a href='index.htm'>LEVİLİLƏR</a></li>
<li><a href='LEV13.htm'>&lt;</a></li>
<li><a href='LEV.htm'>14</a></li>
<li><a href='LEV15.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">14:2</a>
<span class="xt"><a href='MAT08.htm#V4'>Mat. 8:4</a>; <a href='MRK01.htm#V44'>Mark 1:44</a>; <a href='LUK05.htm#V14'>Luka 5:14</a>; <a href='LUK17.htm#V14'>17:14</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
