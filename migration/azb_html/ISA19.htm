<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 19</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA18.htm'>&lt;</a></li>
<li><a href='ISA.htm'>19</a></li>
<li><a href='ISA20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>Allahın Misirə cəza verməsi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Yer. 46:2-26; Yez. 29:1–32:32</span></a> Misir barədə xəbərdarlıq:  </div><div class='q'>Budur, Rəbb sürətlə gedən buludun üstünə minib Misirə gəlir.  </div><div class='q'>Misir bütləri Onun qarşısında titrəyir,  </div><div class='q'>Misirlilərin ürəkləri qorxudan əriyir.   </div><div class='q'> <span class="verse" id="V2">2&#160;</span>Rəbb deyir:  </div><div class='q'>«Mən Misirliləri Misirlilərə qarşı qaldıracağam,  </div><div class='q'>Qardaş qardaşla, qonşu qonşu ilə,  </div><div class='q'>Şəhər şəhərlə, ölkə ölkə ilə vuruşacaq.   </div><div class='q'> <span class="verse" id="V3">3&#160;</span>Misirlilərin ruhu qırılacaq, niyyətlərini boşa çıxaracağam.  </div><div class='q'>Onlar bütlərdən, ölü ruhlarından, cindarlardan,  </div><div class='q'>Ruhçağıranlardan məsləhət istəyəcək.   </div><div class='q'> <span class="verse" id="V4">4&#160;</span>Misirliləri qəddar bir sahibə təslim edəcəyəm,  </div><div class='q'>Qüvvətli padşah üzərlərində hökm sürəcək».  </div><div class='q'>Sahibimiz, Ordular Rəbbi belə bəyan edir.   </div><div class='b'> &#160; </div> <div class='q'> <span class="verse" id="V5">5&#160;</span>Nilin suları azalacaq,  </div><div class='q'>Çay çəkilib quruyacaq.   </div><div class='q'> <span class="verse" id="V6">6&#160;</span>Çaylar iylənəcək,  </div><div class='q'>Misirin arxları boşalıb quruyacaq,  </div><div class='q'>Qamışlar və qarğılar çürüyəcək.   </div><div class='q'> <span class="verse" id="V7">7&#160;</span>Nil kənarında, çayın qırağındakı qarğılar,  </div><div class='q'>Nil boyunca əkilmiş zəmilər quruyacaq, sovrulub yox olacaq.   </div><div class='q'> <span class="verse" id="V8">8&#160;</span>Balıqçılar, Nilə tilov atanların hamısı ağlayaraq yas tutacaq,  </div><div class='q'>Nilə tilov atanların hamısı ağlayacaq,  </div><div class='q'>Suya tor salanlar kədərlənəcək.   </div><div class='q'> <span class="verse" id="V9">9&#160;</span>İncə kətan üzərində işləyənlər,  </div><div class='q'>Ağ bez toxuyanlar ümidlərini itirəcək.   </div><div class='q'> <span class="verse" id="V10">10&#160;</span>Misirin sütunları qırılacaq,  </div><div class='q'>Bütün muzdlu işçilər ruhdan düşəcək.   </div><div class='b'> &#160; </div> <div class='q'> <span class="verse" id="V11">11&#160;</span>Soan şəhərinin başçıları necə də axmaqdır!  </div><div class='q'>Fironun hikmətli vəzirləri ağılsız məsləhətlər verir.  </div><div class='q'>Onlar firona necə: «Mən müdriklərin,  </div><div class='q'>Qədim padşahların nəslindənəm!» deyə bilər?   </div><div class='q'> <span class="verse" id="V12">12&#160;</span>Ey firon, sənin hikmətli vəzirlərin indi haradadır?  </div><div class='q'>Qoy sənə bildirsinlər  </div><div class='q'>Ordular Rəbbi Misirə qarşı nə hazırlayıb.   </div><div class='q'> <span class="verse" id="V13">13&#160;</span>Soan başçıları axmaq oldu,  </div><div class='q'>Nof rəisləri aldandı,  </div><div class='q'>Misir qəbilələrinin başçıları Misiri yoldan azdırdı.   </div><div class='q'> <span class="verse" id="V14">14&#160;</span>Rəbb onların ağlını çaşdırdı.  </div><div class='q'>Necə ki sərxoş adam öz qusduğunun ətrafında səndələyirsə,  </div><div class='q'>Misir də öz əməllərində belə dolaşır.   </div><div class='q'> <span class="verse" id="V15">15&#160;</span>Misirdə heç kim heç bir iş görə bilməyəcək:  </div><div class='q'>Nə baş, nə quyruq və nə xurma budağı, nə də qamış.   </div><div class='s'>Misir Rəbbə tərəf dönəcək </div> <div class='p'> <span class="verse" id="V16">16&#160;</span>O gün Misirlilər qadına bənzəyəcək, Ordular Rəbbinin onlara qarşı qalxan əlinin önündə titrəyib dəhşətə gələcək.   <span class="verse" id="V17">17&#160;</span>Yəhuda torpağı Misirliləri dəhşətə gətirəcək. Ordular Rəbbinin Misirə qarşı hazırladığı niyyətə görə Yəhudanın adını eşidən hər kəs vəlvələyə düşəcək.   </div><div class='p'> <span class="verse" id="V18">18&#160;</span>O gün Misirdə Kənan dilində danışan və Ordular Rəbbinin adına and içən beş şəhər olacaq. Onlardan biri Həlak şəhəri <a href="#FN2" class="notemark">*<span class="popup">Həlak şəhəri – ibrani dilində Günəş şəhəri mənasını verə bilər. Misirdəki Heliopolisə işarədir.</span></a> adlandırılacaq.   </div><div class='p'> <span class="verse" id="V19">19&#160;</span>O gün Misir ölkəsində Rəbbə qurbangah qurulacaq, sərhədində isə Ona sütun tikiləcək.   <span class="verse" id="V20">20&#160;</span>Bu, Misir torpağında Ordular Rəbbinin əlaməti və şəhadəti olacaq. Onlar zülmkarlardan qurtulmaq üçün Rəbbə fəryad edəcək. O, Misirlilərə xilaskar və müdafiəçi göndərib onları qurtaracaq.   <span class="verse" id="V21">21&#160;</span>Rəbb Özünü Misirlilərə tanıtdıracaq, onlar da o gün Rəbbi tanıyacaq. Misirlilər Rəbbə qurbanlar, təqdimlər gətirəcək, nəzir-niyaz edib yerinə yetirəcək.   <span class="verse" id="V22">22&#160;</span>Rəbb Misirliləri vuracaq və sonra şəfa verəcək. Onlar Rəbbə tərəf dönəcək, yalvarışları qəbul olunacaq və Rəbb onlara şəfa verəcək.   </div><div class='q'> <span class="verse" id="V23">23&#160;</span>O gün Misirdən Aşşura böyük yol olacaq.  </div><div class='q'>Aşşurlu Misirə, Misirli Aşşura gedib-gələcək.  </div><div class='q'>Misirlilərlə Aşşurlular birlikdə Rəbbə səcdə edəcək.   </div><div class='m'> <span class="verse" id="V24">24&#160;</span>O gün İsrail Misir və Aşşurun yanında üçüncü ölkə olacaq. Dünya bunların sayəsində xeyir-dua alacaq.   <span class="verse" id="V25">25&#160;</span>Ordular Rəbbi onlara xeyir-dua verib deyəcək: «Xalqım Misir, yaratdığım Aşşur, irsim İsrail bərəkətli olsun».   </div><ul class='tnav'>
<li><a href='index.htm'>YEŞAYA</a></li>
<li><a href='ISA18.htm'>&lt;</a></li>
<li><a href='ISA.htm'>19</a></li>
<li><a href='ISA20.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">19:1</a>
<span class="xt"><a href='JER46.htm#V2'>Yer. 46:2-26</a>; <a href='EZK29.htm#V1'>Yez. 29:1</a>–<a href='EZK32.htm#V32'>32:32</a></span></p>
<p class="f" id="FN2"><span class="notemark">*</span><a class="notebackref" href="#V18">19:18</a>
<span class="fq">Həlak şəhəri </span><span class="ft">– ibrani dilində </span><span class="fq">Günəş şəhəri </span><span class="ft">mənasını verə bilər. Misirdəki Heliopolisə işarədir.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
