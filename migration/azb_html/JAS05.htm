<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YAQUB 5</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YAQUB</a></li>
<li><a href='JAS04.htm'>&lt;</a></li>
<li><a href='JAS.htm'>5</a></li>
<li><a href='1PE01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>Varlılara xəbərdarlıq </div> <div class='p'> <span class="verse" id="V1">1&#160;</span>İndi isə, ey varlılar, başınıza gələcək kədərli hadisələrə görə fəryad edib ağlayın!   <span class="verse" id="V2">2&#160;</span><a href="#FN1" class="notemark">*<span class="popup">Mat. 6:19</span></a>Var-dövlətiniz çürüyüb, paltarlarınızı da güvə yeyib.   <span class="verse" id="V3">3&#160;</span>Qızıl-gümüşünüz paslanıb. Onların pası sizə qarşı şahidlik edəcək və ətinizi od kimi yandırıb-yaxacaq. Bu axır zamanda var-dövlət yığmısınız.   <span class="verse" id="V4">4&#160;</span><a href="#FN2" class="notemark">*<span class="popup">Qanun. 24:14-15</span></a>Bax zəmilərinizi biçən işçilərdən hiyləgərcəsinə gizlətdiyiniz əmək haqqı sizə qarşı haray çəkir. Biçinçilərin fəryadı Ordular Rəbbinin qulaqlarına çatıb!   <span class="verse" id="V5">5&#160;</span>Siz yer üzündə firavan yaşayıb kef çəkmisiniz. Boğazlanma günündə də özünüzü kökəldirsiniz!   <span class="verse" id="V6">6&#160;</span>Sizə müqavimət göstərməyən salehi məhkum edib öldürdünüz.   </div><div class='s'>Səbirli olun </div> <div class='p'> <span class="verse" id="V7">7&#160;</span>Beləliklə, ey qardaşlar, Rəbbin zühuruna qədər səbirli olun. Görün əkinçi birinci və axırıncı yağış yağanacan səbir edərək torpağın qiymətli məhsulunu gözləyir.   <span class="verse" id="V8">8&#160;</span>Siz də səbirli və ürəkli olun, çünki Rəbbin zühuru yaxındır.   <span class="verse" id="V9">9&#160;</span>Qardaşlar, mühakimə olunmamaq üçün bir-birinizdən gileylənməyin. Budur, Hakim qapı arxasında durur!   <span class="verse" id="V10">10&#160;</span>Qardaşlar, Rəbbin adı ilə danışmış peyğəmbərləri əzablara tab gətirmək və səbir nümunəsi kimi götürün.   <span class="verse" id="V11">11&#160;</span><a href="#FN3" class="notemark">*<span class="popup">Əyy. 1:20-22; 2:10; Zəb. 103:8</span></a>Budur, biz dözümlü olanları bəxtiyar hesab edirik. Əyyubun dözümü barəsində eşitmisiniz və Rəbbin axırda nə etdiyini də gördünüz, çünki Rəbb çox rəhmli və mərhəmətlidir.   </div><div class='p'> <span class="verse" id="V12">12&#160;</span><a href="#FN4" class="notemark">*<span class="popup">Mat. 5:34-37</span></a>Lakin hər şeydən əvvəl, qardaşlarım, nə göyə, nə yerə, nə də başqa bir şeyə and için. Qoy sizdə «bəli»niz bəli, «xeyr»iniz xeyr olsun ki, mühakiməyə düşməyəsiniz.   </div><div class='p'> <span class="verse" id="V13">13&#160;</span>Aranızda əzab çəkən varmı? Qoy dua etsin. Şadlanan varmı? Qoy ilahi oxusun.   <span class="verse" id="V14">14&#160;</span><a href="#FN5" class="notemark">*<span class="popup">Mark 6:13</span></a>Aranızda xəstə olan varmı? Qoy imanlılar cəmiyyətinin ağsaqqallarını çağırtdırsın. Onlar da Rəbbin adına onu yağla məsh edərək dua etsinlər.   <span class="verse" id="V15">15&#160;</span>İmanla edilən dua xəstəni sağaldacaq və Rəbb onu ayağa qaldıracaq. Əgər o adam günah edibsə, bağışlanacaq.   <span class="verse" id="V16">16&#160;</span>Beləliklə, günahlarınızı bir-birinizə etiraf edin və bir-biriniz üçün dua edin ki, sağalasınız. Saleh adamın duası çox güclü və təsirlidir.   <span class="verse" id="V17">17&#160;</span><a href="#FN6" class="notemark">*<span class="popup">1Pad. 17:1; 18:1</span></a>İlyas təbiətcə bizim kimi bir adam idi və o səylə dua etdi ki, yağış olmasın. Üç il altı ay torpağa yağış yağmadı.   <span class="verse" id="V18">18&#160;</span><a href="#FN7" class="notemark">*<span class="popup">1Pad. 18:41-45</span></a>O yenə də dua etdi və göy yağış yağdırdı, torpaq da barını verdi.   </div><div class='p'> <span class="verse" id="V19">19&#160;</span><a href="#FN8" class="notemark">*<span class="popup">Sül. 10:12; 1Pet. 4:8</span></a>Qardaşlarım, əgər aranızdan biri haqq yolundan azar və kimsə onu doğru yola qaytararsa,   <span class="verse" id="V20">20&#160;</span>qoy bilsin ki, günahkarı azdığı yolundan qaytaran onun canını ölümdən xilas edər və bir çox günahın üstünü örtər.   </div><ul class='tnav'>
<li><a href='index.htm'>YAQUB</a></li>
<li><a href='JAS04.htm'>&lt;</a></li>
<li><a href='JAS.htm'>5</a></li>
<li><a href='1PE01.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">5:2</a>
<span class="xt"><a href='MAT06.htm#V19'>Mat. 6:19</a></span></p>
<p class="x" id="FN2"><span class="notemark">*</span><a class="notebackref" href="#V4">5:4</a>
<span class="xt"><a href='DEU24.htm#V14'>Qanun. 24:14-15</a></span></p>
<p class="x" id="FN3"><span class="notemark">*</span><a class="notebackref" href="#V11">5:11</a>
<span class="xt"><a href='JOB01.htm#V20'>Əyy. 1:20-22</a>; <a href='JOB02.htm#V10'>2:10</a>; <a href='PSA103.htm#V8'>Zəb. 103:8</a></span></p>
<p class="x" id="FN4"><span class="notemark">*</span><a class="notebackref" href="#V12">5:12</a>
<span class="xt"><a href='MAT05.htm#V34'>Mat. 5:34-37</a></span></p>
<p class="x" id="FN5"><span class="notemark">*</span><a class="notebackref" href="#V14">5:14</a>
<span class="xt"><a href='MRK06.htm#V13'>Mark 6:13</a></span></p>
<p class="x" id="FN6"><span class="notemark">*</span><a class="notebackref" href="#V17">5:17</a>
<span class="xt"><a href='1KI17.htm#V1'>1Pad. 17:1</a>; <a href='1KI18.htm#V1'>18:1</a></span></p>
<p class="x" id="FN7"><span class="notemark">*</span><a class="notebackref" href="#V18">5:18</a>
<span class="xt"><a href='1KI18.htm#V41'>1Pad. 18:41-45</a></span></p>
<p class="x" id="FN8"><span class="notemark">*</span><a class="notebackref" href="#V19">5:19</a>
<span class="xt"><a href='PRO10.htm#V12'>Sül. 10:12</a>; <a href='1PE04.htm#V8'>1Pet. 4:8</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
