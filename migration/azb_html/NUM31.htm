<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab SAYLAR 31</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>SAYLAR</a></li>
<li><a href='NUM30.htm'>&lt;</a></li>
<li><a href='NUM.htm'>31</a></li>
<li><a href='NUM32.htm'>&gt;</a></li>
</ul>
<div class="main">
 
<div class='chapterlabel' id="V0"> 31</div><div class='s'>Midyanlılardan qisas alma </div> <div class='p'> <span class="verse" id="V1">1&#160;</span>Rəbb Musaya belə dedi:   <span class="verse" id="V2">2&#160;</span>«İsrail övladlarının qisasını Midyanlılardan al. Sonra isə ölüb öz xalqına qovuşacaqsan».   </div><div class='p'> <span class="verse" id="V3">3&#160;</span>Buna görə Musa xalqa belə dedi: «Aranızdan bəzi adamları silahlandırın ki, Midyanlılarla döyüşə çıxıb Rəbbin qisasını onlardan alsınlar.   <span class="verse" id="V4">4&#160;</span>İsrail qəbilələrinin hər birindən döyüşə min nəfər göndərin».   </div><div class='p'> <span class="verse" id="V5">5&#160;</span>Beləliklə, İsrailin tayfalarından, hər qəbilədən min nəfər olmaqla döyüşə hazır on iki min nəfər seçildi.   <span class="verse" id="V6">6&#160;</span>Musa hər qəbilədən min nəfəri kahin Eleazarın oğlu Pinxasla birlikdə döyüşə göndərdi. Pinxas özü ilə müqəddəs yerə aid bəzi əşyaları və işarə vermək üçün kərənayları götürdü.   <span class="verse" id="V7">7&#160;</span>Onlar Rəbbin Musaya əmr etdiyi kimi Midyanlılarla döyüşüb bütün kişiləri qırdılar.   <span class="verse" id="V8">8&#160;</span>Qırılanlar arasında Midyanın beş padşahı vardı: Evi, Reqem, Sur, Xur və Reva. Beor oğlu Bilamı da qılıncla öldürdülər.   </div><div class='p'> <span class="verse" id="V9">9&#160;</span>Sonra İsraillilər bütün Midyan qadınları ilə uşaqlarını əsir götürüb onların bütün naxır və sürülərini, bütün əşyalarını talan etdilər.   <span class="verse" id="V10">10&#160;</span>Midyanlıların yaşadıqları bütün şəhərlərə, obalara od vurdular.   <span class="verse" id="V11">11&#160;</span>İnsanları, heyvanları, bütün qəniməti, talan mallarını götürdülər.   <span class="verse" id="V12">12&#160;</span>Əsirləri, qəniməti, talan mallarını İordan çayının şərqində, Yerixonun qarşısında, Moav düzənliyindəki düşərgədə olan Musa ilə kahin Eleazarın və İsrail övladlarının icmasının yanına gətirdilər.   </div><div class='p'> <span class="verse" id="V13">13&#160;</span>Musa, kahin Eleazar və icma rəhbərləri onları qarşılamaq üçün düşərgənin kənarına çıxdılar.   <span class="verse" id="V14">14&#160;</span>Musa döyüşdən qayıdan sərkərdələrə – minbaşılara və yüzbaşılara qəzəblənib   <span class="verse" id="V15">15&#160;</span>«Bütün qadınları nə üçün sağ saxladınız?» dedi.   <span class="verse" id="V16">16&#160;</span><a href="#FN1" class="notemark">*<span class="popup">Say. 25:1-9 </span></a> «Bunlar həmin qadınlardır ki, Bilamın verdiyi nəsihətə uyub Peor hadisəsində İsrail övladlarının Rəbdən dönməsinə səbəb oldular. Ona görə Rəbbin icması arasında vəba törəndi.   <span class="verse" id="V17">17&#160;</span>İndi bütün oğlan uşaqlarını və kişi ilə yaxınlıq etmiş qadınları öldürün.   <span class="verse" id="V18">18&#160;</span>Yalnız kişi ilə yaxınlıq etməmiş cavan qızları özünüz üçün sağ saxlayın.   </div><div class='p'> <span class="verse" id="V19">19&#160;</span>Aranızda kimisə öldürən yaxud meyitə toxunan hər kəs yeddi gün düşərgənin kənarında qalsın. Üçüncü və yeddinci gün özünüzü, həm də əsirlərinizi pak edin.   <span class="verse" id="V20">20&#160;</span>Hər paltarı, dəridən, keçi tükündən və ağacdan düzələn nə varsa, hamısını pak edin».   </div><div class='p'> <span class="verse" id="V21">21&#160;</span>Bundan sonra kahin Eleazar döyüşdən qayıdan əsgərlərə dedi: «Rəbbin Musaya əmr etdiyi qanunun qaydası belədir.   <span class="verse" id="V22">22&#160;</span>Qızılı, gümüşü, tuncu, dəmiri, qalayı, qurğuşunu,   <span class="verse" id="V23">23&#160;</span>oda davamlı hər şeyi alovdan keçirin ki, pak sayılsın. Lakin paklama suyu ilə də paklansın. Oda davamsız şeyləri isə sudan keçirin.   <span class="verse" id="V24">24&#160;</span>Yeddinci gün geyimlərinizi yuyun, onda pak olacaqsınız, sonra düşərgəyə girin».   </div><div class='s'>Talan malının bölünməsi </div> <div class='p'> <span class="verse" id="V25">25&#160;</span>Rəbb Musaya dedi:   <span class="verse" id="V26">26&#160;</span>«Sən, kahin Eleazar və icmanın nəsil başçıları ələ keçirilən insanları, heyvanları, talan mallarını sayın.   <span class="verse" id="V27">27&#160;</span>Talan mallarını döyüşə çıxan igidlərlə icmanın qalan qismi arasında yarı bölün.   <span class="verse" id="V28">28&#160;</span>Döyüşə gedən igidlərə düşən insan, mal-qara, eşşək, qoyun-keçi payından vergi olaraq beş yüzdə birini Rəbbə ayırın.   <span class="verse" id="V29">29&#160;</span>Bu vergini igidlərə bölünən paydan götürüb Rəbbə ianə olaraq təqdim etmək üçün kahin Eleazara verin.   <span class="verse" id="V30">30&#160;</span>O biri İsrail övladlarına düşən paydan insan, mal-qara, eşşək, qoyun-keçi və başqa heyvanlardan əllidə birini götürüb Rəbbin məskəninə cavabdeh olan Levililərə verin».   <span class="verse" id="V31">31&#160;</span>Musa ilə kahin Eleazar Rəbbin Musaya əmr etdiyinə əməl etdilər.   </div><div class='p'> <span class="verse" id="V32">32&#160;</span>Döyüşə gedən igidlərin götürdüyü talan malından bu qənimətlər qalmışdı: 675 000 qoyun-keçi,   <span class="verse" id="V33">33&#160;</span>72 000 mal-qara,   <span class="verse" id="V34">34&#160;</span>61 000 eşşək,   <span class="verse" id="V35">35&#160;</span>kişi ilə yaxınlıq etməmiş 32 000 qız.   </div><div class='p'> <span class="verse" id="V36">36&#160;</span>Bunların yarısı döyüşə gedən igidlərə pay düşdü: 337 500 qoyun-keçi,   <span class="verse" id="V37">37&#160;</span>bunlardan Rəbbə vergi olaraq 675 qoyun-keçi verildi;   <span class="verse" id="V38">38&#160;</span>36 000 mal-qara, bunlardan 72 mal-qara Rəbbə vergi olaraq ayrıldı;   <span class="verse" id="V39">39&#160;</span>30 500 eşşək, bunlardan 61 eşşək Rəbbə vergi olaraq ayrıldı;   <span class="verse" id="V40">40&#160;</span>16 000 nəfər, bunlardan 32 nəfər Rəbbə vergi olaraq ayrıldı.   <span class="verse" id="V41">41&#160;</span>Musa Rəbbin ona əmr etdiyi kimi Rəbbə vergi olaraq ayrılanları kahin Eleazara verdi.   </div><div class='p'> <span class="verse" id="V42">42&#160;</span>Musanın döyüşə gedən igidlərdən ayırdığından İsrail övladlarına düşən payın yarısı bunlardır:   <span class="verse" id="V43">43&#160;</span>İcmaya düşən yarı pay 337 500 qoyun-keçi,   <span class="verse" id="V44">44&#160;</span>36 000 mal-qara,   <span class="verse" id="V45">45&#160;</span>30 500 eşşək,   <span class="verse" id="V46">46&#160;</span>16 000 insan.   <span class="verse" id="V47">47&#160;</span>Rəbbin ona əmr etdiyi kimi Musa İsrail övladlarının payından hər əlli nəfərdən və heyvandan birini seçib Rəbbin məskəninə cavabdeh olan Levililərə verdi.   </div><div class='p'> <span class="verse" id="V48">48&#160;</span>Ordu bölmələrində hökm verən sərkərdələr – minbaşılar və yüzbaşılar Musanın yanına gedib dedilər:   <span class="verse" id="V49">49&#160;</span>«Biz qulların hökm etdiyimiz döyüşçülərin sayını öyrəndik. Onlardan heç kim əskik deyildir.   <span class="verse" id="V50">50&#160;</span>Ona görə də hər birimiz əldə etdiyimiz qızıl əşyaları – xalxalları, bilərzikləri, üzükləri, sırğaları, boyunbağıları təqdim olaraq Rəbbə gətirdik ki, Rəbbin önündə özümüz üçün kəffarə edək».   </div><div class='p'> <span class="verse" id="V51">51&#160;</span>Musa ilə kahin Eleazar qızılı və hər cür bəzək əşyalarını onlardan aldı;   <span class="verse" id="V52">52&#160;</span>minbaşılardan və yüzbaşılardan Rəbbə ianə olaraq gətirdikləri qızıl cəmi 16 750 şekel <a href="#FN2" class="notemark">*<span class="popup">16 750 şekel – təqribən 190 kq.</span></a> ağırlığında idi.   <span class="verse" id="V53">53&#160;</span>Döyüşə gedən igidlərin hər biri özləri üçün talan edilmiş maldan götürmüşdü.   <span class="verse" id="V54">54&#160;</span>Musa ilə kahin Eleazar minbaşılardan və yüzbaşılardan qızılı alıb İsrail övladları üçün Rəbbin önündə bir xatirə olaraq Hüzur çadırına gətirdilər.   </div><ul class='tnav'>
<li><a href='index.htm'>SAYLAR</a></li>
<li><a href='NUM30.htm'>&lt;</a></li>
<li><a href='NUM.htm'>31</a></li>
<li><a href='NUM32.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V16">31:16</a>
<span class="xt"><a href='NUM25.htm#V1'>Say. 25:1-9</a> </span></p>
<p class="f" id="FN2"><span class="notemark">*</span><a class="notebackref" href="#V52">31:52</a>
<span class="fq">16 750 şekel </span><span class="ft">– təqribən 190 kq.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
