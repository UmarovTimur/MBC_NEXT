<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA02.htm'>&lt;</a></li>
<li><a href='ISA.htm'>3</a></li>
<li><a href='ISA04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Yerusəlimdə qarmaqarışıqlıq </div> <div class='q'> <span class="verse" id="V1">1&#160;</span>Budur, Sahibimiz, Ordular Rəbbi  </div><div class='q'>Yerusəlimdən və Yəhudadan hər bir yardımı, köməyi,  </div><div class='q'>Bütün çörək, su yardımını kəsəcək.   </div><div class='q'> <span class="verse" id="V2">2&#160;</span>İgidlərlə cəngavərləri,  </div><div class='q'>Hakimlərlə peyğəmbərləri,  </div><div class='q'>Falçılarla ağsaqqalları,   </div><div class='q'> <span class="verse" id="V3">3&#160;</span>Əllibaşılarla adlı-sanlı adamları, məsləhətçiləri,  </div><div class='q'>Mahir sehrbazlarla cadugərləri aradan qaldıracaq.   </div><div class='q'> <span class="verse" id="V4">4&#160;</span>Uşaqları onların üzərinə başçı qoyacağam,  </div><div class='q'>Qoy körpələr onlara hökm etsin.   </div><div class='q'> <span class="verse" id="V5">5&#160;</span>İnsan insanla, qonşu qonşusu ilə,  </div><div class='q'>Cavan yaşlı ilə, adi adam nüfuzlu insanla  </div><div class='q'>Həyasızcasına rəftar edəcək.   </div><div class='b'> &#160; </div> <div class='q'> <span class="verse" id="V6">6&#160;</span>Ailədə qardaş qardaşa sarılıb deyəcək:  </div><div class='q'>«Sənin heç olmasa əyninə geyməyə paltarın var.  </div><div class='q'>Sən başçımız ol,  </div><div class='q'>Qoy bu xarabalıqlar sənin əlinin altında olsun!»   </div><div class='q'> <span class="verse" id="V7">7&#160;</span>O vaxt bu adam uca səslə söyləyəcək:  </div><div class='q'>«Mən yaralarınızı sarımağı bacarmaram,  </div><div class='q'>Çünki evimdə nə yemək, nə də paltar var,  </div><div class='q'>Məni xalqın başçısı qoymayın».   </div><div class='b'> &#160; </div> <div class='q'> <span class="verse" id="V8">8&#160;</span>Yerusəlim sarsıldı, Yəhuda dağıldı,  </div><div class='q'>Çünki sözləri və əməlləri  </div><div class='q'>Rəbbə qarşı oldu,  </div><div class='q'>Onun əzəmətli hüzuru kimsə tərəfindən sayılmadı.   </div><div class='q'> <span class="verse" id="V9">9&#160;</span>Sifətlərinin ifadəsi onlara qarşı şəhadət edir,  </div><div class='q'>Günahları haqda Sodomdakı kimi açıq danışırlar,  </div><div class='q'>Bunu gizlətmirlər.  </div><div class='q'>Vay onların halına!  </div><div class='q'>Axı bu bəlanı başlarına özləri gətirdi.   </div><div class='b'> &#160; </div> <div class='q'> <span class="verse" id="V10">10&#160;</span>Saleh adamlara söyləyin ki,  </div><div class='q'>Onlara yaxşılıq ediləcək,  </div><div class='q'>Çünki onlar xeyirxahlıqlarının bəhrəsini yeyəcək.   </div><div class='q'> <span class="verse" id="V11">11&#160;</span>Pis adamların vay halına!  </div><div class='q'>Çünki onlara pislik olunacaq,  </div><div class='q'>Elədikləri əməlləri qarşılarına çıxacaq.   </div><div class='q'> <span class="verse" id="V12">12&#160;</span>Uşaqlar xalqıma zülm edir,  </div><div class='q'>Qadınlar üzərimizdə hökm sürür!  </div><div class='q'>Ey xalqım, sənə yol göstərənlər  </div><div class='q'>Səni azdırır, yolunu dolaşdırırlar!   </div><div class='b'> &#160; </div> <div class='q'> <span class="verse" id="V13">13&#160;</span>Rəbb məhkəməsini qurmaq üçün qalxır,  </div><div class='q'>Xalqları mühakimə etmək üçün durur.   </div><div class='q'> <span class="verse" id="V14">14&#160;</span>Rəbb xalqının rəhbərlərini,  </div><div class='q'>Başçılarını məhkəməyə gətirir:  </div><div class='q'>«Sizsiniz üzüm bağını yeyib-dağıdan,  </div><div class='q'>Kasıbların malı ilə evlərinizi dolduran.   </div><div class='q'> <span class="verse" id="V15">15&#160;</span>Nə haqla xalqıma zülm edib  </div><div class='q'>Yoxsullara əzab verirsiniz?»  </div><div class='q'>Bunu Ordular Rəbbi Xudavənd bəyan edir.   </div><div class='s'>Yerusəlim qadınlarına xəbərdarlıq </div> <div class='q'> <span class="verse" id="V16">16&#160;</span>Rəbb deyir: Madam ki  </div><div class='q'>Sion qızları çox təkəbbürlüdür,  </div><div class='q'>Boylana-boylana gəzir, göz-qaş oynadır,  </div><div class='q'>Addımlarını asta-asta atırlar,  </div><div class='q'>Ayaqlarındakı xalxalları cingildədib yeriyirlər,   </div><div class='q'> <span class="verse" id="V17">17&#160;</span>Buna görə də Xudavənd  </div><div class='q'>Sion qızlarının başlarına qotur salacaq.  </div><div class='q'>Ayıb yerlərini açıb göstərəcək.   </div><div class='b'> &#160; </div> <div class='q'> <span class="verse" id="V18">18&#160;</span>O gün Xudavənd onların bəzəklərini –  </div><div class='q'>Topuqlara taxılan bilərziklərini,  </div><div class='q'>Araqçınlarını, aypara şəkilli boyunbağılarını,   </div><div class='q'> <span class="verse" id="V19">19&#160;</span>Sırğalarını, qolbaqlarını, örpəklərini,   </div><div class='q'> <span class="verse" id="V20">20&#160;</span>Tac şəkilli başlıqlarını,  </div><div class='q'>Bazubəndlərini, qurşaqlarını,  </div><div class='q'>Ətirlə dolu mücrülərini,  </div><div class='q'>Tilsimlənmiş bəzək əşyalarını,   </div><div class='q'> <span class="verse" id="V21">21&#160;</span>Üzüklərini, burun halqalarını,   </div><div class='q'> <span class="verse" id="V22">22&#160;</span>Bayram libaslarını, paltarlarını,  </div><div class='q'>Örtüklərini, əl çantalarını,   </div><div class='q'> <span class="verse" id="V23">23&#160;</span>Güzgülərini, nəfis toxunmuş kətan libaslarını,  </div><div class='q'>Çalmalarını, duvaqlarını əllərindən alacaq;   </div><div class='q'> <span class="verse" id="V24">24&#160;</span>O vaxt gözəl ətir yerinə üfunət,  </div><div class='q'>Kəmər əvəzinə ip,  </div><div class='q'>Lülə-lülə saç əvəzinə keçəl baş,  </div><div class='q'>Bəzəkli paltar əvəzinə çul bürüncək,  </div><div class='q'>Gözəllik əvəzinə dağlanma olacaq.   </div><div class='q'> <span class="verse" id="V25">25&#160;</span>Kişiləriniz qılıncla,  </div><div class='q'>İgidləriniz döyüşdə məhv olacaq.   </div><div class='q'> <span class="verse" id="V26">26&#160;</span>Yerusəlimin darvazaları  </div><div class='q'>Nalə çəkib yas tutacaq,  </div><div class='q'>Bu şəhərsə kimsəsiz qadın tək  </div><div class='q'>Quru yerdə oturacaq.   </div><ul class='tnav'>
<li><a href='index.htm'>YEŞAYA</a></li>
<li><a href='ISA02.htm'>&lt;</a></li>
<li><a href='ISA.htm'>3</a></li>
<li><a href='ISA04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
