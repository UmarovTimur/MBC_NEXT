<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab ZƏBUR 81</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ZƏBUR</a></li>
<li><a href='PSA080.htm'>&lt;</a></li>
<li><a href='PSA.htm'>81</a></li>
<li><a href='PSA082.htm'>&gt;</a></li>
</ul>
<div class="main">
 
<div class='chapterlabel' id="V0"> 81</div><div class='s'>Məzmur 81 </div> <div class='d'>Musiqi rəhbəri üçün. Asəfin «Gittit» üstə oxunan məzmuru. </div> <div class='q'> <span class="verse" id="V1">1&#160;</span>Qüvvətimiz olan Allahı mədh edin,  </div><div class='q'>Yaqubun Allahına cuşa gəlib nida edin!   </div><div class='q'> <span class="verse" id="V2">2&#160;</span>İlahi oxuyun,  </div><div class='q'>Dəfi, xoş avazlı liranı və çəngi çalın.   </div><div class='q'> <span class="verse" id="V3">3&#160;</span><a href="#FN1" class="notemark">*<span class="popup">Say. 10:10</span></a> Təzə Ay mərasimində, ay bədirlənəndə,  </div><div class='q'>Bizim bayram günündə  </div><div class='q'>Şeypur çalın!   </div><div class='q'> <span class="verse" id="V4">4&#160;</span>Çünki bu, İsrail üçün verilən qaydadır,  </div><div class='q'>Yaqubun Allahının hökmüdür.   </div><div class='q'> <span class="verse" id="V5">5&#160;</span>O, Misir əleyhinə çıxanda  </div><div class='q'>Yusif nəslinə belə bir öyüd verib.  </div><div class='b'> &#160; </div> <div class='q'>Naməlum bir səs eşitdim:   </div><div class='q'> <span class="verse" id="V6">6&#160;</span>«Onun çiyinlərini bu yükdən qurtarıram,  </div><div class='q'>Qoy əlləri bu ağır səbətdən azad olsun.   </div><div class='q'> <span class="verse" id="V7">7&#160;</span><a href="#FN2" class="notemark">*<span class="popup">Çıx. 17:7; Say. 20:13</span></a> Dar günündə Məni çağırdın,  </div><div class='q'>Mən də səni qurtardım.  </div><div class='q'>Gurlayaraq tufan içindən sənə cavab verdim,  </div><div class='q'>Meriva sularında səni sınadım. </div><div class='qs'>Sela</div>   <div class='b'> &#160; </div> <div class='q'> <span class="verse" id="V8">8&#160;</span>Ey xalqım, dinlə, xəbərdarlıq edirəm,  </div><div class='q'>Ey İsrail, kaş ki Məni dinləyəydin!   </div><div class='q'> <span class="verse" id="V9">9&#160;</span><a href="#FN3" class="notemark">*<span class="popup">Çıx. 20:2-3; Qanun. 5:6-7</span></a> Aranızda özgə allah olmasın,  </div><div class='q'>Yad allaha kimsə səcdə qılmasın.   </div><div class='q'> <span class="verse" id="V10">10&#160;</span>Rəbb Allahınız Mənəm,  </div><div class='q'>Mən sizi Misir torpağından buraya gətirmişəm.  </div><div class='q'>Ağzını yaxşı aç,  </div><div class='q'>Doyunca yemək verirəm.   </div><div class='b'> &#160; </div> <div class='q'> <span class="verse" id="V11">11&#160;</span>Lakin xalqım səsimi eşitmədi,  </div><div class='q'>İsrail nəsli Məni istəmədi.   </div><div class='q'> <span class="verse" id="V12">12&#160;</span>Onların inadkar qəlblərinə izin verdim ki,  </div><div class='q'>Necə istəyirlər, elə gəzsinlər.   </div><div class='q'> <span class="verse" id="V13">13&#160;</span>Kaş ki xalqım Mənə qulaq asaydı,  </div><div class='q'>İsrail nəsli Mənim yolumla gedəydi!   </div><div class='q'> <span class="verse" id="V14">14&#160;</span>Bir anda düşmənlərini yerə sərərdim,  </div><div class='q'>Əlimi yağılarının üstünə qaldırardım.   </div><div class='q'> <span class="verse" id="V15">15&#160;</span>Mən Rəbbə nifrət edənlər Mənə boyun əyərdi,  </div><div class='q'>Əbədi olaraq vaxtları belə keçərdi.   </div><div class='q'> <span class="verse" id="V16">16&#160;</span>Sizə taxılın əlasını yedirərdim,  </div><div class='q'>Sizi qayadan axan balla bəsləyərdim».   </div><ul class='tnav'>
<li><a href='index.htm'>ZƏBUR</a></li>
<li><a href='PSA080.htm'>&lt;</a></li>
<li><a href='PSA.htm'>81</a></li>
<li><a href='PSA082.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">81:3</a>
<span class="xt"><a href='NUM10.htm#V10'>Say. 10:10</a></span></p>
<p class="x" id="FN2"><span class="notemark">*</span><a class="notebackref" href="#V7">81:7</a>
<span class="xt"><a href='EXO17.htm#V7'>Çıx. 17:7</a>; <a href='NUM20.htm#V13'>Say. 20:13</a></span></p>
<p class="x" id="FN3"><span class="notemark">*</span><a class="notebackref" href="#V9">81:9</a>
<span class="xt"><a href='EXO20.htm#V2'>Çıx. 20:2-3</a>; <a href='DEU05.htm#V6'>Qanun. 5:6-7</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
