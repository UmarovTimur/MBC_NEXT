<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 29</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA28.htm'>&lt;</a></li>
<li><a href='ISA.htm'>29</a></li>
<li><a href='ISA30.htm'>&gt;</a></li>
</ul>
<div class="main">
 
<div class='chapterlabel' id="V0"> 29</div><div class='s'>Vay Yerusəlimin halına! </div> <div class='q'> <span class="verse" id="V1">1&#160;</span>Ariel,<a href="#FN1" class="notemark">*<span class="popup">Ariel – ibrani dilində qurbangah ocağı yaxud Allahın aslanı mənasını daşıyır. Yerusəlim şəhərinə işarədir.</span></a> ey Ariel, Davudun ordugah qurduğu şəhər!  </div><div class='q'>İli ilə qat, bayramların keçirilsin.   </div><div class='q'> <span class="verse" id="V2">2&#160;</span>Amma Arielə əzab verəcəyəm,  </div><div class='q'>O, fəryad, fəğan edəcək,  </div><div class='q'>Mənim üçün qurbangah ocağı kimi olacaq.   </div><div class='q'> <span class="verse" id="V3">3&#160;</span>Sənə qarşı ətrafında ordugah quracağam,  </div><div class='q'>Dövrəsinə istehkamlar düzəcəyəm,  </div><div class='q'>Sənə hücum etmək üçün qüllələr tikəcəyəm.   </div><div class='q'> <span class="verse" id="V4">4&#160;</span>Alçaldılacaqsan, yerin altından danışacaqsan,  </div><div class='q'>Toz-torpaq içindən səsin boğuq gələcək,  </div><div class='q'>Səsin ölü səsi kimi yerdən,  </div><div class='q'>Sözlərin pıçıltı kimi torpağın altından çıxacaq.   </div><div class='b'> &#160; </div> <div class='q'> <span class="verse" id="V5">5&#160;</span>Amma çoxlu düşmənlərin narın toz kimi,  </div><div class='q'>Qorxunc adamların orduları sovrulmuş saman çöpü kimi olacaq.  </div><div class='q'>Qəflətən bir an içində,   </div><div class='q'> <span class="verse" id="V6">6&#160;</span>Ordular Rəbbi göy gurultusu ilə, zəlzələ ilə,  </div><div class='q'>Böyük səs-küylə, qasırğa və fırtına ilə,  </div><div class='q'>Hər şeyi məhv edən od ilə sənin yanına gələcək.   </div><div class='q'> <span class="verse" id="V7">7&#160;</span>Sonra Arielə qarşı döyüşən bütün millətlərdən izdihamlar,  </div><div class='q'>Ona və qalalarına qarşı savaşanların hamısı,  </div><div class='q'>Ona zülm edənlər bir röya kimi,  </div><div class='q'>Gecə görünən yuxu kimi yox olacaq.   </div><div class='q'> <span class="verse" id="V8">8&#160;</span>Yuxuda çörək yediyini görən ac adam  </div><div class='q'>Oyananda yenə acdır.  </div><div class='q'>Yuxuda su içdiyini görən susuz adam  </div><div class='q'>Oyananda yenə susuzluqdan yanır.  </div><div class='q'>Sion dağına qarşı döyüşən  </div><div class='q'>Bütün millətlərdən izdihamlar da belə olacaq.   </div><div class='b'> &#160; </div> <div class='q'> <span class="verse" id="V9">9&#160;</span>Heyrətlənin və təəccüblənin,  </div><div class='q'>Gözünüzü kor edin, qoy görməsin.  </div><div class='q'>Şərab içmədən sərxoş olun,  </div><div class='q'>İçki içmədən səndələyin.   </div><div class='q'> <span class="verse" id="V10">10&#160;</span><a href="#FN2" class="notemark">*<span class="popup">Rom. 11:8</span></a> Çünki Rəbb sizi dərin yuxuya saldı.  </div><div class='q'>Ey peyğəmbərlər, gözlərinizi yumdu,  </div><div class='q'>Ey görücülər, sizi kor elədi.   </div><div class='p'> <span class="verse" id="V11">11&#160;</span><a href="#FN3" class="notemark">*<span class="popup">Vəhy 5:1</span></a> Bütün bu görüntü sizin üçün möhürlənmiş kitabın sözlərinə bənzəyir. Oxumağı bacarana bunu verib desələr: «Rica edirəm, bunu oxu!» O isə cavab verir: «Oxuya bilmərəm, çünki möhürlüdür».   <span class="verse" id="V12">12&#160;</span>Kitabı oxuya bilməyənə verib desələr: «Bunu oxu, rica edirəm», o isə cavab verir: «Mən oxuya bilmirəm».   </div><div class='b'> &#160; </div> <div class='q'> <span class="verse" id="V13">13&#160;</span><a href="#FN4" class="notemark">*<span class="popup">Mat. 15:7-9; Mark 7:6-7</span></a> Xudavənd deyir:  </div><div class='q'>«Bu xalq Mənə yaxınlaşıb  </div><div class='q'>Dilləri və dodaqları ilə Mənə hörmət edir,  </div><div class='q'>Amma qəlbləri Məndən uzaqdır.  </div><div class='q'>Onların Mənə səcdə etmələri  </div><div class='q'>İnsanlardan öyrəndikləri əmrlərdən gəlir.   </div><div class='q'> <span class="verse" id="V14">14&#160;</span><a href="#FN5" class="notemark">*<span class="popup">1Kor. 1:19</span></a> Ona görə Mən bir də bu xalq üçün  </div><div class='q'>Yeni möcüzə, ecazkar şeylər edəcəyəm,  </div><div class='q'>Müdriklərinin müdrikliyi məhv olacaq,  </div><div class='q'>Aqillərinin ağlı yox olacaq».   </div><div class='b'> &#160; </div> <div class='q'> <span class="verse" id="V15">15&#160;</span>Öz niyyətlərini Rəbdən gizlətməyə çalışanların vay halına!  </div><div class='q'>Qaranlıqda iş görən bu adamlar  </div><div class='q'>«Bizi kim görür, kim tanıyır?» deyirlər.   </div><div class='q'> <span class="verse" id="V16">16&#160;</span><a href="#FN6" class="notemark">*<span class="popup">Yeş. 45:9; Rom. 9:20</span></a> Bu nə cür ağılsız düşüncədir!  </div><div class='q'>Heç dulusçunu gil ilə bir tutmaq olarmı?  </div><div class='q'>Düzəldilən əşya onu düzəldən barədə  </div><div class='q'>«O məni düzəltmədi» deyərmi?  </div><div class='q'>Qab onu yaradan barədə  </div><div class='q'>«O heç nə anlamır» deyərmi?   </div><div class='b'> &#160; </div> <div class='q'> <span class="verse" id="V17">17&#160;</span>Livan tezliklə məhsuldar tarlaya,  </div><div class='q'>Məhsuldar tarla isə meşəyə dönməyəcəkmi?   </div><div class='q'> <span class="verse" id="V18">18&#160;</span>O gün karlar kitabdakı sözləri eşidəcək,  </div><div class='q'>Korların gözləri zülmət qaranlıqda görəcək.   </div><div class='q'> <span class="verse" id="V19">19&#160;</span>Fəqirlər Rəbdə sevinc tapacaq,  </div><div class='q'>Yoxsullar İsrailin Müqəddəsində şadlanacaq.   </div><div class='q'> <span class="verse" id="V20">20&#160;</span>Çünki zülmkarlar yox olacaq,  </div><div class='q'>Rişxəndçilər itib-batacaq.  </div><div class='q'>Pislik etməyə hazır olanlar məhv olacaq.   </div><div class='q'> <span class="verse" id="V21">21&#160;</span>Onlar başqasına böhtan atanlar,  </div><div class='q'>Şəhər darvazasında hakimə tələ quranlardır,  </div><div class='q'>Haqlının haqqını nahaq yerə təhrif edənlərdir.   </div><div class='b'> &#160; </div> <div class='q'> <span class="verse" id="V22">22&#160;</span>Buna görə də İbrahimi qurtaran Rəbb Yaqub nəslinə belə deyir:  </div><div class='q'>«Yaqub nəsli artıq utanmayacaq,  </div><div class='q'>Üzləri qorxudan saralmayacaq.   </div><div class='q'> <span class="verse" id="V23">23&#160;</span>Əlimlə yaratdığım övladlarını  </div><div class='q'>Aralarında görəndə  </div><div class='q'>Adımı müqəddəs tutacaqlar,  </div><div class='q'>Yaqubun Müqəddəsini təqdis edəcəklər,  </div><div class='q'>İsrailin Allahından qorxacaqlar.   </div><div class='q'> <span class="verse" id="V24">24&#160;</span>Yolunu azanlar anlayacaq,  </div><div class='q'>Gileylənənlər təlim öyrənəcək».   </div><ul class='tnav'>
<li><a href='index.htm'>YEŞAYA</a></li>
<li><a href='ISA28.htm'>&lt;</a></li>
<li><a href='ISA.htm'>29</a></li>
<li><a href='ISA30.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">29:1</a>
<span class="fq">Ariel </span><span class="ft">– ibrani dilində </span><span class="fq">qurbangah ocağı </span><span class="ft">yaxud </span><span class="fq">Allahın aslanı </span><span class="ft">mənasını daşıyır. Yerusəlim şəhərinə işarədir.</span></p>
<p class="x" id="FN2"><span class="notemark">*</span><a class="notebackref" href="#V10">29:10</a>
<span class="xt"><a href='ROM11.htm#V8'>Rom. 11:8</a></span></p>
<p class="x" id="FN3"><span class="notemark">*</span><a class="notebackref" href="#V11">29:11</a>
<span class="xt"><a href='REV05.htm#V1'>Vəhy 5:1</a></span></p>
<p class="x" id="FN4"><span class="notemark">*</span><a class="notebackref" href="#V13">29:13</a>
<span class="xt"><a href='MAT15.htm#V7'>Mat. 15:7-9</a>; <a href='MRK07.htm#V6'>Mark 7:6-7</a></span></p>
<p class="x" id="FN5"><span class="notemark">*</span><a class="notebackref" href="#V14">29:14</a>
<span class="xt"><a href='1CO01.htm#V19'>1Kor. 1:19</a></span></p>
<p class="x" id="FN6"><span class="notemark">*</span><a class="notebackref" href="#V16">29:16</a>
<span class="xt"><a href='ISA45.htm#V9'>Yeş. 45:9</a>; <a href='ROM09.htm#V20'>Rom. 9:20</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
