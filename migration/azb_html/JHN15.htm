<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 15</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN14.htm'>&lt;</a></li>
<li><a href='JHN.htm'>15</a></li>
<li><a href='JHN16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>Meynə və budaqlar </div> <div class='p'> <span class="verse" id="V1">1&#160;</span>Mən həqiqi Meynəyəm, Atam da Bağbandır.   <span class="verse" id="V2">2&#160;</span>Məndə olub bəhrə verməyən hər budağı Atam qoparır. Bəhrə verən hər budağı isə budayıb təmizləyir ki, daha çox bəhrə versin.   <span class="verse" id="V3">3&#160;</span>Sizə söylədiyim söz sayəsində siz artıq təmizsiniz.   <span class="verse" id="V4">4&#160;</span>Məndə qalın, Mən də sizdə qalım. Budaq meynədə qalmasa, özündən bəhrə vermədiyi kimi siz də Məndə qalmasanız, bəhrə verə bilməzsiniz.   <span class="verse" id="V5">5&#160;</span>Meynə Mənəm, sizsə budaqlarsınız. Kim Məndə qalsa, Mən də onda qalsam, çoxlu bəhrə verər, çünki Mənsiz heç nə edə bilməzsiniz.   <span class="verse" id="V6">6&#160;</span>Kim Məndə qalmasa, budaq kimi kənara atılıb quruyar. Belə budaqlar yığılıb oda atılaraq yanar.   <span class="verse" id="V7">7&#160;</span>Əgər Məndə qalsanız və sözlərim sizdə qalsa, nə istəyirsinizsə, diləyin, sizə veriləcək.   <span class="verse" id="V8">8&#160;</span>Sizin çoxlu bəhrə verərək Mənim şagirdlərim olmağınızla Atam izzətlənir.   <span class="verse" id="V9">9&#160;</span>Ata Məni sevdiyi kimi Mən də sizi sevdim. Mənim məhəbbətimdə qalın.   <span class="verse" id="V10">10&#160;</span>Əgər əmrlərimə riayət etsəniz, Mənim məhəbbətimdə qalacaqsınız, necə ki Mən Atamın əmrlərinə riayət edərək Onun məhəbbətində qalıram.   </div><div class='p'> <span class="verse" id="V11">11&#160;</span>Bu sözləri sizə söylədim ki, sevincim sizdə olsun və sevinciniz kamil olsun.   <span class="verse" id="V12">12&#160;</span><a href="#FN1" class="notemark">*<span class="popup">Yəh. 13:34; 15:17; 1Yəh. 3:23; 2Yəh. 5</span></a>Mənim əmrim belədir: Mən sizi sevdiyim kimi siz də bir-birinizi sevin.   <span class="verse" id="V13">13&#160;</span>Heç kəsin məhəbbəti dostları uğrunda canını qurban verən adamın məhəbbətindən üstün ola bilməz.   <span class="verse" id="V14">14&#160;</span>Əgər sizə əmr etdiyim şeylərə əməl etsəniz, siz Mənim dostlarımsınız.   <span class="verse" id="V15">15&#160;</span>Artıq sizə qul demirəm, çünki qul ağasının nə etdiyini bilmir. Mən sizə dost deyirəm, çünki Atamdan eşitdiyim bütün sözləri sizə bildirdim.   <span class="verse" id="V16">16&#160;</span>Siz Məni seçmədiniz, Mən sizi seçib təyin etdim ki, gedib bəhrə verəsiniz və bəhrəniz çox qalsın. Beləcə Mənim adımla Atadan nə diləyirsinizsə, O sizə verəcək.   <span class="verse" id="V17">17&#160;</span>Beləliklə, sizə əmr edirəm: bir-birinizi sevin.   </div><div class='s'>Dünyanın nifrəti </div> <div class='p'> <span class="verse" id="V18">18&#160;</span>Əgər dünya sizə nifrət edərsə, onda yada salın ki, sizdən əvvəl Mənə nifrət edib.   <span class="verse" id="V19">19&#160;</span>Əgər dünyadan olsaydınız, dünya özündən olan sizləri sevərdi. Amma siz dünyadan deyilsiniz, Mən sizi dünyadan seçdim, buna görə dünya sizə nifrət edir.   <span class="verse" id="V20">20&#160;</span><a href="#FN2" class="notemark">*<span class="popup">Mat. 10:24; Luka 6:40; Yəh. 13:16</span></a>Mənim sizə söylədiyim sözü yadınıza salın: “Qul ağasından üstün deyil”. Əgər Məni təqib etdilərsə, sizi də təqib edəcəklər, Mənim sözümə riayət etdilərsə, sizin də sözünüzə riayət edəcəklər.   <span class="verse" id="V21">21&#160;</span>Lakin bunların hamısını sizə Mənim adıma görə edəcəklər, çünki Məni Göndərəni tanımırlar.   <span class="verse" id="V22">22&#160;</span>Əgər gəlib onlara söyləməsəydim, günahları olmazdı, amma indi günahları üçün bəhanələri yoxdur.   <span class="verse" id="V23">23&#160;</span>Mənə nifrət edən Atama da nifrət edir.   <span class="verse" id="V24">24&#160;</span>Əgər Məndən başqa heç kəsin etmədiyi işləri onların arasında etməsəydim, günahları olmazdı. Amma indi Mənim nə etdiyimi gördülər, həm Mənə, həm də Atama nifrət etdilər.   <span class="verse" id="V25">25&#160;</span><a href="#FN3" class="notemark">*<span class="popup">Zəb. 35:19; 69:4</span></a>Lakin bu ona görə baş verdi ki, öz Qanunlarında yazılan “Mənə nahaqdan nifrət etdilər” sözü yerinə yetsin.   </div><div class='p'> <span class="verse" id="V26">26&#160;</span>Atadan sizə göndərəcəyim Vəsatətçi – Atanın yanından çıxan həqiqət Ruhu gəldiyi zaman Mənim barəmdə şəhadət edəcək.   <span class="verse" id="V27">27&#160;</span>Siz də şəhadət edəcəksiniz, çünki başlanğıcdan Mənimlə birlikdəsiniz.   </div><ul class='tnav'>
<li><a href='index.htm'>YƏHYA</a></li>
<li><a href='JHN14.htm'>&lt;</a></li>
<li><a href='JHN.htm'>15</a></li>
<li><a href='JHN16.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V12">15:12</a>
<span class="xt"><a href='JHN13.htm#V34'>Yəh. 13:34</a>; <a href='JHN15.htm#V17'>15:17</a>; <a href='1JN03.htm#V23'>1Yəh. 3:23</a>; 2Yəh. 5</span></p>
<p class="x" id="FN2"><span class="notemark">*</span><a class="notebackref" href="#V20">15:20</a>
<span class="xt"><a href='MAT10.htm#V24'>Mat. 10:24</a>; <a href='LUK06.htm#V40'>Luka 6:40</a>; <a href='JHN13.htm#V16'>Yəh. 13:16</a></span></p>
<p class="x" id="FN3"><span class="notemark">*</span><a class="notebackref" href="#V25">15:25</a>
<span class="xt"><a href='PSA035.htm#V19'>Zəb. 35:19</a>; <a href='PSA069.htm#V4'>69:4</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
