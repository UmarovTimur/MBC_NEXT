<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YEŞAYA 53</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YEŞAYA</a></li>
<li><a href='ISA52.htm'>&lt;</a></li>
<li><a href='ISA.htm'>53</a></li>
<li><a href='ISA54.htm'>&gt;</a></li>
</ul>
<div class="main">
 
<div class='chapterlabel' id="V0"> 53</div><div class='q'> <span class="verse" id="V1">1&#160;</span><a href="#FN1" class="notemark">*<span class="popup">Yəh. 12:38</span></a> <a href="#FN2" class="notemark">*<span class="popup">Rom. 10:16 </span></a> Xəbərimizə kim inandı,  </div><div class='q'>Rəbbin gücü kimə zahir oldu?   </div><div class='q'> <span class="verse" id="V2">2&#160;</span>O, Rəbbin önündə bir fidan kimi,  </div><div class='q'>Quru torpaqda bitən kök kimi böyüdü.  </div><div class='q'>Baxanda onun nə görkəmi, nə gözəlliyi var idi,  </div><div class='q'>Gözümüzü oxşayan zahiri siması da yox idi.   </div><div class='q'> <span class="verse" id="V3">3&#160;</span>Adamlar ona həqarətlə baxıb rədd etdi.  </div><div class='q'>O, dərdli, xəstəlikləri görən insan idi,  </div><div class='q'>Adamlar ondan üz döndərdi, xor baxdı.  </div><div class='q'>Biz ona qiymət vermədik.   </div><div class='b'> &#160; </div> <div class='q'> <span class="verse" id="V4">4&#160;</span><a href="#FN3" class="notemark">*<span class="popup">Mat. 8:17</span></a> Əslində xəstəliklərimizi o çəkdi,  </div><div class='q'>Dərdlərimizi öz üzərinə götürdü.  </div><div class='q'>Biz isə onun Allah tərəfindən cəzalandırıldığını,  </div><div class='q'>Vurulub iztirab çəkdiyini zənn etdik.   </div><div class='q'> <span class="verse" id="V5">5&#160;</span><a href="#FN4" class="notemark">*<span class="popup">1Pet. 2:24</span></a> Bizim üsyankarlığımıza görə onun bədəni deşildi,  </div><div class='q'>Şər əməllərimiz naminə əzildi,  </div><div class='q'>Bizim əmin-amanlığımız üçün o cəza aldı,  </div><div class='q'>Onun yaraları ilə biz şəfa tapdıq.   </div><div class='q'> <span class="verse" id="V6">6&#160;</span><a href="#FN5" class="notemark">*<span class="popup">1Pet. 2:25</span></a> Hamımız qoyun kimi yolu azmışdıq,  </div><div class='q'>Hər birimiz öz yolumuzla gedirdik.  </div><div class='q'>Rəbb hamımızın şər əməllərinin yükünü onun üzərinə qoydu.   </div><div class='b'> &#160; </div> <div class='q'> <span class="verse" id="V7">7&#160;</span><a href="#FN6" class="notemark">*<span class="popup">1Pet. 2:23; Vəhy 5:6</span></a> <a href="#FN7" class="notemark">*<span class="popup">Həv. 8:32-33 </span></a> Ona zülm etdilər,  </div><div class='q'>O iztirab çəkdi, amma ağzını açmadı.  </div><div class='q'>Kəsilməyə aparılan quzu kimi,  </div><div class='q'>Qırxımçıların qabağında dilsiz qoyun kimi  </div><div class='q'>Ağzını açmadı.   </div><div class='q'> <span class="verse" id="V8">8&#160;</span>Ədalətsizliklə məhkum olunaraq ölümə aparıldı.  </div><div class='q'>Onun nəsli haqqında kim düşünə bilərdi?  </div><div class='q'>Axı xalqımın üsyankarlığına görə  </div><div class='q'>O edam olundu, dirilər arasından atıldı.   </div><div class='q'> <span class="verse" id="V9">9&#160;</span><a href="#FN8" class="notemark">*<span class="popup">1Pet. 2:22</span></a> O heç bir zorakılıq etmədiyi,  </div><div class='q'>Ağzından yalan söz çıxmadığı halda  </div><div class='q'>Qəbri pis adamların yanında quruldu,  </div><div class='q'>Dövlətli adamın yanında dəfn olundu.   </div><div class='b'> &#160; </div> <div class='q'> <span class="verse" id="V10">10&#160;</span>Amma Rəbb Özü onun bu iztirablarını istədi,  </div><div class='q'>Çəkdiyi əziyyətlər Onun iradəsi idi.  </div><div class='q'>Öz canını təqsir qurbanı təqdim edərsə,  </div><div class='q'>Nəsil görəcək, ömür uzadacaq.  </div><div class='q'>Rəbbin istəyi onun əli ilə uğur qazanacaq.   </div><div class='q'> <span class="verse" id="V11">11&#160;</span>O çəkdiyi iztirablarının bəhrəsini görüb qane olacaq,  </div><div class='q'>Mənim saleh qulum öz biliyi ilə çoxlarına bəraət qazandıracaq,  </div><div class='q'>Onların şər əməllərinin yükünü üzərinə götürəcək.   </div><div class='q'> <span class="verse" id="V12">12&#160;</span><a href="#FN9" class="notemark">*<span class="popup">Mark 15:28; Luka 22:37</span></a> Buna görə Mən ona böyük adamların arasında pay verəcəyəm.  </div><div class='q'>O, qəniməti güclülərlə böləcək.  </div><div class='q'>Çünki o, canını fəda etdi,  </div><div class='q'>Üsyankarlara tay tutuldu.  </div><div class='q'>Çox adamların günahını üzərinə götürdü,  </div><div class='q'>Üsyankarlardan ötrü yalvardı.   </div><ul class='tnav'>
<li><a href='index.htm'>YEŞAYA</a></li>
<li><a href='ISA52.htm'>&lt;</a></li>
<li><a href='ISA.htm'>53</a></li>
<li><a href='ISA54.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">53:1</a>
<span class="xt"><a href='JHN12.htm#V38'>Yəh. 12:38</a></span></p>
<p class="x" id="FN2"><span class="notemark">*</span><a class="notebackref" href="#V1">53:1</a>
<span class="xt"><a href='ROM10.htm#V16'>Rom. 10:16</a> </span></p>
<p class="x" id="FN3"><span class="notemark">*</span><a class="notebackref" href="#V4">53:4</a>
<span class="xt"><a href='MAT08.htm#V17'>Mat. 8:17</a></span></p>
<p class="x" id="FN4"><span class="notemark">*</span><a class="notebackref" href="#V5">53:5</a>
<span class="xt"><a href='1PE02.htm#V24'>1Pet. 2:24</a></span></p>
<p class="x" id="FN5"><span class="notemark">*</span><a class="notebackref" href="#V6">53:6</a>
<span class="xt"><a href='1PE02.htm#V25'>1Pet. 2:25</a></span></p>
<p class="x" id="FN6"><span class="notemark">*</span><a class="notebackref" href="#V7">53:7</a>
<span class="xt"><a href='1PE02.htm#V23'>1Pet. 2:23</a>; <a href='REV05.htm#V6'>Vəhy 5:6</a></span></p>
<p class="x" id="FN7"><span class="notemark">*</span><a class="notebackref" href="#V7">53:7</a>
<span class="xt"><a href='ACT08.htm#V32'>Həv. 8:32-33</a> </span></p>
<p class="x" id="FN8"><span class="notemark">*</span><a class="notebackref" href="#V9">53:9</a>
<span class="xt"><a href='1PE02.htm#V22'>1Pet. 2:22</a></span></p>
<p class="x" id="FN9"><span class="notemark">*</span><a class="notebackref" href="#V12">53:12</a>
<span class="xt"><a href='MRK15.htm#V28'>Mark 15:28</a>; <a href='LUK22.htm#V37'>Luka 22:37</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
