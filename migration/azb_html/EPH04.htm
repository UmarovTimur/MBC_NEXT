<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EFESLİLƏRƏ 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EFESLİLƏRƏ</a></li>
<li><a href='EPH03.htm'>&lt;</a></li>
<li><a href='EPH.htm'>4</a></li>
<li><a href='EPH05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>Bədənin birliyi </div> <div class='p'> <span class="verse" id="V1">1&#160;</span>Beləliklə, Rəbdə olduğum üçün məhbus olan mən sizə yalvarıram ki, aldığınız çağırışa layiq şəkildə həyat sürəsiniz.   <span class="verse" id="V2">2&#160;</span><a href="#FN1" class="notemark">*<span class="popup">Kol. 3:12-13</span></a>Tamamilə itaətkar və həlim, səbirli olub bir-birinizə məhəbbətlə dözün.   <span class="verse" id="V3">3&#160;</span>Ruhun birliyini sülh bağı ilə qorumağa çalışın.   <span class="verse" id="V4">4&#160;</span>Çağırış aldıqda bir ümidə çağırıldığınız kimi bədən bir, Ruh bir,   <span class="verse" id="V5">5&#160;</span>Rəbb bir, iman bir, vəftiz bir,   <span class="verse" id="V6">6&#160;</span>hamının Allahı və Atası birdir. O hamı üzərində, hamı ilə və hamıdadır.   </div><div class='p'> <span class="verse" id="V7">7&#160;</span>Hər birimizə isə Məsihin bəxşişinin ölçüsü ilə lütf verilmişdir.   <span class="verse" id="V8">8&#160;</span><a href="#FN2" class="notemark">*<span class="popup">Zəb. 68:18</span></a>Bunun üçün belə deyilir:  </div><div class='q'>«Ucalara çıxıb əsirləri Özü ilə apardı,  </div><div class='q'>İnsanlara hədiyyələr verdi».   </div><div class='m'> <span class="verse" id="V9">9&#160;</span>Bəs bu «çıxıb» sözü nə deməkdir? Yalnız o deməkdir ki, Məsih əvvəlcə aşağılara, yer üzünə də enmişdi.   <span class="verse" id="V10">10&#160;</span>Enən də Odur, hər şeyi bütövləşdirmək üçün bütün göylər üzərinə çıxan da Odur.   <span class="verse" id="V11">11&#160;</span>Özü kimini həvari, kimini peyğəmbər, kimini müjdəçi, kimini çoban<a href="#FN3" class="notemark">*<span class="popup">Çoban – yəni cəmiyyət rəhbəri.</span></a> və müəllim təyin etdi ki,   <span class="verse" id="V12">12&#160;</span>Məsihin bədəninin inkişafından ötrü xidmət vəzifəsini yerinə yetirmək üçün müqəddəsləri təmin etsinlər.   <span class="verse" id="V13">13&#160;</span>Bunun nəticəsində hamımız imanda və Allahın Oğlunu tanımaqda birliyə, kamil insan səviyyəsinə, Məsihin tam yetkinliyi həddinə çatacağıq.   <span class="verse" id="V14">14&#160;</span>Belə ki artıq insanların kələkbazlığı ilə, bizi yoldan azdırmaq üçün hazırladıqları hiylələrlə, cürbəcür təlimin küləyi ilə çalxalanan və ora-bura sürüklənən körpə uşaqlar olmayaq.   <span class="verse" id="V15">15&#160;</span>Əksinə, məhəbbətlə həqiqəti yerinə yetirərək bədənin Başı olan Məsihə bənzəmək üçün hərtərəfli böyüyək.   <span class="verse" id="V16">16&#160;</span><a href="#FN4" class="notemark">*<span class="popup">Kol. 2:19</span></a>Bütün bədən Onunla birləşdiyi üçün hər buğumun köməyi ilə üzvi surətdə Ona bağlanıb qurulur və hər üzvün ahəngdar işləməsi ilə böyüyür, məhəbbətlə inkişaf edir.   </div><div class='s'>Köhnə həyat və yeni həyat </div> <div class='p'> <span class="verse" id="V17">17&#160;</span>Beləliklə, bunu Rəbdə olaraq deyir və xəbərdarlıq edirəm ki, siz artıq başqa millətlər kimi boş düşüncələrlə həyat sürməyin.   <span class="verse" id="V18">18&#160;</span>Onların şüurlarını qaranlıq alıb və mənəviyyatca nadan, qəlbən inadkar olduqlarına görə Allah həyatına yad oldular.   <span class="verse" id="V19">19&#160;</span>Həssaslığı hərtərəfli itirərək hərisliklə hər cür murdar işlər üçün özlərini pozğunluğa verdilər.   <span class="verse" id="V20">20&#160;</span>Sizsə Məsihi elə öyrənməmisiniz.   <span class="verse" id="V21">21&#160;</span>Əlbəttə, siz İsanın səsini eşitdiniz və İsada – Ondakı həqiqətə əsasən təlim aldınız.   <span class="verse" id="V22">22&#160;</span><a href="#FN5" class="notemark">*<span class="popup">Yar. 1:26; Kol. 3:9,10</span></a>Bu təlimə görə əvvəlki həyat tərzinizə məxsus olub aldadıcı ehtiraslarla pozulmaqda olan köhnə mənliyi kənara atın,   <span class="verse" id="V23">23&#160;</span>ruhən və əqlən yeniləşin,   <span class="verse" id="V24">24&#160;</span>əsl salehlik və müqəddəsliklə Allaha bənzər yaradılmış yeni mənliyə bürünün.   </div><div class='p'> <span class="verse" id="V25">25&#160;</span><a href="#FN6" class="notemark">*<span class="popup">Zək. 8:16</span></a>Buna görə yalanı kənara atın, hər biriniz öz qonşunuza həqiqəti söyləyin, çünki hamımız eyni bədənin üzvləriyik.   <span class="verse" id="V26">26&#160;</span><a href="#FN7" class="notemark">*<span class="popup">Zəb. 4:4</span></a>Qəzəblənərkən günah işlətməyin. Günəş batmazdan əvvəl qəzəbinizi soyudub   <span class="verse" id="V27">27&#160;</span>iblisə yer verməyin.   <span class="verse" id="V28">28&#160;</span>Oğurluq edən artıq oğurluq etməsin, əksinə, zəhmət çəkib öz əlləri ilə yaxşı əməl etsin ki, ehtiyacı olanlarla bölüşdürməyə bir şeyi olsun.   <span class="verse" id="V29">29&#160;</span>Ağzınızdan heç bir pis söz çıxmasın, amma eşidənlərə xeyir versin deyə lazım olanda başqalarının inkişafına səbəb olan sözlər deyin.   <span class="verse" id="V30">30&#160;</span><a href="#FN8" class="notemark">*<span class="popup">Yeş. 63:10</span></a>Allahın Müqəddəs Ruhunu kədərləndirməyin. Çünki satınalınma günü üçün o Ruhla möhürləndiniz.   <span class="verse" id="V31">31&#160;</span>Qoy hər cür kinlə birlikdə acılıq, hiddət, qəzəb, çığırtı, böhtançılıq büsbütün sizdən uzaq olsun.   <span class="verse" id="V32">32&#160;</span><a href="#FN9" class="notemark">*<span class="popup">Kol. 3:13</span></a>Amma bir-birinizə qarşı xeyirxah, rəhmli olun və Allah Məsihdə sizi bağışladığı kimi siz də bir-birinizi bağışlayın.   </div><ul class='tnav'>
<li><a href='index.htm'>EFESLİLƏRƏ</a></li>
<li><a href='EPH03.htm'>&lt;</a></li>
<li><a href='EPH.htm'>4</a></li>
<li><a href='EPH05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V2">4:2</a>
<span class="xt"><a href='COL03.htm#V12'>Kol. 3:12-13</a></span></p>
<p class="x" id="FN2"><span class="notemark">*</span><a class="notebackref" href="#V8">4:8</a>
<span class="xt"><a href='PSA068.htm#V18'>Zəb. 68:18</a></span></p>
<p class="f" id="FN3"><span class="notemark">*</span><a class="notebackref" href="#V11">4:11</a>
<span class="fq">Çoban </span><span class="ft">– yəni cəmiyyət rəhbəri.</span></p>
<p class="x" id="FN4"><span class="notemark">*</span><a class="notebackref" href="#V16">4:16</a>
<span class="xt"><a href='COL02.htm#V19'>Kol. 2:19</a></span></p>
<p class="x" id="FN5"><span class="notemark">*</span><a class="notebackref" href="#V22">4:22</a>
<span class="xt"><a href='GEN01.htm#V26'>Yar. 1:26</a>; <a href='COL03.htm#V9'>Kol. 3:9,10</a></span></p>
<p class="x" id="FN6"><span class="notemark">*</span><a class="notebackref" href="#V25">4:25</a>
<span class="xt"><a href='ZEC08.htm#V16'>Zək. 8:16</a></span></p>
<p class="x" id="FN7"><span class="notemark">*</span><a class="notebackref" href="#V26">4:26</a>
<span class="xt"><a href='PSA004.htm#V4'>Zəb. 4:4</a></span></p>
<p class="x" id="FN8"><span class="notemark">*</span><a class="notebackref" href="#V30">4:30</a>
<span class="xt"><a href='ISA63.htm#V10'>Yeş. 63:10</a></span></p>
<p class="x" id="FN9"><span class="notemark">*</span><a class="notebackref" href="#V32">4:32</a>
<span class="xt"><a href='COL03.htm#V13'>Kol. 3:13</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
