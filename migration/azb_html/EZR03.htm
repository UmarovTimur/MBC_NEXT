<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab EZRA 3</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>EZRA</a></li>
<li><a href='EZR02.htm'>&lt;</a></li>
<li><a href='EZR.htm'>3</a></li>
<li><a href='EZR04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>Yerusəlimdəki qurbangahın tikilməsi </div> <div class='p'> <span class="verse" id="V1">1&#160;</span><a href="#FN1" class="notemark">*<span class="popup">Neh. 8:1</span></a> Artıq İsraillilər öz şəhərlərində idi. Yeddinci ay çatanda xalq bir nəfər kimi Yerusəlimdə toplandı.   <span class="verse" id="V2">2&#160;</span><a href="#FN2" class="notemark">*<span class="popup">Çıx. 27:1</span></a> Yosadaq oğlu Yeşua ilə kahin qardaşları və Şealtiel oğlu Zerubbabillə qardaşları İsrailin Allahının qurbangahını qurdular ki, Allah adamı Musanın Qanununda yazıldığı kimi üstündə yandırma qurbanları təqdim edilsin.   <span class="verse" id="V3">3&#160;</span><a href="#FN3" class="notemark">*<span class="popup">Say. 28:1-8</span></a> Ətrafda yaşayan xalqlardan qorxmalarına baxmayaraq, qurbangahı əvvəlki bünövrə üzərində qurdular. Sonra onun üzərində səhər-axşam Rəbbə yandırma qurbanları təqdim etdilər.   <span class="verse" id="V4">4&#160;</span><a href="#FN4" class="notemark">*<span class="popup">Say. 29:12-38</span></a> Yazıya görə Çardaqlar bayramı keçirdilər və qaydaya görə günbəgün müəyyən miqdarda gündəlik yandırma qurbanları təqdim etdilər.   <span class="verse" id="V5">5&#160;</span><a href="#FN5" class="notemark">*<span class="popup">Say. 28:11–29:39</span></a> Sonra daimi yandırma qurbanları verdilər. Təzə Ay mərasimlərinin, eləcə də Rəbbin təqdis etdiyi bütün bayramların təqdimlərini və hamının könüllü olaraq Rəbbə etdiyi təqdimləri verdilər.   <span class="verse" id="V6">6&#160;</span>Rəbbin məbədinin bünövrəsinin qoyulmamasına baxmayaraq, onlar yeddinci ayın birinci günündə Rəbbə yandırma qurbanları təqdim etməyə başladılar.   </div><div class='s'>Məbədin bünövrəsinin qoyulması </div> <div class='p'> <span class="verse" id="V7">7&#160;</span>Daşyonanlarla dülgərlərə pul verdilər. Fars padşahı Kirdən izin aldıqlarına görə Livandan dəniz yolu ilə Yafoya sidr ağacları gətirmələri üçün Sidonlularla Surlulara yemək-içmək və zeytun yağı verdilər.   </div><div class='p'> <span class="verse" id="V8">8&#160;</span>Allahın evinə, Yerusəlimə gəlişlərinin ikinci ilinin ikinci ayında Şealtiel oğlu Zerubbabil və Yosadaq oğlu Yeşua ilə digər qardaşları – kahinlər, Levililər, əsirlikdən Yerusəlimə qayıdanların hamısı işə başladılar. İyirmi və ondan yuxarı yaşda olan Levililəri Rəbbin məbədinin tikinti işinə nəzarətçi təyin etdilər.   <span class="verse" id="V9">9&#160;</span>Levililərdən Yeşua və övladları ilə qardaşları, Hodavya <a href="#FN6" class="notemark">*<span class="popup">Hodavya – ibrani mətnində Yəhuda yazılmışdır. Bax: Ezr. 2:40, Neh. 7:43.</span></a> nəslindən törənən Qadmiellə övladları, Xenadad övladları, nəvələri və qardaşları Allahın evində işləyənlərə nəzarət etdilər.   <span class="verse" id="V10">10&#160;</span><a href="#FN7" class="notemark">*<span class="popup">1Saln. 25:1</span></a> Bənnalar Rəbbin məbədinin təməlini qoyan zaman İsrail padşahı Davudun qoyduğu qaydaya əsasən kahinlər xüsusi libas geyinib əllərindəki kərənaylarla, Asəf övladlarından olan Levililərsə sinclərlə Rəbbə həmd etmək üçün öz yerlərini tutdular.   <span class="verse" id="V11">11&#160;</span><a href="#FN8" class="notemark">*<span class="popup">1Saln. 16:34; 2Saln. 5:13; 7:3; Zəb. 100:5; 106:1; 107:1; 118:1; 136:1; Yer. 33:11</span></a> Onlar Rəbbə həmd və şükür edib növbə ilə Onu tərənnüm edərək belə deyirdilər: «Rəbb yaxşıdır, çünki İsrailin üzərində məhəbbəti əbədidir». Onlar Rəbbə həmd edəndə bütün xalq ucadan qışqırdı, çünki Rəbb evinin bünövrəsi qoyulmuşdu.   <span class="verse" id="V12">12&#160;</span>Əvvəlki məbədi görmüş bir çox qoca kahinlər, Levililər və nəsil başçıları məbədin bünövrəsinin qoyulduğunu görəndə hönkürüb ağladılar, bir çoxları isə sevincdən haray çəkdilər.   <span class="verse" id="V13">13&#160;</span>Xalq gurultulu sevinc səsləri ilə ağlaşma səslərini bir-birindən ayıra bilmirdi, çünki onların gurultu ilə qopan haray səsləri uzaqlarda eşidilirdi.   </div><ul class='tnav'>
<li><a href='index.htm'>EZRA</a></li>
<li><a href='EZR02.htm'>&lt;</a></li>
<li><a href='EZR.htm'>3</a></li>
<li><a href='EZR04.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V1">3:1</a>
<span class="xt"><a href='NEH08.htm#V1'>Neh. 8:1</a></span></p>
<p class="x" id="FN2"><span class="notemark">*</span><a class="notebackref" href="#V2">3:2</a>
<span class="xt"><a href='EXO27.htm#V1'>Çıx. 27:1</a></span></p>
<p class="x" id="FN3"><span class="notemark">*</span><a class="notebackref" href="#V3">3:3</a>
<span class="xt"><a href='NUM28.htm#V1'>Say. 28:1-8</a></span></p>
<p class="x" id="FN4"><span class="notemark">*</span><a class="notebackref" href="#V4">3:4</a>
<span class="xt"><a href='NUM29.htm#V12'>Say. 29:12-38</a></span></p>
<p class="x" id="FN5"><span class="notemark">*</span><a class="notebackref" href="#V5">3:5</a>
<span class="xt"><a href='NUM28.htm#V11'>Say. 28:11</a>–<a href='NUM29.htm#V39'>29:39</a></span></p>
<p class="f" id="FN6"><span class="notemark">*</span><a class="notebackref" href="#V9">3:9</a>
<span class="fq">Hodavya </span><span class="ft">– ibrani mətnində </span><span class="fq">Yəhuda </span><span class="ft">yazılmışdır. Bax: Ezr. 2:40, <a href='NEH07.htm#V43'>Neh. 7:43</a>.</span></p>
<p class="x" id="FN7"><span class="notemark">*</span><a class="notebackref" href="#V10">3:10</a>
<span class="xt"><a href='1CH25.htm#V1'>1Saln. 25:1</a></span></p>
<p class="x" id="FN8"><span class="notemark">*</span><a class="notebackref" href="#V11">3:11</a>
<span class="xt"><a href='1CH16.htm#V34'>1Saln. 16:34</a>; <a href='2CH05.htm#V13'>2Saln. 5:13</a>; <a href='2CH07.htm#V3'>7:3</a>; <a href='PSA100.htm#V5'>Zəb. 100:5</a>; <a href='PSA106.htm#V1'>106:1</a>; <a href='PSA107.htm#V1'>107:1</a>; <a href='PSA118.htm#V1'>118:1</a>; <a href='PSA136.htm#V1'>136:1</a>; <a href='JER33.htm#V11'>Yer. 33:11</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
