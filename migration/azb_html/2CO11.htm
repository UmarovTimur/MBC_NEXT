<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab 2 KORİNFLİLƏRƏ 11</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO10.htm'>&lt;</a></li>
<li><a href='2CO.htm'>11</a></li>
<li><a href='2CO12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>Saxta həvarilər </div> <div class='p'> <span class="verse" id="V1">1&#160;</span>Ümidvaram ki, mənim bir qədər ağılsızlığıma da dözəcəksiniz. Bəli, mənə bir qədər dözün.   <span class="verse" id="V2">2&#160;</span>Sizə görə ilahi bir qısqanclıq hiss edirəm. Çünki sizlər sanki bakirə qızsınız və sizi bir Oğlana, yəni Məsihə nişanlayıb təqdim etmişəm.   <span class="verse" id="V3">3&#160;</span><a href="#FN1" class="notemark">*<span class="popup">Yar. 3:1-13</span></a>Amma qorxuram ki, ilanın hiyləgərliyi ilə Həvvanı aldatması kimi düşüncələrinizin pozulub Məsihə olan səmimi və pak<a href="#FN2" class="notemark">*<span class="popup">Və pak – bəzi əlyazmalarda bu sözlər yoxdur.</span></a> həsr olunmasından azasınız.   <span class="verse" id="V4">4&#160;</span>Çünki əgər kimsə yanınıza gəlib bizim vəz etdiyimiz İsadan başqa bir İsanı təbliğ edirsə, aldığınızdan fərqli bir ruh alırsınızsa və yaxud qəbul etdiyinizdən fərqli bir müjdəni qəbul edirsinizsə, siz buna necə də məmnuniyyətlə dözürsünüz.   <span class="verse" id="V5">5&#160;</span>Zənnimcə bu «böyük həvarilər»dən mən heç də geri qalmıram.   <span class="verse" id="V6">6&#160;</span>Natiqlik məharətim olmasa da, bilikdə məharətsiz deyiləm. Bunu sizə hər vəziyyətdə hər tərəfli göstərdik.   </div><div class='p'> <span class="verse" id="V7">7&#160;</span>Ucalmanız üçün özümü aşağı tutaraq Allah Müjdəsini müftə yaymaqla günah işlətdimmi?   <span class="verse" id="V8">8&#160;</span>Sizə xidmət etmək üçün başqa cəmiyyətlərdən təminat alaraq sanki onları soydum.   <span class="verse" id="V9">9&#160;</span><a href="#FN3" class="notemark">*<span class="popup">Fil. 4:15-18</span></a>Yanınızda olarkən ehtiyacım olduğu halda heç birinizə yük olmadım. Çünki Makedoniyadan gələn qardaşlar ehtiyacımı tamamilə ödədilər. Sizə yük olmaqdan özümü saxladım və gələcəkdə də özümü saxlayacağam.   <span class="verse" id="V10">10&#160;</span>Məndə olan Məsihin həqiqətinə and olsun! Axayya vilayətində heç kim məni susdura bilməz ki, buna öyünməyim.   <span class="verse" id="V11">11&#160;</span>Niyə? Sizi sevmədiyimə görəmi? Allah bilir ki, sevirəm.   </div><div class='p'> <span class="verse" id="V12">12&#160;</span>Özlərini bizimlə bərabər sayaraq öyünənlər buna əsas axtarır. Mən etdiyimi edəcəyəm ki, onların əsasını kəsim.   <span class="verse" id="V13">13&#160;</span>Çünki bunlar saxta həvari, Məsih həvarisinin cildinə girən fırıldaqçılardır.   <span class="verse" id="V14">14&#160;</span>Buna heyrətlənmək lazım deyil, çünki Şeytan da işıq mələyi cildinə girir.   <span class="verse" id="V15">15&#160;</span>Şeytana xidmət edənlərin salehlik xidmətçilərinin cildinə girməsi qəribə deyil. Onların aqibəti əməllərinə görə olacaq.   </div><div class='s'>Öyünmək lazımdırsa… </div> <div class='p'> <span class="verse" id="V16">16&#160;</span>Yenə deyirəm, qoy heç kim məni ağılsız saymasın. Elədirsə, məni ağılsız kimi qəbul edin, qoy mən də bir az öyünüm.   <span class="verse" id="V17">17&#160;</span>Dediklərimi Rəbbin sözü kimi yox, öyünə-öyünə özünə güvənən ağılsız adam kimi deyirəm.   <span class="verse" id="V18">18&#160;</span>Madam ki bir çoxları cismani təbiətlərinə görə öyünürlər, mən də öyünəcəyəm.   <span class="verse" id="V19">19&#160;</span>Siz ağıllı olduğunuz üçün ağılsızlara necə də sevinclə dözürsünüz.   <span class="verse" id="V20">20&#160;</span>Belə ki sizi kölə edənlərə, istismar edənlərə, sizdən faydalananlara, özünü üstün sayanlara, hətta sifətinizə şillə vuranlara dözürsünüz.   <span class="verse" id="V21">21&#160;</span>Utanaraq qəbul edirəm ki, buna gücümüz çatmır!  </div><div class='p'>Kimin bir şeylə öyünməyə cəsarəti varsa, bir ağılsız kimi deyirəm ki, mənim də ona cəsarətim var.   <span class="verse" id="V22">22&#160;</span>Onlar İbranilərdirmi? Mən də İbraniyəm. Onlar İsraillilərdirmi? Mən də İsrailliyəm. Onlar İbrahimin nəslindəndirmi? Mən də İbrahimin nəslindənəm.   <span class="verse" id="V23">23&#160;</span><a href="#FN4" class="notemark">*<span class="popup">Həv. 16:23</span></a>Onlar Məsihin xidmətçiləridirmi? Dəli kimi deyirəm ki, Onun daha böyük xidmətçisi mənəm, çünki zəhmətim daha çox olub, həbsə düşməyim daha çoxdur, döyülməyimin sayı-hesabı yoxdur, dəfələrlə ölümlə üz-üzə gəlmişəm.   <span class="verse" id="V24">24&#160;</span><a href="#FN5" class="notemark">*<span class="popup">Qanun. 25:3</span></a>Beş dəfə Yəhudilərdən otuz doqquz qırmanc yemişəm,   <span class="verse" id="V25">25&#160;</span><a href="#FN6" class="notemark">*<span class="popup">Həv. 14:19; 16:22</span></a>üç dəfə dəyənəklə döyülmüşəm, bir dəfə məni daşqalaq etdilər, üç dəfə gəmi qəzasına düşdüm və bir gün gecə-gündüz ucsuz-bucaqsız dənizdə qaldım.   <span class="verse" id="V26">26&#160;</span><a href="#FN7" class="notemark">*<span class="popup">Həv. 9:23; 14:5</span></a>Tez-tez səyahətdə olduğum müddətdə çaylarda təhlükəyə, quldurlar arasında təhlükəyə, soydaşlarım arasında təhlükəyə, başqa millətlər arasında təhlükəyə, şəhərdə təhlükəyə, çöldə təhlükəyə, dənizdə təhlükəyə, saxta qardaşlar arasında təhlükəyə məruz qaldım.   <span class="verse" id="V27">27&#160;</span>Zəhmət və əmək çəkdim, dəfələrlə yuxusuz qaldım. Aclığın, susuzluğun dadını gördüm. Çox vaxt yemək, soyuqda paltar tapmadım.   <span class="verse" id="V28">28&#160;</span>Bunlarla yanaşı bütün cəmiyyətlər üçün hər gün çəkdiyim qayğının yükü boynumdadır.   <span class="verse" id="V29">29&#160;</span>Kimsə zəif olanda mən də zəif olmadımmı? Kimsə büdrəyəndə mən alışıb-yanmadımmı?   </div><div class='p'> <span class="verse" id="V30">30&#160;</span>Öyünməliyəmsə, zəifliyimi göstərən şeylərlə öyünəcəyəm.   <span class="verse" id="V31">31&#160;</span>Rəbb İsanın əbədi alqışlanan Allah və Atasına and olsun ki, yalan demirəm.   <span class="verse" id="V32">32&#160;</span><a href="#FN8" class="notemark">*<span class="popup">Həv. 9:23-25</span></a>Dəməşqdə padşah Aretanın valisi məni tutmaq üçün şəhəri nəzarət altına almışdı.   <span class="verse" id="V33">33&#160;</span>Amma mən səbət içində şəhər divarlarının pəncərələrinin birindən yerə sallandım və onun əlindən qaçdım.   </div><ul class='tnav'>
<li><a href='index.htm'>2 KORİNFLİLƏRƏ</a></li>
<li><a href='2CO10.htm'>&lt;</a></li>
<li><a href='2CO.htm'>11</a></li>
<li><a href='2CO12.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V3">11:3</a>
<span class="xt"><a href='GEN03.htm#V1'>Yar. 3:1-13</a></span></p>
<p class="f" id="FN2"><span class="notemark">*</span><a class="notebackref" href="#V3">11:3</a>
<span class="fq">Və pak </span><span class="ft">– bəzi əlyazmalarda bu sözlər yoxdur.</span></p>
<p class="x" id="FN3"><span class="notemark">*</span><a class="notebackref" href="#V9">11:9</a>
<span class="xt"><a href='PHP04.htm#V15'>Fil. 4:15-18</a></span></p>
<p class="x" id="FN4"><span class="notemark">*</span><a class="notebackref" href="#V23">11:23</a>
<span class="xt"><a href='ACT16.htm#V23'>Həv. 16:23</a></span></p>
<p class="x" id="FN5"><span class="notemark">*</span><a class="notebackref" href="#V24">11:24</a>
<span class="xt"><a href='DEU25.htm#V3'>Qanun. 25:3</a></span></p>
<p class="x" id="FN6"><span class="notemark">*</span><a class="notebackref" href="#V25">11:25</a>
<span class="xt"><a href='ACT14.htm#V19'>Həv. 14:19</a>; <a href='ACT16.htm#V22'>16:22</a></span></p>
<p class="x" id="FN7"><span class="notemark">*</span><a class="notebackref" href="#V26">11:26</a>
<span class="xt"><a href='ACT09.htm#V23'>Həv. 9:23</a>; <a href='ACT14.htm#V5'>14:5</a></span></p>
<p class="x" id="FN8"><span class="notemark">*</span><a class="notebackref" href="#V32">11:32</a>
<span class="xt"><a href='ACT09.htm#V23'>Həv. 9:23-25</a></span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
