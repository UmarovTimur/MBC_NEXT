<!DOCTYPE html>
<html lang="azb">
<head>
<meta charset="UTF-8" />
<link rel="stylesheet" href="gentium.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Azərbaycan dilində Müqəddəs Kitab YƏHYA 4</title>
<meta name="keywords" content="Azərbaycan dilində Müqəddəs Kitab, azb, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>YƏHYA</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>İsa və Samariyalı qadın </div> <div class='p'> <span class="verse" id="V1">1&#160;</span>Fariseylər İsanın Özünə Yəhyadan daha çox şagird toplayıb vəftiz etdiyi barədə eşitdilər;   <span class="verse" id="V2">2&#160;</span>əslində İsanın Özü deyil, şagirdləri vəftiz edirdi.   <span class="verse" id="V3">3&#160;</span>İsa bundan xəbər tutan kimi Yəhudeyanı tərk edib Qalileyaya qayıtdı.   <span class="verse" id="V4">4&#160;</span>Onun yolu Samariyadan keçirdi.   <span class="verse" id="V5">5&#160;</span><a href="#FN1" class="notemark">*<span class="popup">Yar. 33:19; Yeşua 24:32</span></a>O, Yaqubun öz oğlu Yusifə verdiyi torpağa yaxın olan Samariyanın Sixar adlanan şəhərinə gəldi.   <span class="verse" id="V6">6&#160;</span>Yaqubun quyusu orada idi. Yol İsanı yorduğu üçün quyunun yanında oturdu. Altıncı saat<a href="#FN2" class="notemark">*<span class="popup">Altıncı saat – hazırkı vaxtla günorta saat on iki.</span></a> radələri idi.   </div><div class='p'> <span class="verse" id="V7">7&#160;</span>Samariyalı bir qadın quyudan su çəkməyə gəldi. İsa ona «Mənə su ver, içim» dedi.   <span class="verse" id="V8">8&#160;</span>Çünki şagirdləri yemək almaq üçün şəhərə getmişdi.   <span class="verse" id="V9">9&#160;</span><a href="#FN3" class="notemark">*<span class="popup">Ezra 4:1-5; Neh. 4:1-2</span></a>Samariyalı qadın Ona dedi: «Sən bir Yəhudisən, mənsə Samariyalı bir qadın. Sən necə məndən su istəyə bilərsən?» Çünki Yəhudilər Samariyalılarla ünsiyyət etmir.   <span class="verse" id="V10">10&#160;</span><a href="#FN4" class="notemark">*<span class="popup">Yəh. 7:38</span></a>İsa ona cavab verdi: «Əgər sən Allahın bəxşişini və “Mənə su ver, içim” deyənin Kim olduğunu bilsəydin, özün Ondan su istəyərdin, O da sənə həyat suyu verərdi».   <span class="verse" id="V11">11&#160;</span>Qadın Ona dedi: «Ağa, su çəkmək üçün bir qabın yox, quyu da dərindir. Bəs o həyat suyunu haradan götürəcəksən?   <span class="verse" id="V12">12&#160;</span>Məgər Sən bu quyunu bizə verən, oğulları və mal-qarası ilə buradan su içən atamız Yaqubdan da üstünsən?»   <span class="verse" id="V13">13&#160;</span>İsa ona cavab verdi: «Bu sudan içən hər kəs yenə susayar,   <span class="verse" id="V14">14&#160;</span>amma Mənim ona verəcəyim sudan kim içsə, heç vaxt susamaz. Lakin ona verəcəyim su onun daxilində əbədi həyat verən bir su qaynağına çevriləcək».   <span class="verse" id="V15">15&#160;</span>Qadın Ona dedi: «Ağa, bu suyu mənə ver ki, mən heç vaxt susamayım və su çəkmək üçün buraya gəlməyim».   </div><div class='p'> <span class="verse" id="V16">16&#160;</span>İsa qadına «get ərini çağır və buraya gəl» dedi.   <span class="verse" id="V17">17&#160;</span>Qadın da Ona «ərim yoxdur» söylədi. İsa ona dedi: «“Ərim yoxdur” deməklə düz söylədin,   <span class="verse" id="V18">18&#160;</span>çünki beş kişin olub, indi səninlə yaşayan da ərin deyil, sən bunu düz söylədin».   <span class="verse" id="V19">19&#160;</span>Qadın Ona dedi: «Ağa, görürəm ki, Sən peyğəmbərsən.   <span class="verse" id="V20">20&#160;</span>Bizim ata-babalarımız bu dağda ibadət edirdi, amma siz deyirsiniz ki, ibadət etmək üçün lazımi yer Yerusəlimdədir».   <span class="verse" id="V21">21&#160;</span>İsa ona dedi: «Ey qadın, Mənə inan, artıq o zaman yetişir ki, Ataya nə bu dağda, nə də Yerusəlimdə ibadət edəcəksiniz.   <span class="verse" id="V22">22&#160;</span>Siz bilmədiyinizə ibadət edirsiniz, bizsə bildiyimizə ibadət edirik, çünki xilas Yəhudilərdəndir.   <span class="verse" id="V23">23&#160;</span>Amma o zaman gəlir və artıq gəlib ki, həqiqi ibadət edənlər Ataya ruhda və həqiqətdə ibadət etsin. Ata da Özünə belə ibadət edənlər axtarır.   <span class="verse" id="V24">24&#160;</span>Allah ruhdur və Ona ibadət edənlər ruhda və həqiqətdə ibadət etməlidir».   <span class="verse" id="V25">25&#160;</span>Qadın Ona dedi: «Bilirəm ki, “Məsih” deyilən məsh olunmuş Şəxs gələcək və gələndə bizə hər şeyi bildirəcək».   <span class="verse" id="V26">26&#160;</span>İsa ona dedi: «Səninlə danışan Odur, O Mənəm».   </div><div class='p'> <span class="verse" id="V27">27&#160;</span>Bu arada İsanın şagirdləri gəldilər və Onun bir qadınla söhbət etməsinə heyrətləndilər, ancaq heç biri «Nə istəyirsən?» yaxud «Niyə o qadınla danışırsan?» demədi.   <span class="verse" id="V28">28&#160;</span>Bu zaman qadın səhəngini yerə qoydu və şəhərə gedib adamlara dedi:   <span class="verse" id="V29">29&#160;</span>«Gəlin, etdiyim bütün əməlləri mənə söyləyən Adamı görün. Bəlkə elə Məsih Odur?»   <span class="verse" id="V30">30&#160;</span>Adamlar da şəhərdən çıxıb İsanın yanına gəldilər.   </div><div class='p'> <span class="verse" id="V31">31&#160;</span>Bu arada şagirdlər «Rabbi, yemək ye» deyə Ondan xahiş etdilər.   <span class="verse" id="V32">32&#160;</span>Lakin İsa onlara dedi: «Məndə elə yemək var ki, siz ondan xəbərsizsiniz».   <span class="verse" id="V33">33&#160;</span>Onda şagirdlər «Görəsən kimsə Ona yemək gətirdimi?» deyə bir-birindən soruşdular.   <span class="verse" id="V34">34&#160;</span>İsa onlara dedi: «Mənim yeməyim Məni Göndərənin iradəsini yerinə yetirmək, Onun işini tamamlamaqdır.   <span class="verse" id="V35">35&#160;</span><a href="#FN5" class="notemark">*<span class="popup">Mat. 9:37-38; Luka 10:2</span></a>Siz “biçinə dörd ay qalıb” demirsinizmi? Budur, Mən sizə deyirəm: başınızı qaldırıb tarlalara baxın; məhsul bar verib, biçilməyə hazırdır.   <span class="verse" id="V36">36&#160;</span>Əkən də, biçən də birlikdə sevinsin deyə indi biçinçi zəhmət haqqı alır və əbədi həyat üçün məhsul toplayır.   <span class="verse" id="V37">37&#160;</span>Bu işlə bağlı “biri əkər, biri biçər” ifadəsi doğru deyilib.   <span class="verse" id="V38">38&#160;</span>Mən sizi zəhmətini çəkmədiyiniz bir məhsulu biçməyə göndərdim. Başqaları zəhmət çəkdi, sizsə onların zəhmətindən bəhrələndiniz».   </div><div class='p'> <span class="verse" id="V39">39&#160;</span>«Etdiyim bütün əməlləri mənə söylədi» deyə şəhadət edən qadının sözünə görə o şəhərdən olan Samariyalıların bir çoxu İsaya iman etdi.   <span class="verse" id="V40">40&#160;</span>Sonra Samariyalılar İsanın yanına gəlib Ondan xahiş etdilər ki, onların yanında qalsın. İsa da iki gün orada qaldı.   <span class="verse" id="V41">41&#160;</span>Daha çox adam da İsanın sözünə görə iman etdi.   <span class="verse" id="V42">42&#160;</span>Onlar qadına deyirdilər: «Biz artıq sənin sözlərinə görə iman etmirik, elə özümüz də eşidib bildik ki, həqiqətən, dünyanın Xilaskarı<a href="#FN6" class="notemark">†<span class="popup">Xilaskarı – bəzi əlyazmalarda Xilaskarı olan Məsih.</span></a> Budur».   </div><div class='p'> <span class="verse" id="V43">43&#160;</span>İsa iki gündən sonra oranı tərk edib Qalileyaya tərəf yola düşdü.   <span class="verse" id="V44">44&#160;</span><a href="#FN7" class="notemark">*<span class="popup">Mat. 13:57; Mark 6:4; Luka 4:24</span></a>Çünki peyğəmbərin öz yurdunda hörməti olmadığı barədə İsa Özü bir vaxt şəhadət etmişdi.   <span class="verse" id="V45">45&#160;</span><a href="#FN8" class="notemark">*<span class="popup">Yəh. 2:23</span></a>İndi Qalileyaya gələndə Qalileyalılar Onu qəbul etdi, çünki onlar da bayram zamanı Yerusəlimə gəlib Onun orada etdiyi hər şeyi görmüşdülər.   </div><div class='s'>Məmur oğlunun şəfa tapması </div> <div class='p'> <span class="verse" id="V46">46&#160;</span><a href="#FN9" class="notemark">*<span class="popup">Yəh. 2:1-11</span></a>Beləcə İsa suyu şəraba çevirdiyi Qalileyanın Qana kəndinə yenə gəldi. Kefernahumda hökmdarın bir məmuru var idi. Onun oğlu xəstələnmişdi.   <span class="verse" id="V47">47&#160;</span>O, İsanın Yəhudeyadan Qalileyaya gəldiyini eşidib yanına getdi və Ondan xahiş etdi ki, gəlib oğlunu sağaltsın, çünki oğlu ölüm ayağında idi.   <span class="verse" id="V48">48&#160;</span>Onda İsa ona dedi: «Siz əlamətlər və xariqələr görməyincə iman etməyəcəksiniz».   <span class="verse" id="V49">49&#160;</span>Hökmdarın məmuru Ona dedi: «Ağa, uşağım ölməzdən qabaq gəl!»   <span class="verse" id="V50">50&#160;</span>İsa ona «get, oğlun sağ-salamatdır» dedi. O adam da İsanın sözünə inanıb getdi.   <span class="verse" id="V51">51&#160;</span>Evə gələrkən qulları onu qarşılayaraq oğlunun sağ-salamat olduğunu söylədilər.   <span class="verse" id="V52">52&#160;</span>Oğlunun nə vaxt yaxşılaşdığını qullarından soruşdu, onlar da dedilər: «Dünən yeddinci saatda<a href="#FN10" class="notemark">‡<span class="popup">Yeddinci saat – hazırkı vaxtla günorta saat bir.</span></a> qızdırması düşdü».   <span class="verse" id="V53">53&#160;</span>O zaman ata başa düşdü ki, İsa elə həmin vaxt ona «oğlun sağ-salamatdır» demişdi. Onda özü də, bütün ev əhli də İsaya iman etdi.   <span class="verse" id="V54">54&#160;</span>Bu, İsanın göstərdiyi ikinci əlamət idi. Onu Yəhudeyadan Qalileyaya gələndə etmişdi.   </div><ul class='tnav'>
<li><a href='index.htm'>YƏHYA</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="footnote">
<hr />
<p class="x" id="FN1"><span class="notemark">*</span><a class="notebackref" href="#V5">4:5</a>
<span class="xt"><a href='GEN33.htm#V19'>Yar. 33:19</a>; <a href='JOS24.htm#V32'>Yeşua 24:32</a></span></p>
<p class="f" id="FN2"><span class="notemark">*</span><a class="notebackref" href="#V6">4:6</a>
<span class="fq">Altıncı saat </span><span class="ft">– hazırkı vaxtla günorta saat on iki.</span></p>
<p class="x" id="FN3"><span class="notemark">*</span><a class="notebackref" href="#V9">4:9</a>
<span class="xt"><a href='EZR04.htm#V1'>Ezra 4:1-5</a>; <a href='NEH04.htm#V1'>Neh. 4:1-2</a></span></p>
<p class="x" id="FN4"><span class="notemark">*</span><a class="notebackref" href="#V10">4:10</a>
<span class="xt"><a href='JHN07.htm#V38'>Yəh. 7:38</a></span></p>
<p class="x" id="FN5"><span class="notemark">*</span><a class="notebackref" href="#V35">4:35</a>
<span class="xt"><a href='MAT09.htm#V37'>Mat. 9:37-38</a>; <a href='LUK10.htm#V2'>Luka 10:2</a></span></p>
<p class="f" id="FN6"><span class="notemark">†</span><a class="notebackref" href="#V42">4:42</a>
<span class="fq">Xilaskarı </span><span class="ft">– bəzi əlyazmalarda </span><span class="fq">Xilaskarı olan Məsih.</span></p>
<p class="x" id="FN7"><span class="notemark">*</span><a class="notebackref" href="#V44">4:44</a>
<span class="xt"><a href='MAT13.htm#V57'>Mat. 13:57</a>; <a href='MRK06.htm#V4'>Mark 6:4</a>; <a href='LUK04.htm#V24'>Luka 4:24</a></span></p>
<p class="x" id="FN8"><span class="notemark">*</span><a class="notebackref" href="#V45">4:45</a>
<span class="xt"><a href='JHN02.htm#V23'>Yəh. 2:23</a></span></p>
<p class="x" id="FN9"><span class="notemark">*</span><a class="notebackref" href="#V46">4:46</a>
<span class="xt"><a href='JHN02.htm#V1'>Yəh. 2:1-11</a></span></p>
<p class="f" id="FN10"><span class="notemark">‡</span><a class="notebackref" href="#V52">4:52</a>
<span class="fq">Yeddinci saat </span><span class="ft">– hazırkı vaxtla günorta saat bir.</span></p>

<hr />
</div>
<div class="copyright">

<p align="center"><a href='copyright.htm'>© 2008 Müqəddəs Kitab Sirkəti</a></p>
</div>
</div></body></html>
